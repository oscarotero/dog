---
date: '2013-07-31'
id: O143-240713-0001
page: 30540
number: 145
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 24 de xullo de 2013 pola que se anuncia a licitación, polo
  procedemento aberto con varios criterios de valoración e trámite ordinario da
  licitación, para a adxudicación do contrato administrativo de servizo suxeito
  a regulación harmonizada para as actuacións de conservación, mantemento e
  mellora do dominio público hidráulico das bacías de Galicia-Costa no ámbito
  territorial da zona de Galicia-Centro e as súas zonas de acceso e protección
  2013-2015 (clave OH.488.339.SV), cofinanciado pola Unión Europea a través do
  Fondo Europeo de Desenvolvemento Rexional (Feder) no marco do programa
  operativo Feder Galicia 2007-2013.
range: Resolución
url: >-
  https://www.xunta.gal/dog/Publicados/2013/20130731/AnuncioO143-240713-0001_gl.html
---
<p class="basic-paragraph"><img src="/dog/Publicados/2013/20130731/AnuncioO143-240713-0001_gl-web-images/celes_fmt.jpeg" alt="missing image file"></p>
    <p>1. Entidade adxudicadora: datos xerais e datos para a obtención da información:</p>
    <p>a) Organismo: Augas de Galicia.</p>
    <p>b) Dependencia que tramita o expediente: contratación.</p>
    <p>c) Obtención de documentación e información:</p>
    <p>1. Dependencia: Augas de Galicia.</p>
    <p>2. Enderezo: Doutor Maceira, nº 18, baixo.</p>
    <p>3. Localidade e código postal: Santiago de Compostela, 15706.</p>
    <p>4. Teléfono: 981 95 74 01 e 981 95 74 27.</p>
    <p>5. Fax: 981 95 74 03 e 881 99 96 94.</p>
    <p>6. Correo electrónico: contratacion.epaugasdegalicia@xunta.es</p>
    <p>7. Enderezo da internet do perfil de contratante:</p>
    <p>http://www.contratosdegalicia.es/consultaOrganismo.jsp?N=216 </p>
    <p>Tamén se terá acceso ao perfil de contratante desde a Plataforma de contratos públicos de Galicia a través de:</p>
    <p>http://www.xunta.es e da páxina web: http://www.augasdegalicia.xunta.es</p>
    <p>8. Data límite de obtención de documentación e información: coincide coa data límite de presentación de ofertas.</p>
    <p>d) Número de expediente: OH.488.339.SV.</p>
    <p>2. Obxecto do contrato.</p>
    <p>a) Tipo: contrato administrativo de servizo.</p>
    <p>b) Descrición: actuacións de conservación, mantemento e mellora do dominio público hidráulico das bacías de Galicia-Costa no ámbito territorial da zona de Galicia-Centro e as súas zonas de acceso e protección 2013-2015.</p>
    <p>c) Lugar de execución: zona Galicia-Centro da Demarcación hidrográfica de Galicia Costa.</p>
    <p>d) Prazo de execución: vinte e catro (24) meses.</p>
    <p>e) Admisión de prórroga: si, posibilidade de prórroga contractual ata un máximo de vinte e catro (24) meses.</p>
    <p>f) CPV (referencia de nomenclatura): 90000000-7 e 45246200-5.</p>
    <p>3. Tramitación e procedemento.</p>
    <p>a) Tramitación: ordinaria da licitación.</p>
    <p>b) Procedemento: aberto con varios criterios de valoración e suxeito a regulación harmonizada.</p>
    <p>c) Criterios de adxudicación: a pluralidade dos criterios de valoración enuméranse e detállanse coas súas puntuacións e ponderacións no prego de cláusulas administrativas particulares e no perfil de contratante.</p>
    <p>4. Valor estimado do contrato: 1.574.449,96 euros. Inclúe os orzamentos de licitación e das eventuais prórrogas.</p>
    <p>5. Orzamento base de licitación:</p>
    <p>a) Importe neto: 787.224,98 euros. Importe total: 952.542,23 euros.</p>
    <p>6. Garantías exixidas. Provisoria: non se exixe. Definitiva: 5 % do orzamento base de licitación, IVE excluído.</p>
    <p>7. Requisitos específicos do contratista:</p>
    <p>a) Clasificación (grupo, subgrupo e categoría): grupo O, subgrupo 6, categoría C.</p>
    <p>b) Solvencia económica e financeira e solvencia técnica e profesional, de ser o caso: para as empresas non españolas de Estados membros da Unión Europea non clasificadas en España, de acordo co establecido nos artigos 66.1 e 59.4 do texto refundido da Lei de contratos do sector público, deberán acreditar a solvencia nos termos que se expresan na cláusula 6.1.4 do prego de cláusulas administrativas particulares en relación co punto 6.2 do cadro de características do contrato.</p>
    <p>c) Outros requisitos específicos: o licitador deberá manifestar, mediante declaración responsable asinada, o compromiso de adscribir á execución do contrato os medios que se relacionan coas súas condicións e requisitos no anexo ao cadro de características do contrato.</p>
    <p>8. Presentación de ofertas ou de solicitudes de participación:</p>
    <p>a) Data límite de presentación: 20 de setembro de 2013.</p>
    <p>b) Modalidade de presentación: a establecida no prego de cláusulas administrativas particulares. As proposicións axustaranse estritamente aos modelos que se inclúen no citado prego.</p>
    <p>c) Lugar de presentación: </p>
    <p>1. Dependencia: Augas de Galicia, no seu rexistro e nos días e horas hábiles de oficina (de luns a venres e das 9.00 ás 14.00 horas).</p>
    <p>2. Enderezo: Doutor Maceira, nº 18, baixo.</p>
    <p>3. Localidade e código postal: Santiago de Compostela, 15706.</p>
    <p>d) Admisión de variantes: non se admiten.</p>
    <p>e) Prazo durante o cal o licitador estará obrigado a manter a súa oferta: dous (2) meses desde a apertura en acto público, segundo se indica no punto seguinte, das ofertas contidas no sobre C.</p>
    <p>9. Apertura das ofertas.</p>
    <p>a) Descrición: a apertura, comprobación e valoración separada do sobre A relativo á documentación acreditativa dos requisitos de aptitude para contratar, do sobre B cos elementos da oferta non valorables de forma automática e do sobre C cos da oferta que admiten unha valoración mediante a aplicación de fórmulas realizaranse conforme o disposto no prego administrativo e na normativa de contratos do sector público.</p>
    <p>b) Enderezo: Augas de Galicia, na rúa Doutor Maceira, nº 18, baixo.</p>
    <p>c) Localidade e código postal: Santiago de Compostela (A Coruña), 15706.</p>
    <p>d) Data e hora: as aperturas en acto público do sobre B terán lugar o 2 de outubro de 2013 ás 9.00 horas e do sobre C na data e hora que se lles notificará aos licitadores, por fax ou calquera outro medio admitido, e publicarase no perfil de contratante con dous días hábiles de antelación á súa realización.</p>
    <p>10. Gastos de publicidade: por conta do licitador seleccionado para ser adxudicatario.</p>
    <p>11. Data de envío do anuncio ao Diario Oficial de la Unión Europea: 24 de xullo de 2013.</p>
    <p>12. Outras informacións.</p>
    <p>a) Esta actuación cofinanciarase pola Unión Europea, no período do 2013 a 2015, a través do Fondo Europeo de Desenvolvemento Rexional (Feder) nun 80 % no marco do programa operativo Feder Galicia 2007-2013, eixe prioritario de intervención 3: ambiente, contorno natural, recursos hídricos e prevención de riscos, tema prioritario ou medida 53: prevención de riscos (incluídas a elaboración e aplicación de plans e medidas para prever e xestionar os riscos naturais e tecnolóxicos), actuación 3.53.3: recuperación, limpeza e drenaxe de canles. Unha maneira de facer Europa.</p>
    <p>b) Melloras e modificacións previstas: admítense melloras e prevese no contrato a posibilidade da súa eventual modificación á baixa nos termos expresados no prego de cláusulas administrativas particulares.</p>
    <p>c) As ofertas tamén poderán presentarse por correo, segundo o disposto no artigo 80.4 do Regulamento xeral da Lei de contratos das administracións públicas; neste caso o licitador deberá anunciar ao órgano de contratación, no mesmo día da imposición na oficina de Correos, mediante telegrama ou fax, a remisión da documentación para concorrer á licitación, así como xustificar a data de imposición do envío.</p>
    <p>d) Idioma: galego, castelán ou nos idiomas da Unión Europea, xunto coa tradución oficial.</p>
    <p>e) Forma xurídica de agrupación de empresas, de ser o caso: unión de empresarios.</p>
    <p>f) Apertura do sobre A: terá lugar en acto previo a comprobación da documentación xeral segundo se especifica no prego de cláusulas administrativas particulares.</p>
    <p>g) Apertura e valoración das ofertas dos sobres B e C: a apertura do sobre B e a súa valoración realizaranse con anterioridade á apertura e valoración do contido do sobre C. No caso de que os actos públicos de apertura das ofertas se modifiquen, notificaráselles esta circunstancia aos licitadores presentados e farase pública no perfil de contratante.</p>
    <p>h) Publicidade de resultados: as datas e os resultados das aperturas dos sobres A, B e C, así como da adxudicación e formalización do contrato, faranse públicas no perfil de contratante.</p>
    <p>i) Formalización do contrato: o contrato perfeccionarase coa súa formalización, que se efectuará no prazo previsto no cadro de características.</p>
    <p>Santiago de Compostela, 24 de xullo de 2013</p>
    <footer><p>P.D. (Resolución do 30.1.2012; DOG nº 21, do 31 de xaneiro)<br>Francisco Menéndez Iglesias<br>Director de Augas de Galicia</p></footer>

