---
date: '2013-07-31'
id: G2291-030713-0001
page: 30457
number: 145
agency: Xulgado de Primeira Instancia e Instrución número 3 de Ribeira
section: V. Administración de xustiza.
title: EDICTO (307/2012).
range: Edicto
url: >-
  https://www.xunta.gal/dog/Publicados/2013/20130731/AnuncioG2291-030713-0001_gl.html
---
<p>Inmaculada Pulido Domínguez, secretaria xudicial do Xulgado de Primeira Instancia e Instrución número 3 (VSM) de Ribeira, A Coruña;</p>
    <p>Dou fe e certifico que nos autos de xuízo ordinario nº 307/12 foi ditada a sentenza cuxo encabezamento e parte dispositiva son do teor literal seguinte:</p>
    <p>«Sentenza:</p>
    <p>Ribeira, 4 de xuño de 2013</p>
    <p>María Cristina Fernández Fernández, xuíza titular do Xulgado de Primeira Instancia e Instrución número 3 de Ribeira e o seu partido, tendo visto os presentes autos de xuízo ordinario nº 307/2012 seguidos ante este xulgado, entre partes, dunha, como demandantes, José Antonio Paz Recaman e Vanesa Vila Lema, representados pola procuradora Sra. Pariente Pouso e asistidos polo letrado Sr. Méndez Torres, e doutra, como demandada, a entidade Tquest Promotora, declarada en situación de rebeldía procesual, e exercéndose no citado proceso unha acción de reclamación de cantidade e, subsidiariamente, de cumprimento do contrato de permuta.</p>
    <p>Decido que debo estimar e estimo a pretensión da demanda formulada pola procuradora Sra. Pariente Pouso, quen actúa en nome e representación de José Antonio Paz Recaman e Vanesa Vila Lema, contra a entidade Tquest Promotora, e condeno esta ao aboamento da primeira cantidade de 140.000 €, cantidade que se verá incrementada cos xuros legais que correspondan, os cales deberán computarse desde a data da sentenza até o seu pagamento efectivo.</p>
    <p>Non se fai pronunciamento en relación ás custas procesuais, e cada parte debe satisfacer as causadas pola súa instancia e as comúns por metade.</p>
    <p>Notifíquese ás partes a presente resolución e fágaselles saber que contra ela cabe recurso de apelación, que deberá interpoñerse ante este xulgado no prazo dos vinte días seguintes ao da súa notificación.</p>
    <p>Así o pronuncio, mando e asino por esta a miña sentenza.</p>
    <p>Publicación. A anterior sentenza foi ditada, lida e publicada pola xuíza abaixo asinante, no día da data, celebrando audiencia pública, do cal dou fe».</p>
    <p>O inserido enriba concorda co seu orixinal, ao cal pola súa maior extensión, me remito.</p>
    <p>E para que conste e se publique no <em>Diario Oficial de Galicia</em>, co fin de que sirva de notificación en forma a Salvador Liñayo López, expido e asino este edicto.</p>
    <p>Ribeira, 27 de maio de 2013</p>
    <footer><p>A secretaria xudicial</p></footer>

