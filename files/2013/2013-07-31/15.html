---
date: '2013-07-31'
id: G2345-110713-0001
page: 30459
number: 145
agency: Xulgado do Social número 2 da Coruña
section: V. Administración de xustiza.
title: EDICTO (222/2008).
range: Edicto
url: >-
  https://www.xunta.gal/dog/Publicados/2013/20130731/AnuncioG2345-110713-0001_gl.html
---
<p>María Adelaida Egurbide Margañón, secretaria do Social número 2 da Coruña fago saber que por resolución ditada o día 30.5.2013 no proceso seguido por instancia de Diego Rodríguez Suárez contra Dielectro Industrial, S.A., Mutua Fremap, INSS e TXSS, en reclamación por Seguridade Social, se rexistrou co número 222/2008 e acordouse notificar a Dielectro Industrial, S.A. o ditame de sentenza seguinte:</p>
    <p>«Fallo que desestimando integramente a demanda interposta por Diego Rodríguez Suárez, que comparece asistido polo letrado Sr. Orantes Canales, contra o Instituto Nacional da Seguridade Social e a Tesouraría Xeral da Seguridade Social, que comparece representado polo letrado Sr. González Quintas, contra Mutua Fremap, que comparece representada pola letrada Sra. Ojea Castro e contra a empresa Dielectro Industrial, S.A., que non comparece malia estar citada en legal forma e despois de desistir o demandante das accións exercidas contra a Mutua Fremap e a empresa Dielectro Industrial, S.A., debo absolver e absolvo o Instituto Nacional da Seguridade Social e a Tesouraría Xeral da Xeral da Seguridade Social de todos os pedimentos contra ela deducidos, confirmando a resolución do INSS de data 30.1.2008.</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, pasados os cales se declarará firme e se procederá ao seu arquivamento. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a taxa establecida na Lei 10/2012, do 20 de novembro, na conta aberta na entidade Banesto a nome deste xulgado.</p>
    <p>Así por esta a miña sentenza, definitivamente xulgando en primeira instancia, o pronuncio, mando e asino, Montserrat Matos Salgado, maxistrada xuíza substituta do Xulgado do Social número 2 da Coruña.</p>
    <p>Publicación. A anterior resolución foi lida e publicada pola Sra. xuíza que a autoriza, en audiencia pública, lugar e data nesta indicados. Dou fe».</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que lle sirva de notificación a Dielectro Industrial, S.A., en ignorado paradoiro, expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 11 de xullo de 2013</p>
    <footer><p>A secretaria xudicial</p></footer>

