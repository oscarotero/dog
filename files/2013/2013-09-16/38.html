---
date: '2013-09-16'
id: G0165-280813-0001
page: 36421
number: 176
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 7 agosto de 2013, da Dirección Xeral de Desenvolvemento
  Pesqueiro, pola que se recoñece a escola Servinauta Sanxenxo, S.L. como escola
  de navegación de lecer (ENAL).
range: Resolución
url: >-
  https://www.xunta.gal/dog/Publicados/2013/20130916/AnuncioG0165-280813-0001_gl.html
---
<p>Antecedentes:</p>
    <p>A escola Servinauta Sanxenxo, S.L. solicitou o recoñecemento como escola de navegación de lecer (ENAL).</p>
    <p>Consideracións legais e técnicas: </p>
    <p>1. Decreto 46/2012, do 19 de xaneiro, polo que se establece a estrutura orgánica da Consellería do Medio Rural e do Mar e do Fondo Galego de Garantía Agraria (DOG núm. 16, do 24 de xaneiro).</p>
    <p>2. Orde do 31 de xullo de 1998 pola que se regulamenta a normativa para o recoñecemento das escolas de navegación de lecer na Comunidade Autónoma de Galicia (DOG núm. 164, do 25 de agosto).</p>
    <p>3. O Servizo de Ensino e Titulacións Náutico Pesqueiras analizou a documentación e realizou as correspondentes inspeccións.</p>
    <p>A Dirección Xeral de Desenvolvemento Pesqueiro é a competente para resolver o expediente.</p>
    <p>De acordo con todo o indicado,</p>
    <p class="dog-centrado-sin-cursiva-c-a">RESOLVE:</p>
    <p>Recoñecer a escola Servinauta Sanxenxo, S.L. como escola de navegación de lecer (ENAL) que, segundo o artigo 7 da citada orde, terá a consideración de centro colaborador da Administración nos temas que lle son propios.</p>
    <p>Así mesmo, procédese á inscrición no Rexistro de Escolas de Navegación de Lecer desta Dirección Xeral de Desenvolvemento Pesqueiro de:</p>
    <p>Servinauta Sanxenxo, S.L., con sede das instalacións no porto deportivo Juan Carlos I, local 9, Sanxenxo, 36960 Pontevedra, e inscrita co núm. de rexistro XGEN046.</p>
    <p>A inscrición no Rexistro de Escolas de Navegación de Lecer ten como finalidade a anotación, seguimento, control e inspección da escola recoñecida. Terá unha vixencia de cinco (5) anos, que se contarán a partir do día seguinte ao da publicación no DOG da presente resolución, e deberase solicitar a súa renovación transcorrido ese prazo.</p>
    <p>A escola inscrita está obrigada a comunicarlle ao rexistro calquera cambio que modifique as condicións en que foi recoñecida, así como a substitución do instrutor ou o cambio da embarcación de prácticas. </p>
    <p>Así mesmo, a escola poderá perder o seu recoñecemento e ser anulada a súa inscrición no rexistro, por non renovaren o recoñecemento, por incumprimento das súas obrigas ou por cesamento da actividade por máis de tres anos. A resolución será publicada no DOG.</p>
    <p>Santiago de Compostela, 7 de agosto de 2013</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

