---
date: '2013-09-16'
id: G0165-110913-0005
page: 36112
number: 176
agency: Consellería do Medio Rural e do Mar
section: III. Outras disposicións.
title: >-
  ORDE do 10 de setembro de 2013 pola que se amplía o prazo de presentación de
  solicitudes da Orde do 2 de xullo de 2013 pola que se establecen as bases que
  regulan as axudas para constituír e iniciar a actividade de sociedades de
  fomento forestal (Sofor) e se convocan para o ano 2013.
range: Orde
url: >-
  https://www.xunta.gal/dog/Publicados/2013/20130916/AnuncioG0165-110913-0005_gl.html
---
<p>O día 15 de xullo de 2013 a Consellería do Medio Rural e do Mar publicou a Orde do 2 de xullo de 2013 pola que se establecen as bases que regulan as axudas para constituír e iniciar a actividade de sociedades de fomento forestal (Sofor) e se convocan para o ano 2013. </p>
    <p>A Consellería do Medio Rural e do Mar ten como obxectivo que o maior número posible de entidades se poidan beneficiar do impulso económico que supón esta convocatoria de subvencións, polo que se considera necesario ampliar o prazo de presentación de solicitudes.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia, e no uso das facultades que me confire a Lei 9/2007, do 13 de xuño, de subvencións de Galicia.</p>
    <p>De acordo co disposto na Lei 1/1983, do 22 de febreiro, reguladora da Xunta e da súa Presidencia, e demais normativa concorrente,</p>
    <h2>DISPOÑO:</h2>
    <p>Artigo 1</p>
    <p>Amplíase o prazo de presentación de solicitudes da Orde do 2 de xullo de 2013 pola que se establecen as bases que regulan as axudas para constituír e iniciar a actividade de sociedades de fomento forestal (Sofor) e se convocan para o ano 2013, ata o 31 de outubro de 2013.</p>
    <p>Artigo 2</p>
    <p>Modifícase o parágrafo terceiro do punto 2 do artigo 32 do seguinte xeito: </p>
    <p>«– Segundo procedemento de selección. Incluirá as solicitudes correctamente presentadas e cos informes favorables dos órganos correspondentes en 31 de outubro de 2013 que non fosen aprobadas no procedemento anterior».</p>
    <p>Santiago de Compostela, 10 de setembro de 2013</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

