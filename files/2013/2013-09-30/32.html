---
date: '2013-09-30'
id: CA02-020913-0005
page: 38445
number: 186
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 6 de agosto de 2013, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para unha planta de fabricación de produtos
  lácteos, promovida por Celega, S.L., no concello do Saviñao (clave do
  expediente 2012-IPPC-I-141).
range: Anuncio
url: >-
  https://www.xunta.gal/dog/Publicados/2013/20130930/AnuncioCA02-020913-0005_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Proxecto básico de solicitude da autorización ambiental integrada. Celega, S.L. Estrada Torre de Freán-Vilatán. O Saviñao-Lugo.</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. O citado documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>– Xefatura Territorial de Lugo da Consellería de Medio Ambiente, Territorio e Infraestruturas (r/ Rolda da Muralla, 70, 27071 Lugo).</p>
    <p>– Concello do Saviñao (Praza de España, 1, O Saviñao, 27540 Lugo).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 6 de agosto de 2013</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2012-IPPC-I-141.</p>
    <p>Peticionaria: Celega, S.L.</p>
    <p>Domicilio social: estrada Torre de Freán, Vilatán, s/n, O Saviñao, Lugo.</p>
    <p>Localización da instalación: estrada Torre de Freán, Vilatán, s/n, O Saviñao, Lugo.</p>
    <p>Actividade: esta instalación dedícase, desde o ano 2009, á recollida de leite e á elaboración de soro, nata, leite concentrado, leite pasteurizado e produtos lácteos fraccionados (retentado). A totalidade dos seus produtos expídense a granel.</p>
    <p>Descrición: para o desenvolvemento da súa actividade a planta conta coas seguintes liñas de proceso, segundo o produto final demandado:</p>
    <p>– Expedición de leite enteiro sen tratamento.</p>
    <p>– Pasteurizado de leite crú para obtención de leite enteiro pasteurizado.</p>
    <p>– Desnatado (e pasteurizado) para obtención de leite desnatado pasteurizado e nata pasteurizada.</p>
    <p>– Concentración de leite desnatado mediante ultrafiltración para obtención de retentado concentrado e soro concentrado, que é tratado mediante nanofiltración ou osmose inversa para a obtención de permeato concentrado.</p>
    <p>– Concentración de leite desnatado mediante nanofiltración para obter leite desnatado concentrado.</p>
    <p>– Hixienización para obtención de leite hixienizado, leite hixienizado pasteurizado ou leite hixienizado pasteurizado homoxeneizado.</p>
    <p>– Homoxeneización para obtención de leite homoxeneizado pasteurizado ou leite homoxeneizado pasteurizado concentrado por nanofiltración.</p>
    <p>Verteduras: as augas sanitarias procedentes de aseos e vestiarios, xunto coas de proceso industrial (procedentes da concentración de leite e soro, limpeza de equipamentos, limpeza de camións, zona de báscula e zona de descarga de cisternas) e parte das pluviais (as procedentes das zonas de tanques de almacenamento, lavado de camións e marquesiña de aparcadoiro), condúcense á EDAR da planta que verte nun único punto do río Pesqueiras ou Saviñao. As augas pluviais do resto de patios e cubertas recóllense nunha rede separativa e vértense mediante infiltración en dous puntos da parcela da planta.</p>

