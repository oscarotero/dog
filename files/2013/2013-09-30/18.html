---
date: '2013-09-30'
id: G2017-180913-0001
page: 38421
number: 186
agency: Universidade da Coruña
section: IV. Oposicións e concursos.
title: >-
  RESOLUCIÓN do 18 de setembro de 2013 pola que se emprazan as partes
  interesadas no procedemento ordinario 207/2013 interposto polo Ministerio de
  Facenda e Administracións Públicas.
range: Resolución
url: >-
  https://www.xunta.gal/dog/Publicados/2013/20130930/AnuncioG2017-180913-0001_gl.html
---
<p>Na Sección Primeira da Sala do Contencioso-Administrativo do Tribunal Superior de Xustiza de Galicia tramítase o procedemento ordinario número 207/2013 interposto polo Ministerio de Facenda e Administracións Públicas contra a Resolución do 14 de marzo de 2013 (BOE do 22 de abril), pola que se convocan probas selectivas para a provisión dunha praza de técnico superior en relacións internacionais e contra a Resolución do 18 de marzo de 2013 (BOE do 7 de maio) pola que se convocan probas selectivas no dobre sistema de promoción interna e acceso libre para a provisión dunha praza de técnico en prevención de riscos laborais-xefe de servizo.</p>
    <p>Notifícase isto para xeral coñecemento de todas as persoas interesadas no procedemento, que son emprazadas para que poidan comparecer na sala como demandadas no prazo de nove días a partir do seguinte ao da publicación desta resolución no Diario Oficial de Galicia (DOG), de conformidade co previsto no artigo 49 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 18 de setembro de 2013</p>
    <footer><p>Xosé Luís Armesto Barbeito<br>Reitor da Universidade da Coruña</p></footer>

