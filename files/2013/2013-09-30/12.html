---
date: '2013-09-30'
id: C40-240913-0001
page: 38408
number: 186
agency: Instituto Galego de Consumo
section: III. Outras disposicións.
title: >-
  RESOLUCIÓN do 23 de setembro de 2013 pola que se amplían os prazos de
  presentación de solicitudes e de presentación da documentación xustificativa
  na Resolución do 2 de setembro pola que se convoca e regula a concesión de
  axudas, en réxime de concorrencia non competitiva, ás asociacións de
  consumidores da Comunidade Autónoma de Galicia para actividades de
  sensibilización, formación e divulgación en materia de subministración
  eléctrica (código de procedemento IN107E).
range: Resolución
url: >-
  https://www.xunta.gal/dog/Publicados/2013/20130930/AnuncioC40-240913-0001_gl.html
---
<p>O día 17 de setembro de 2013 publicouse no Diario Oficial de Galicia a Resolución do 2 de setembro pola que se convoca e regula a concesión de axudas, en réxime de concorrencia non competitiva, ás asociacións de consumidores da Comunidade Autónoma de Galicia para actividades de sensibilización, formación e divulgación en materia se subministración eléctrica (código de procedemento IN107E).</p>
    <p>No artigo 3 da convocatoria establécese que as asociacións teñen como prazo de presentación de solicitudes ata que se esgoten os fondos económicos ou en todo caso ata o 30 de setembro de 2013. Por outra banda, o artigo 15 das bases establece como data límite para presentar a documentación xustificativa das axudas o 30 de novembro de 2013. Tendo en conta a data de publicación no Diario Oficial de Galicia e o avanzado nas datas, motivado todo pola xestión interna e atrasos na tramitación da resolución, considérase necesario ampliar o prazo de presentación de solicitudes e polo tanto o prazo de xustificación das axudas.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>DISPOÑO:</h2>
    <p>Artigo 1</p>
    <p>Amplíase o prazo que aparece no artigo 3.3 da Resolución do 2 de setembro pola que se convoca e regula a concesión de axudas, en réxime de concorrencia non competitiva, ás asociacións de consumidores da Comunidade Autónoma de Galicia para actividades de sensibilización, formación e divulgación en materia de subministración eléctrica (código de procedemento IN107E) do 30 de setembro de 2013 ata 18 de outubro de 2013 (inclusive).</p>
    <p>Artigo 2</p>
    <p>Amplíase ata o día 20 de decembro de 2013 (inclusive) o prazo para a xustificación das axudas concedidas ao abeiro da Resolución do 2 de setembro pola que se convoca e regula a concesión de axudas, en réxime de concorrencia non competitiva, ás asociacións de consumidores da Comunidade Autónoma de Galicia para actividades de sensibilización, formación e divulgación en materia de subministración eléctrica (código de procedemento IN107E).</p>
    <p>Disposición derradeira</p>
    <p>A presente orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 23 de setembro de 2013</p>
    <footer><p>Sol Mª Vázquez Abeal<br>Presidenta do Instituto Galego de Consumo</p></footer>

