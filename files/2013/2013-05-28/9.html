---
date: '2013-05-28'
id: G0003-210513-0001
page: 18830
number: 100
agency: Servizo Galego de Saúde
section: IV. Oposicións e concursos.
title: >-
  RESOLUCION do 16 de maio de 2013, da Dirección Xeral de Recursos Humanos, pola
  que se procede ao nomeamento como funcionarios de carreira das clases de
  farmacéutico inspector de saúde pública, inspector farmacéutico, inspector
  médico e subinspector sanitario das persoas aspirantes que superaron o
  concurso-oposición convocado pola Resolución do 27 de xullo de 2010.
range: Resolución
url: >-
  https://www.xunta.gal/dog/Publicados/2013/20130528/AnuncioG0003-210513-0001_gl.html
---
<p>Rematado o proceso selectivo para o ingreso nas clases de farmacéutico inspector de saúde pública, inspector farmacéutico, inspector médico e subinspector sanitario convocado pola Resolución do 27 de xullo de 2010 (DOG nº 149, do 5 de agosto), e realizado o acto de elección de destino previsto na base sétima da indicada resolución, esta dirección, de conformidade co disposto no artigo 4.1.c) da Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde, </p>
    <h2>ACORDA:</h2>
    <p>Primeiro. Declarar finalizado o concurso-oposición convocado pola Resolución da Dirección de Recursos Humanos do 27 de xullo de 2010 (DOG nº 149, do 5 de agosto).</p>
    <p>Segundo. Nomear funcionarios/as de carreira do corpo facultativo superior da Xunta de Galicia, escala de saúde pública e administración sanitaria, das clases de farmacéutico inspector de saúde pública, inspector farmacéutico, inspector médico e do corpo facultativo de grao medio da Xunta de Galicia, escala de saúde pública e administración sanitaria, da clase de subinspector sanitario, aos aspirantes que figuran no anexo desta resolución, ordenados consonte a puntuación final obtida no concurso-oposición.</p>
    <p>Terceiro. Adxudicarlles como destinos provisionais os que figuran no mesmo anexo, de conformidade co previsto na base sétima da convocatoria e o resultado do acto de elección de destino realizado o 13 de maio de 2013.</p>
    <p>Cuarto. Para adquiriren a condición de funcionarios/as, as persoas a que se refire o anexo desta resolución deberán cumprir os requisitos exixidos no artigo 47 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e tomar posesión do correspondente posto de traballo no prazo dun mes, que comezará a computar a partir do día seguinte ao da publicación desta resolución no Diario Oficial de Galicia.</p>
    <p>Quinto. Contra esta resolución, que pon fin á vía administrativa, as persoas interesadas poderán interpoñer recurso contencioso-administrativo no prazo de dous meses, contados a partir do día seguinte ao da súa publicación, ante a Sala do Contencioso-Administrativo do Tribunal Superior de Xustiza de Galicia, de conformidade co establecido na Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición ante este mesmo órgano, no prazo dun mes contado a partir do día seguinte ao da súa publicación.</p>
    <p>Santiago de Compostela, 16 de maio de 2013</p>
    <footer><p>Margarita Prado Vaamonde<br>Directora xeral de Recursos Humanos</p></footer>

