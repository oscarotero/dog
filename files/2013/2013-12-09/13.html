---
date: '2013-12-09'
id: G0019-151113-0001
page: 47253
number: 234
agency: Xulgado de Primeira Instancia e Instrución número 3 de Ponteareas
section: V. Administración de xustiza.
title: EDICTO (336/2011).
range: Edicto
url: >-
  https://www.xunta.gal/dog/Publicados/2013/20131209/AnuncioG0019-151113-0001_gl.html
---
<p>No procedemento de referencia ditouse a resolución do tenor literal seguinte:</p>
    <p>Sentenza 15/2013.</p>
    <p>En Ponteareas o vinte e sete de febreiro de dous mil trece.</p>
    <p>Vistos por Inés Nicolás Herrero, xuíza titular do Xulgado de Primeira Instancia e Instrución número 3 de Ponteareas, os presentes autos de divorcio contencioso nº 336/2011 seguido entre partes, dunha, como demandante María del Carmen Alonso Oujo, dirixida polo letrado Ángel Carrera Iglesias e representada pola procuradora Nieves Fernández Suárez e, doutra, como demandado Ángel Caballero Pérez, en rebeldía procesual, intervindo o Ministerio Fiscal.</p>
    <p>Parte dispositiva:</p>
    <p>Admito parcialmente a demanda interposta pola procuradora Nieves Fernández Suárez, en nome e representación de María del Carmen Alonso Oujo fronte a Ángel Caballero Pérez, sobre a base dos seguintes pronunciamentos:</p>
    <p>– Declaro disolto, por divorcio, o matrimonio formado polos referidos cónxuxes, con todos os efectos legais inherentes a esta declaración.</p>
    <p>– Patria potestade compartida e garda e custodia do fillo menor Bruno a favor da nai.</p>
    <p>– O réxime de visitas queda en suspenso, sen prexuízo da súa posterior modificación, sempre e cando cambien as circunstancias.</p>
    <p>– Establecer a cargo de Ángel Caballero Pérez unha pensión alimenticia a favor do seu fillo menor na cantidade de 75 euros mensuais, cantidade que deberá aboar na conta designada para o efecto pola demandante e que deberá aboar nos cinco primeiros días de cada mes. A devandita cantidade actualizarase cada doce meses de acordo coa variación do índice de prezos de consumo que publique o Instituto Nacional de Estatística ou organismo que o substitúa, servindo como base para cada actualización a pensión fixada máis as sucesivas actualizacións que se vaian producindo. A devandita cantidade poderá ser modificada posteriormente no suposto de que cambien as circunstancias.</p>
    <p>Cada proxenitor aboará os gastos extraordinarios por metade.</p>
    <p>Non procede a imposición de custas.</p>
    <p>Comuníquese esta sentenza ao Rexistro Civil de Hamburgo, Alemaña, onde consta a inscrición do matrimonio, para os efectos da súa anotación marxinal, e líbrense os mandamentos oportunos ao Rexistro Civil do Servizo Consular de España.</p>
    <p>Contra esta resolución cabe interpoñer recurso de apelación ante este xulgado no prazo de vinte días contados a partir da súa notificación, que será resolto pola Audiencia Provincial de Pontevedra, de conformidade cos artigos 455 e seguintes da LAC.</p>
    <p>Por esta a miña resolución, pronúnciao, mándao e asínao Inés Nicolás Herrero, xuíza titular do Xulgado de Primeira Instancia e Instrución número 3 de Ponteareas.</p>
    <p>E como consecuencia do ignorado paradoiro de Ángel Caballero Pérez, expídese a presente para que sirva de cédula de notificación.</p>
    <p>Ponteareas, 14 de novembro de 2013</p>
    <footer><p>A secretaria xudicial</p></footer>

