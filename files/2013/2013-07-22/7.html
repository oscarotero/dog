---
date: '2013-07-22'
id: CA01-180713-0009
page: 28988
number: 138
agency: Consellería de Facenda
section: IV. Oposicións e concursos.
title: >-
  ORDE do 15 de xullo de 2013 pola que se suspende a Orde do 28 de novembro de
  2012 pola que se convoca concurso para a provisión de postos de traballo
  vacantes na Administración especial da Xunta de Galicia, no referente á oferta
  do posto de traballo número 647.
range: Orde
url: >-
  https://www.xunta.gal/dog/Publicados/2013/20130722/AnuncioCA01-180713-0009_gl.html
---
<p>Primeiro. Por Orde do 28 de novembro de 2012 (DOG nº 230, do 3 de decembro) convocouse concurso para a provisión de postos de traballo vacantes na Administración especial da Xunta de Galicia.</p>
    <p>Practicáronse as actuacións previstas nas bases do concurso ata a publicación das listas definitivas de admitidos (DOG nº 75, do 18 de abril de 2013), e está pendente de publicación a resolución pola que se aproban as puntuacións provisionais dos participantes.</p>
    <p>Segundo. O Xulgado do Contencioso-Administrativo número 1 de Santiago de Compostela, na peza de medidas cautelares do procedemento abreviado número 200/2013, ditou Auto do 26 de abril de 2013 no que declara «procede a adopción da medida consistente na suspensión cautelar da vixencia da orde impugnada unicamente no referente á oferta do posto de traballo incluído no anexo I da dita orde co seguinte código identificativo: PE.C99.10.000.15001.006, posto 647 da RPT. A dita medida manterase mentres non recaia sentenza firme no presente procedemento, a menos que antes proceda a súa modificación ou revogación, se se revela causa para iso».</p>
    <p>O dito auto pende da resolución do recurso de apelación que foi admitido con efecto devolutivo –non suspensivo–.</p>
    <p>Dando cumprimento ao ordenado, cómpre:</p>
    <p>Suspender a vixencia da Orde da Consellería de Facenda do 28 de novembro de 2012 unicamente no referente á oferta do posto de traballo número 647:</p>
    <table>
     <tbody>
      <tr>
       <td>Posto</td>
       <td>Código do posto</td>
       <td>Nv.</td>
       <td>C. espe.
        euros</td>
       <td>AB</td>
       <td>Corpo/escala</td>
       <td>Cons-</td>
       <td>Denominación do posto</td>
       <td>Centro de destino</td>
       <td>Conc.</td>
       <td>Titulacións requeridas</td>
       <td>Puntuación mínima</td>
      </tr>
      <tr>
       <td>647</td>
       <td>PE.C99.10.000.15001.006</td>
       <td>20</td>
       <td>7097.44</td>
       <td>A</td>
       <td>Especial</td>
       <td>AXG</td>
       <td>Posto base subgrupo A1</td>
       <td>Xefatura Territorial da Coruña</td>
       <td>15001</td>
       <td>Lic. Biológicas, Lic. Ciencias del Mar</td>
       <td>6.500</td>
      </tr>
     </tbody>
    </table>
    <p>Santiago de Compostela, 15 de xullo de 2013</p>
    <footer><p>Elena Muñoz Fonteriz<br>Conselleira de Facenda</p></footer>

