---
date: '2013-07-01'
id: O150-250613-0002
page: 25699
number: 123
agency: Escola Galega de Administración Pública
section: III. Outras disposicións.
title: >-
  RESOLUCIÓN do 21 de xuño de 2013 pola que se convoca, en colaboración co
  Parlamento de Galicia, a Xornada sobre modelos institucionais
  rexionais-democracia rexional.
range: Resolución
url: >-
  https://www.xunta.gal/dog/Publicados/2013/20130701/AnuncioO150-250613-0002_gl.html
---
<p>Dentro do plan de actividades da Escola Galega de Administración Pública para o ano 2013 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración co Parlamento de Galicia, a Xornada sobre modelos institucionais rexionais-democracia rexional, conforme as seguintes bases:</p>
    <p>1. Obxectivos.</p>
    <p>– Dar conta dos principais modelos de democracia rexional existentes e o seu funcionamento actual.</p>
    <p>– Afondar no coñecemento dos deseños institucionais e a proposta de liñas de mellora.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Modelos institucionais rexionais-democracia rexional.</p>
    <p>– Os modelos institucionais de democracia rexional nos Estados federais: a versatilidade do Estado federal.</p>
    <p>– O funcionamento da democracia rexional en España desde a perspectiva dun Parlamento autonómico: posibles melloras institucionais.</p>
    <p>3. Destinatarios.</p>
    <p>Empregados públicos das administracións públicas de Galicia e interesados en xeral.</p>
    <p>4. Desenvolvemento.</p>
    <p>Lugar: Parlamento de Galicia, rúa do Hórreo 63. Santiago de Compostela.</p>
    <p>Data e horario: 8 de xullo de 2013, en horario de mañá.</p>
    <p>Duración: 3 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Solicitudes.</p>
    <p>As solicitudes irán dirixidas á directora da Escola Galega de Administración Pública (As Fontiñas, rúa Madrid 2-4, CP 15707, Santiago de Compostela), segundo o modelo que figura como anexo a esta convocatoria, e serán presentadas no Rexistro Xeral da EGAP, ou ben de calquera das formas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común. Serán admitidas inscricións por medio de fax enviado ao número 981 54 63 30 ou por correo electrónico dirixido ao enderezo novas.egap@xunta.es</p>
    <p>As persoas solicitantes poderán obter a confirmación da súa admisión se chaman por teléfono, das 8.30 ás 14.30 horas, aos seguintes números: 981 54 62 41-881 99 70 14.</p>
    <p>7. Prazo.</p>
    <p>O prazo de presentación de solicitudes finalizará o 2 de xullo de 2013.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a de cancelala se o escaso número de solicitudes non xustificase a súa realización.</p>
    <p>9. Certificado de asistencia.</p>
    <p>Ao final da xornada entregaráselle un certificado de asistencia a aquelas persoas inscritas que participasen asiduamente, e sempre que a súa asistencia sexa igual ou superior ao 90 % das horas lectivas programadas. Neste documento aparecerán de forma expresa o contido, a data e o lugar de realización desta xornada.</p>
    <p>Santiago de Compostela, 21 de xuño de 2013</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>ANEXO<br>Folla de inscrición</h2>
    <table>
     <tbody>
      <tr>
       <td>1. Solicitante</td>
      </tr>
      <tr>
       <td>Apelidos Nome DNI</td>
      </tr>
     </tbody>
    </table>
    <table>
     <tbody>
      <tr>
       <td>2. Datos profesionais</td>
      </tr>
      <tr>
       <td>Posto de traballo/profesión Corpo, subgrupo ou escala (1) Nivel (2)</td>
      </tr>
      <tr>
       <td>Entidade na que presta servizos: (3)</td>
      </tr>
      <tr>
       <td>Enderezo do posto de traballo: rúa núm. localidade provincia CP tel. 
        Correo electrónico:</td>
      </tr>
     </tbody>
    </table>
    <table>
     <tbody>
      <tr>
       <td>3. Actividade solicitada</td>
      </tr>
      <tr>
       <td>Solicita asistir á Xornada sobre modelos institucionais rexionais-democracia rexional, que se desenvolverá no Parlamento de Galicia, en Santiago de Compostela, o 8 de xullo de 2013. 
        Sinatura,
        .................................................., ......... de....................................... de 2013
        Os datos de carácter persoal contidos no impreso poderán ser incluídos nun ficheiro para o seu tratamento por este órgano administrativo, como titular responsable deste, no uso das funcións propias que teñen atribuídas e no ámbito das súas competencias. Así mesmo, infórmase da posibilidade de exercer os dereitos de acceso, rectificación, cancelación e oposición, todo isto de conformidade co disposto no artigo 5 da Lei orgánica 15/1999, do 13 de decembro, de protección de datos de carácter persoal (BOE do 14 de decembro)</td>
      </tr>
     </tbody>
    </table>
    <p>(1, 2 e 3): cubrir só en caso de ser funcionario ou funcionaria.</p>
    <p>Directora da EGAP. As Fontiñas, rúa Madrid 2-4, CP 15707 Santiago de Compostela (A Coruña)</p>

