---
date: '2013-07-01'
id: G0170-070613-0001
page: 25741
number: 123
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (12/2013).
range: Edicto
url: >-
  https://www.xunta.gal/dog/Publicados/2013/20130701/AnuncioG0170-070613-0001_gl.html
---
<p>Marta Yanguas del Valle, secretaria xudicial do Xulgado do Social número 2 de reforzo da Coruña, fago saber que no procedemento despedimento/cesamentos en xeral 12/2013 deste xulgado do social, seguido por instancia de Noelia Gándara López contra a empresa Hotel El Hórreo, S.A. e Fogasa sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>Xuíz: Javier López Cotelo.</p>
    <p>Procedemento: despedimento 12/2013. </p>
    <p>Demandante: Noelia Gándara López.</p>
    <p>Letrado: Sr. Pedreira Candal.</p>
    <p>Demandada: Hotel El Hórreo, S.A.</p>
    <p>Letrado: –-</p>
    <p>Fogasa.</p>
    <p>Sentenza 249/2013.</p>
    <p>A Coruña, 16 de maio de 2013.</p>
    <p>Resolución:</p>
    <p>1º. Estimo a demanda sobre despedimento formulada por Noelia Gándara López contra a empresa Hotel El Hórreo, S.A. e, en consecuencia, declaro a improcedencia do despedimento e condeno a demandada a que readmita inmediatamente a traballadora nas mesmas condicións que rexían antes de se producir o despedimento, ou, a elección da empresa, á extinción da relación laboral con aboamento da indemnización detallada no número segundo desta resolución. Todo isto con aboamento, no caso de opción pola readmisión, dos salarios de tramitación que non percibise ata a notificación desta sentenza.</p>
    <p>Esta opción deberase exercer en 5 días a partir da notificación desta sentenza, mediante escrito ou comparecencia ante este xulgado. Transcorrido este termo, sen que se optase, entenderase que procede a readmisión.</p>
    <p>2º. A indemnización e os salarios de tramitación que deberá aboar a empresa demandada, segundo o disposto no número anterior, son os seguintes: </p>
    <p>– En concepto de indemnización, e de optar a empresa por ela: a cantidade de 4.721,75 euros (catro mil setecentos vinte e un euros con setenta e cinco céntimos de euro).</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación desta sentenza, calculados a razón de 44,44 euros/día.</p>
    <p>3º. Todo isto con absolución do Fogasa.</p>
    <p>Inscríbase esta resolución no libro de sentenzas e déixese testemuño dela neste procedemento.</p>
    <p>Notifíquese esta sentenza ás partes e advírtase de que contra ela se poderá interpor recurso de suplicación ante o Tribunal Superior de Xustiza de Galicia, que se deberá anunciarse neste xulgado no prazo dos cinco días seguintes ao da notificación desta resolución, por comparecencia ou mediante escrito, pasados os cales se declarará firme e se arquivará.</p>
    <p>Advírtase igualmente o recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino. Javier López Cotelo, xuíz de reforzo.</p>
    <p>Publicación. A anterior sentenza leuna e publicouna o xuíz que a subscribe no día da súa data, do que eu, a secretaria xudicial, dou fe.</p>
    <p>E para que conste e lle sirva de notificación a Hotel El Hórreo, S.A., en ignorado paradoiro, expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 16 de maio de 2013</p>
    <footer><p>A secretaria xudicial</p></footer>

