---
date: '2013-07-01'
id: L222-100613-0001
page: 25819
number: 123
agency: Concello do Grove
section: VI. Anuncios. b) Administración local.
title: ANUNCIO de suspensión facultativa de licenzas urbanísticas.
range: Anuncio
url: >-
  https://www.xunta.gal/dog/Publicados/2013/20130701/AnuncioL222-100613-0001_gl.html
---
<p>O Pleno da Corporación do Concello do Grove, en sesión ordinaria celebrada o 30 de maio de 2013, adoptou o seguinte acordo con 13 votos a favor e 2 abstencións:</p>
    <p>Sendo necesario, á vista da redacción do Plan xeral do Concello do Grove, suspender as licenzas urbanísticas conforme o disposto na normativa aplicable.</p>
    <p>Visto o informe xurídico do secretario da Corporación, así como o informe gráfico do enxeñeiro da edificación municipal, o Pleno da Corporación acorda:</p>
    <p>Primeiro. Suspender o outorgamento de licenzas de parcelación, edificación e demolición nas áreas do ámbito do novo Plan xeral delimitado conforme informe técnico, durante o prazo dun ano desde a publicación deste acordo ou, se for o caso, ata a aprobación inicial do Plan xeral coas consecuencias suspensivas derivadas.</p>
    <p>Acórdase a suspensión das licenzas referidas nas áreas delimitadas no documento gráfico adxunto.</p>
    <p>Segundo. Publicar este acordo no <em>Diario Oficial de Galicia</em> e nun dos xornais de maior circulación da provincia.</p>
    <p>Terceiro. Notificar este acordo a todos os peticionarios/propietarios que tiveren presentadas solicitudes de licenza afectadas pola suspensión con anterioridade a el, pondo de manifesto o dereito que os asiste a ser indemnizados atendendo ao caso concreto.</p>
    <p>Cuarto. Autorizar o alcalde para aprobar cantas disposicións sexan necesarias para a adecuada execución deste acordo.</p>
    <p>A documentación atópase na secretaría da Corporación para consulta dos particulares.</p>
    <p>O Grove, 31 de maio de 2013</p>
    <footer><p>Miguel Ángel Pérez García<br>Alcalde</p></footer>

