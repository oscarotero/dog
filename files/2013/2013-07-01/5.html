---
date: '2013-07-01'
id: CA05-210613-0002
page: 25675
number: 123
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 20 de xuño de 2013, da Secretaría Xeral Técnica da Consellería
  de Traballo e Benestar, pola que se lles dá publicidade aos convenios de
  colaboración subscritos por esta consellería no primeiro cuadrimestre do ano
  2013.
range: Resolución
url: >-
  https://www.xunta.gal/dog/Publicados/2013/20130701/AnuncioCA05-210613-0002_gl.html
---
<p>O artigo 11.1 da Lei 4/2006, do 30 de xuño, de transparencia e de boas prácticas na Administración pública galega (DOG número 136, do 14 de xullo), imponlle a cada consellería da Xunta de Galicia a obriga de publicar no <em>Diario Oficial de Galicia</em> unha relación dos convenios de colaboración subscritos no cuadrimestre anterior.</p>
    <p>En consecuencia, e para lle dar cumprimento a esa obriga,</p>
    <h2>DISPOÑO:</h2>
    <p>Artigo único</p>
    <p>Darlle publicidade á relación de convenios de colaboración subscritos pola Consellería de Traballo e Benestar durante o primeiro cuadrimestre do ano 2013 que se incorpora como anexo a esta resolución.</p>
    <p>Santiago de Compostela, 20 de xuño de 2013</p>
    <footer><p>Mª Jesús Lorenzana Somoza<br>Secretaria xeral técnica da Consellería de Traballo e Benestar</p></footer>
    <h2>ANEXO<br>Convenios asinados no primeiro cuadrimestre de 2013</h2>
    <table>
     <thead>
      <tr>
       <td>Título</td>
       <td>Obxecto</td>
       <td>Data de sinatura</td>
       <td>Importe (€)</td>
      </tr>
     </thead>
     <tbody>
      <tr>
       <td>Convenio de colaboración entre a Xunta de Galicia, a Consellería de Traballo e Benestar e a Deputación Provincial da Coruña para a atención de menores no Centro Residencial Emilio Romay na Coruña</td>
       <td>O obxecto deste convenio é a atención de menores, tutelados por esta Administración ou en situación de garda, no Fogar infantil Emilio Romay, establecemento do que é titular a Deputación Provincial da Coruña. 
        Conta con 25 prazas distribuídas en tres módulos ou unidades de convivencia, da forma seguinte:
        – Un fogar de acollemento residencial para nenos/as de 0-15 meses.
        – Dous fogares de acollemento residencial para nenos/as de 15 meses a 6 anos.
        Aténdense indistintamente menores en réxime residencial ou en réxime de atención de día, considerándose inicialmente a necesidade dun 75 % (18 prazas) de internado e dun 25 % (7 prazas) de atención de día.</td>
       <td>1.3.2013</td>
       <td>149.650</td>
      </tr>
      <tr>
       <td>Convenio de colaboración entre a Consellería de Traballo e Benestar e a Asociación Aloumiño para desenvolver un programa de orientación e mediación familiar nas cidades de Pontevedra e Vigo.</td>
       <td>É obxecto deste convenio establecer as condicións polas que se rexerá a colaboración entre a Consellería de Traballo e Benestar e a Asociación Aloumiño para desenvolver un programa de orientación e mediación familiar a través dun servizo de punto de encontro nas cidades de Pontevedra e Vigo.</td>
       <td>1.3.2013</td>
       <td>55.230</td>
      </tr>
      <tr>
       <td>Convenio de colaboración entre a Vicepresidencia e Consellería de Presidencia, Administracións Públicas e Xustiza, a Consellería de Traballo e Benestar, o Ministerio Fiscal, o Colexio Oficial de Psicoloxía de Galicia e o Colexio Oficial de Avogados de Santiago de Compostela para o desenvolvemento dun programa de mediación intraxudicial durante o ano 2013.</td>
       <td>O obxecto deste convenio é establecer as condicións polas que se rexerá a colaboración entre a Consellería de Traballo e Benestar, a Consellería de Presidencia, Administracións Públicas e Xustiza, o Ministerio Fiscal, o Colexio Oficial de Psicoloxía de Galicia e o Colexio de Avogados de Santiago de Compostela, para o desenvolvemento dun programa de mediación intraxudicial gratuíta en Santiago de Compostela, mediante a constitución dun equipo permanente de mediación composto por un/unha psicólogo/a e un/unha avogado/a.</td>
       <td>29.3.2013</td>
       <td>40.000</td>
      </tr>
      <tr>
       <td>Convenio de colaboración entre a Vicepresidencia e Consellería de Presidencia, Administracións Públicas e Xustiza, a Consellería de Traballo e Benestar, o Ministerio Fiscal, o Colexio Oficial de Psicoloxía de Galicia e o Colexio Oficial de Avogados de Ourense para o desenvolvemento dun programa de mediación intraxudicial durante o ano 2013.</td>
       <td>O obxecto deste convenio é establecer as condicións polas que se rexerá a colaboración entre a Consellería de Traballo e Benestar, a Consellería de Presidencia, Administracións Públicas e Xustiza, o Ministerio Fiscal, o Colexio Oficial de Psicoloxía de Galicia e o Colexio de Avogados de Ourense, para o desenvolvemento dun programa de mediación intraxudicial gratuíta en Ourense, mediante a constitución dun equipo permanente de mediación composto por un/unha psicólogo/a e un/unha avogado/a.</td>
       <td>29.3.2013</td>
       <td>40.000</td>
      </tr>
      <tr>
       <td>Convenio de colaboración entre a Consellería de Traballo e Benestar e a Asociación Galega de Familias Numerosas para o financiamento do sostemento do programa do Carné familiar galego.</td>
       <td>O obxecto deste convenio é a colaboración entre as partes asinantes no sostemento do programa do Carné familiar como recurso que beneficia as familias numerosas.</td>
       <td>30.4.2013</td>
       <td>12.000</td>
      </tr>
      <tr>
       <td>Convenio de colaboración entre o Ministerio de Sanidade, Servizos Sociais e Igualdade e a Comunidade Autónoma de Galicia, a través da Consellería de Traballo e Benestar, para a difusión e implantación do SIUSS e a súa aplicación informática.</td>
       <td>Colaboración entre o Ministerio de Sanidade, Servizos Sociais e Igualdade e a Comunidade Autónoma de Galicia, a través da Consellería de Traballo e Benestar, para a difusión e implantación do SIUSS e a súa aplicación informática.</td>
       <td>8.4.2013</td>
       <td>0</td>
      </tr>
      <tr>
       <td>Convenio de colaboración entre a Consellería de Traballo e Benestar e a Asociación de Industriales Metalúrgicos de Galicia-Asime, as organizacións sindicais Federación de Industria-CC.OO. e Federación de Industria, Metal, Construcción e Afíns de UGT, MCA-UGT e a Fundación Galega do Metal-Formega no marco do proxecto FEAG-EmpregaNav.</td>
       <td>O obxecto do convenio é establecer as condicións polas que se rexerá a colaboración entre a Consellería de Traballo e Benestar e as organizacións asinantes respecto das actuacións do proxecto EmpregaNav para as anualidades 2013 e 2014, para a procura da inserción laboral das persoas desempregadas provenientes de empresas de Galicia do CNAE 25, de fabricación de produtos metálicos, excepto maquinaria e equipo, cuxo despedimento fora motivado por causas obxectivas entre o 23 de marzo e o 23 de decembro de 2011.</td>
       <td>30.4.2013</td>
       <td>2.318.824 (2.125.014 da anualidade 2013 e 193.810 da anualidade 2014)</td>
      </tr>
      <tr>
       <td>Anexo ao convenio de colaboración entre o Inxuve do Ministerio de Sanidade, Servizos Sociais e Igualdade e Microbank.</td>
       <td>Realización de actuacións de promoción e apoio á xuventude emprendedora e empresaria enmarcadas no programa de microcréditos Inxuve durante o ano 2013.</td>
       <td>2.4.2013</td>
       <td>0</td>
      </tr>
      <tr>
       <td>Convenio de colaboración entre a Consellería de Traballo e Benestar e a EGAP para o desenvolvemento de actividades de formación, divulgación e investigación da DXXV.</td>
       <td>Participación nas actividades da EGAP do persoal dependente da Dirección Xeral de Xuventude e Voluntariado da Consellería de Traballo e Benestar e do persoal da Rede Galega de Información e Documentación Xuvenil, así como a colaboración e o desenvolvemento conxunto de actividades de carácter formativo, divulgador e investigador en materias da competencia das institucións asinantes del.</td>
       <td>15.1.2013</td>
       <td>0</td>
      </tr>
      <tr>
       <td>Convenio de cooperación entre a Consellería de Traballo e Benestar e a Universidade de Santiago de Compostela para o financiamento do IV ciclo universitario.</td>
       <td>Facilitar a consolidación dos estudos de IV ciclo.</td>
       <td>17.4.2013</td>
       <td>25.000</td>
      </tr>
      <tr>
       <td>Convenio de colaboración para a realización de prácticas no Máster de dependencia e xestión de servizos sociais.</td>
       <td>Acordo de prórroga.</td>
       <td>12.4.2013</td>
       <td>0</td>
      </tr>
      <tr>
       <td>Convenio de colaboración coa Universidade de Santiago de Compostela para a realización dun estudo de desmantelamento controlado aleatorizado dunha breve intervención psicolóxica telefónica, aplicada a coidadores informais con síntomas depresivos.</td>
       <td>Estudo de desmantelamento controlado aleatorizado dunha breve intervención psicolóxica telefónica, aplicada a coidadores informais con síntomas depresivos.</td>
       <td>28.1.2013</td>
       <td>0</td>
      </tr>
     </tbody>
    </table>

