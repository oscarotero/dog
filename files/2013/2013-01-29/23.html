---
date: '2013-01-29'
id: G0168-090113-0001
page: 2467
number: 20
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1173/2012).
range: Edicto
url: >-
  https://www.xunta.gal/dog/Publicados/2013/20130129/AnuncioG0168-090113-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña, fago saber que neste procedemento, se ditou sentenza, cuxo encabezamento e resolución se reproducen integramente e son como segue:</p>
    <p>«Sentenza: 860/2012.</p>
    <p>A Coruña, 14 de decembro de 2012.</p>
    <p>Ana Rodríguez Piorno, maxistrada xuíza do Xulgado do Social número 4 (reforzo) da Coruña, ditou esta resolución nos autos de procedemento sobre despedimento 1173/2012, en que foi demandante Roberto Carlos López Álvarez, representada polo letrado Sr. Pena Díaz, e demandadas as empresas Sequor Seguridad, S.A. e Esabe Vigilancia, S.A. </p>
    <p>Dispoño que debo estimar e estimo a demanda interposta por Roberto Carlos López Álvarez contra as empresas Sequor Seguridad, S.A. e Esabe Vigilancia, S.A., e, en consecuencia, declaro improcedente a extinción do contrato do demandante e condeno as empresas demandadas a que, no prazo de 5 días desde a notificación desta sentenza, opte entre a readmisión de Roberto Carlos López Álvarez nas mesmas condicións que rexían no momento de se producir o despedimento, co aboamento dos salarios de tramitación que, desde a data do despedimento ata a desta sentenza, ascenden á cantidade de 3.544,56 euros, aos cales se lles deberán engadir os que se devindiquen ata a súa notificación, a razón de 39,82 euros diarios, e a extinción da relación laboral, con aboamento a Roberto Carlos López Álvarez da cantidade de 358,38 euros en concepto de indemnización.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou colexiado, ou representante dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto da condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Inscríbase no libro de rexistro da súa clase.</p>
    <p>Así o pronuncio, mando e asino».</p>
    <p>E para que conste, co fin de que lles sirva de notificación aos representantes legais das empresas Esabe Vigilancia, S.A. e Sequor Seguridad, S.A., en ignorado paradoiro, expídese esta cédula para a súa inserción no Diario Oficial de Galicia.</p>
    <p>A Coruña, 8 de xaneiro de 2013</p>
    <footer><p>A secretaria xudicial</p></footer>

