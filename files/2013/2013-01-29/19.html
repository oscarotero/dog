---
date: '2013-01-29'
id: G2345-090113-0001
page: 2459
number: 20
agency: Xulgado do Social número 2 da Coruña
section: V. Administración de xustiza.
title: EDICTO (829/2011).
range: Edicto
url: >-
  https://www.xunta.gal/dog/Publicados/2013/20130129/AnuncioG2345-090113-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que, por resolución ditada o día 8 de xaneiro de 2013, no proceso seguido por instancia Sergio López Jaspe contra Ofiprecios, S.L.U., a administración concursal de Ofiprecios, S.L.U., as empresas Simis Mobiliario, S.L. e Irta Inmobiliaria, S.L., o Fondo de Garantía Salarial e o Ministerio Fiscal, en reclamación por despedimento, rexistrouse co número 829/2011 e acordouse notificar a Ofiprecios, S.L.U. o ditame de sentenza seguinte:</p>
    <p>«Decido que, apreciando falta de xurisdición, se desestima a demanda interposta por Sergio López Jaspe contra a empresa Ofiprecios, S.L.U., a administración concursal de Ofiprecios, S.L.U., as empresas Simis Mobiliario, S.L. e Irta Inmobiliaria, S.L., o Fondo de Garantía Salarial e o Ministerio Fiscal, absolvéndoas de todos os pedimentos formulados na súa contra e deixando imprexulgada a acción exercida, que poderá exercer ante o xuíz do concurso.</p>
    <p>Notifíquese esta resolución ás partes facéndolles saber que non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución. De ser recorrente a empresa demandada deberá acreditar mediante a exhibición ante este xulgado o xustificante acreditativo de ter depositado a cantidade obxecto de condena na conta deste xulgado, aberta en Banesto. A consignación en metálico pode substituírse polo aseguramento mediante aval bancario, en que se fará constar a responsabilidade solidaria do avalista, debendo acreditar tamén na indicada conta a consignación da suma de trescentos euros preceptiva para recorrer, sen cuxo cumprimento non se terá por anunciado o recurso.</p>
    <p>Así, por esta a miña sentenza, pronúncioo, mándoo e asínoo».</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que sirva de notificación a Ofiprecios, S.L.U., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 9 de xaneiro de 2013</p>
    <footer><p>A secretaria xudicial</p></footer>

