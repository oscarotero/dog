---
date: '2013-01-29'
id: CA05-210113-0007
page: 2438
number: 20
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 19 de decembro de 2012 pola que se realiza unha addenda á
  encomenda ao Consorcio Galego de Servizos de Igualdade e Benestar das xestións
  para a construción das escolas infantís 0-3 nos concellos de Ames, O Corgo,
  Muros, Oroso, Pazos de Borbén, Ponteareas, Pontedeume, O Porriño, Salvaterra
  de Miño, Touro, Vilanova de Arousa e Xinzo de Limia.
range: Resolución
url: >-
  https://www.xunta.gal/dog/Publicados/2013/20130129/AnuncioCA05-210113-0007_gl.html
---
<p>Coa finalidade de dar cumprimento ao disposto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, procédese a publicar no Diario Oficial de Galicia a addenda á encomenda da Consellería de Traballo e Benestar ao Consorcio Galego de Servizos de Igualdade e Benestar das xestións para a construción de escolas infantís 0-3 nos concellos de Ames, O Corgo, Muros, Oroso, Pazos de Borbén, Ponteareas, Pontedeume, O Porriño, Salvaterra de Miño, Touro, Vilanova de Arousa e Xinzo de Limia, realizada mediante Resolución do 8 de agosto de 2012 (Diario Oficial de Galicia número 166, do 31 de agosto).</p>
    <p>Addenda: introdúcese unha nova redacción ao ordinal segundo, letra a), punto tres, da Resolución do 8 de agosto, que queda da seguinte forma: «O compromiso expreso do concello de subscribir un convenio de xestión, que non supoña incremento de gasto para a Xunta de Galicia, co obxecto de atender os gastos de funcionamento do equipamento unha vez construído».</p>
    <p>Prazo de vixencia: modifícase a vixencia establecida no ordinal sexto da Resolución do 8 de agosto, estendéndose esta ata que sexan acreditados os compromisos adquiridos por cada unha das partes e, en todo caso, non antes do 31 de marzo de 2013.</p>
    <p>Santiago de Compostela, 19 de decembro de 2012</p>
    <footer><p>Beatriz Mato Otero<br>Conselleira de Traballo e Benestar</p></footer>

