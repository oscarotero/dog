---
date: '2013-07-30'
id: G0171-100713-0001
page: 30278
number: 144
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (358/2013).
range: Edicto
url: >-
  https://www.xunta.gal/dog/Publicados/2013/20130730/AnuncioG0171-100713-0001_gl.html
---
<p>Marta Yanguas del Valle, secretaria xudicial do Xulgado do Social número 1 da Coruña, fago saber que no procedemento de despedimento obxectivo individual 358/2013 deste xulgado do social, seguido por instancia de Manuel Loureda Centoira contra a empresa Estructuras y Obras de Galicia, S.L. Esoga, Construcciones Pepe, S.L., administracion concursal de Estructuras y Obras de Galicia, S.L., Fogasa, sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza: 442/2013.</p>
    <p>Xuíz: Javier López Cotelo.</p>
    <p>Procedemento: despedimento 358/2013.</p>
    <p>Demandante: Manuel Loureda Centoira.</p>
    <p>Letrado: Sr. Martínez Ramonde.</p>
    <p>Demandado:</p>
    <p>– Estructuras y Obras de Galicia, S.L.</p>
    <p>– Construcciones Pepe, S.L.</p>
    <p>– Administración concursal Estructuras y Obras de Galicia, S.L.</p>
    <p>Fogasa.</p>
    <p>Sentenza 442/2013.</p>
    <p>A Coruña, 26 de xuño de 2013.</p>
    <p>Ditame:</p>
    <p>1º. Estimo a demanda sobre despedimento formulada por Manuel Loureda Centoira fronte á empresa Estructuras y Obras de Galicia, S.L., e Construcciones Pepe, S.L. e, en consecuencia, declaro a improcedencia do despedimento e a extinción da relación laboral na data desta sentenza. Todo iso con condena das empresas indicadas ao aboamento da indemnización detallada no número segundo deste ditame.</p>
    <p>2º. A indemnización que aboarán as empresas demandadas, segundo o disposto no número anterior, ascende á cantidade de 38.745,30 euros (trinta e oito mil setecentos corenta e cinco euros con trinta céntimos de euro).</p>
    <p>3º. Todo iso coa obriga da administración concursal de pasar pola presente resolución nos termos previstos na Lei concursal e con absolución do Fogasa.</p>
    <p>Inscríbase a presente resolución no libro de sentenzas, deixando testemuño desta neste procedemento.</p>
    <p>Notifíqueselles esta sentenza ás partes advertíndolles que contra ela se poderá interpor recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtaselle igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo, xuíz do Xulgado do Social de reforzo da Coruña.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do cal eu, a secretaria xudicial, dou fe».</p>
    <p>E para que conste e lle sirva de notificación a Estructuras y Obras de Galicia, S.L. e Construcciones Pepe, S.L., en ignorado paradoiro, expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 26 de xuño de 2013</p>
    <footer><p>A secretaria xudicial</p></footer>

