---
date: '2013-09-05'
id: G0165-220813-0004
page: 35351
number: 169
agency: Consellería do Medio Rural e do Mar
section: VI. Anuncios. a) Administración autonómica.
title: >-
  EDICTO do 9 de agosto de 2013 polo que se dá publicidade ao Acordo do Xurado
  Provincial de Clasificación de Montes Veciñais en Man Común da Coruña sobre a
  avinza realizada entre as comunidades veciñais de Boa e a parroquia do Obre e
  lugar de Valbargos respecto do linde común dos seus montes Boa e San Lois,
  respectivamente, do concello de Noia.
range: Edicto
url: >-
  https://www.xunta.gal/dog/Publicados/2013/20130905/AnuncioG0165-220813-0004_gl.html
---
<p>Para os efectos previstos nos artigos 53, 54 e na disposición transitoria décimo terceira da Lei 7/2013, do 28 de xuño, de montes de Galicia, dáse publicidade a que o Xurado Provincial de Clasificación de Montes Veciñais en Man Común da Coruña, en sesión que tivo lugar o día 10 de xullo de 2013, adoptou o seguinte acordo en relación coa avinza entre as comunidades veciñais de Boa e a CVMC da parroquia do Obre e lugar de Valbargos do concello de Noia respecto do linde común dos seus montes Boa e San Lois, respectivamente.</p>
    <p>Antecedentes de feito.</p>
    <p>Primeiro. O Servizo de Montes da Xefatura Territorial da Consellería do Medio Rural e do Mar na Coruña e, en particular, o xefe da Área Técnica de Montes Veciñais en Man Común presenta o 9.7.2013 un informe sobre a avinza entre as comunidades veciñais de Boa e da parroquia do Obre e lugar de Valbargos no que, en síntese, conclúe que os planos existentes nos correspondentes expedientes de clasificación dos montes Boa e San Lois no relativo aos seus lindes leste e oeste, respectivamente, só é útil a súa descrición dos lindeiros, sendo contraditorios nalgúns termos. A avinza presentada transcorre pola liña que une os vértices 114 ao 283 do plano de deslindamento do monte San Lois e Armada (CUP nº 190) de acordo co levantamento topográfico efectuado pola empresa RIGARPA e o Servizo de Montes (hai 7 vértices con coordenadas) e é compatible coa definición de lindeiros das súas resolucións de clasificación e coa indefinición cartográfica da súa representación gráfica que figura nos seus expedientes.</p>
    <p>Fundamentos de dereito.</p>
    <p>Primeiro. A Lei 7/2012, do 28 de xuño, de montes de Galicia, na súa disposición transitoria décimo cuarta, establece que para adecuar as avinzas realizadas con anterioridade á entrada en vigor desta lei ao procedemento de deslindamento entre montes veciñais en man común previsto nos artigos 53 e 54, deberán publicarase no <em>Diario Oficial de Galicia</em> as resolucións do Xurado. </p>
    <p>Segundo. Da documentación achegada coa avinza presentada e do informe do xefe da Área Técnica de Montes Veciñais en Man Común da Coruña sobre esta, constátase que a avinza entre as CVMC de Boa e a parroquia do Obre e lugar de Valbargos do concello de Noia é congruente coas respectivas resolucións de clasificación e cos lindes nelas descritos.</p>
    <p>Vista a avinza presentada, a documentación achegada con esta e o informe do responsable da Área Técnica de Montes Veciñais en Man Común do Servizo de Montes da Xefatura Territorial da Consellería do Medio Rural e do Mar na Coruña, este xurado en atención ao disposto nos artigos 53, 54 e na disposición transitoria décimo cuarta da Lei 7/2013, de montes de Galicia, por unanimidade, </p>
    <h2>ACORDA:</h2>
    <p>Primeiro. Aprobar a avinza realizada entre as CVMC de Boa e da parroquia do Obre e lugar de Valbargos do concello de Noia respecto do seu linde común nos termos e segundo o plano topográfico achegado con ela e validado polo xefe da Área Técnica de Montes Veciñais en Man Común da Coruña no seu informe do 9.7.2013.</p>
    <p>Segundo. Notificar este acordo ás comunidades propietarias afectadas e publicalo no <em>Diario Oficial de Galicia</em> para dar cumprimento ao disposto na Lei 7/2012, do 28 de xuño, de montes de Galicia.</p>
    <p>A Coruña, 9 de agosto de 2013</p>
    <footer><p>Antonio Manuel Aguión Fernández<br>Presidente do Xurado Provincial de Clasificación de Montes Veciñais<br>en Man Común da Coruña</p></footer>

