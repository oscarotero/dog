---
date: '2013-09-05'
id: G0165-220813-0005
page: 35349
number: 169
agency: Consellería do Medio Rural e do Mar
section: VI. Anuncios. a) Administración autonómica.
title: >-
  EDICTO do 9 de agosto de 2013 polo que se dá publicidade do Acordo do Xurado
  Provincial de Clasificación de Montes Veciñais en Man Común da Coruña sobre a
  avinza realizada entre as comunidades veciñais de Cures e Mouzo e a comunidade
  de Pasantes en relación co linde común dos seus montes Vao de Lax, Fonte da
  Fenlla, Pedrouzo e Arcos, Corneda, Estivada, Albartino, O Foxo, Cruceiro,
  Fonte dos Porcos, O Faro e Canle dos Seixos e o monte Relleira de Sobreiros e
  Costa das Pasantes, Prado das Porfías, Costa de Cova Ladróns, Relleira de
  Corneda e Campo de Monteira de Riba, do concello de Vimianzo.
range: Edicto
url: >-
  https://www.xunta.gal/dog/Publicados/2013/20130905/AnuncioG0165-220813-0005_gl.html
---
<p>Para os efectos previstos nos artigos 53, 54 e na disposición transitoria décimo terceira da Lei 7/2013, do 28 de xuño, de montes de Galicia, dáse publicidade de que o Xurado Provincial de Clasificación de Montes Veciñais en Man Común da Coruña, en sesión que tivo lugar o día 10 de xullo de 2013, adoptou o seguinte acordo en relación coa avinza entre as comunidades veciñais de Cures e Mouzo (CVMC) e a CVMC de Pasantes, do concello de Vimianzo, en relación co seu linde común dos seus respectivos montes de Vao de Lax, Fonte da Fenlla, Pedrouzo e Arcos, Corneda, Estivada, Albartino, O Foxo, Cruceiro, Fonte dos Porcos, O Faro e Canle dos Seixos (expediente 160) e os montes Relleira de Sobreiros e Costa das Pasantes, Prado das Porfías, Costa de Cova Ladróns, Relleira de Corneda e Campo de Monteira de Riba (expediente 369). </p>
    <p>Antecedentes de feito.</p>
    <p>Primeiro. As CVMC de Cures e CVMC de Pasantes, logo de acordo das súas asembleas xerais, realizan o 24.6.2010 unha acta notarial de protocolización da avinza entre ámbas as dúas comunidades respecto do linde común dos seus respectivos montes conforme o levantamento topográfico realizado para este fin segundo coordenadas UTM, e que quedan reflectidas no informe técnico do 24 de xuño de 2010 que se integra na dita acta. </p>
    <p>Segundo. O Servizo de Montes da Xefatura Territorial da Consellería do Medio Rural e do Mar na Coruña e, en particular, o xefe da Área Técnica de Montes Veciñais en Man Común, presenta un informe do 10.6.2013 en que indica que a avinza realizada é compatible coa definición de lindeiros das súas respectivas resolucións e coa indefinición cartográfica da representación gráfica que consta nos seus expedientes de clasificación. Segundo o informe, a liña estremeira común que abrangue a avinza transcorre entre os vértices 17, 16 e 15 do dito plano topográfico. </p>
    <p>Fundamentos de dereito.</p>
    <p>Primeiro. A Lei 7/2012, do 28 de xuño, de montes de Galicia, na súa disposición transitoria décimo cuarta establece que, para adecuar as avinzas realizadas con anterioridade á entrada en vigor desta lei ao procedemento de deslindamento entre montes veciñais en man común previsto no artigo 53, se publicarán no Diario Oficial de Galicia as resolucións do Xurado. </p>
    <p>Segundo. Da documentación achegada coa avinza e do informe do xefe da Área Técnica de Montes Veciñais en Man Común da Coruña conclúese que esta é congruente coas respectivas resolucións de clasificación e cos lindes nelas descritos.</p>
    <p>Vista a avinza presentada, a documentación achegada con esta e o informe do responsable da Área Técnica de Montes Veciñais en Man Común do Servizo de Montes da Xefatura Territorial da Consellería do Medio Rural e do Mar na Coruña, este xurado en atención ao disposto no artigo 53 e na disposición transitoria décimo cuarta da Lei 7/2013, de montes de Galicia,</p>
    <h2>ACORDA:</h2>
    <p>Primeiro. Aprobar a avinza entre as CVMC de Cures e Mouzo e a CVMC de Pasantes en relación co seu linde común dos seus respectivos montes de Vao de Lax, Fonte da Fenlla, Pedrouzo e Arcos, Corneda, Estivada, Albartino, O Foxo, Cruceiro, Fonte dos Porcos, O Faro e Canle dos Seixos (expediente 160) e o monte Relleira de Sobreiros e Costa das Pasantes, Prado das Porfías, Costa de Cova Ladróns, Relleira de Corneda e Campo de Monteira de Riba (expediente 369), nos termos indicados na acta notarial de protocolización do 24.6.2010 e segundo o plano topográfico achegado con ela e validado polo xefe da Área Técnica de Montes Veciñais en Man Común da Coruña no seu informe do 10.6.2013.</p>
    <p>Segundo. Notificar este acordo ás comunidades propietarias afectadas e publicalo no Diario Oficial de Galicia para dar cumprimento ao disposto na Lei 7/2012, do 28 de xuño, de montes de Galicia.</p>
    <p>A Coruña, 9 de agosto de 2013</p>
    <footer><p>Antonio Manuel Aguión Fernández<br>Presidente do Xurado Provincial de Clasificación de Montes Veciñais<br>en Man Común da Coruña</p></footer>

