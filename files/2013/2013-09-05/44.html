---
date: '2013-09-05'
id: L241-160813-0001
page: 35413
number: 169
agency: Concello de Poio
section: VI. Anuncios. b) Administración local.
title: >-
  ANUNCIO de aprobación inicial da modificación puntual do Plan xeral de
  ordenación municipal no bordo marítimo de Raxó.
range: Anuncio
url: >-
  https://www.xunta.gal/dog/Publicados/2013/20130905/AnuncioL241-160813-0001_gl.html
---
<p>En relación coa modificación puntual do Plan xeral de ordenación municipal no bordo marítimo de Raxó, o Pleno deste concello, na sesión do día 30 de xullo de 2013, adoptou o acordo número 3846, no cal se acordou o que segue:</p>
    <p>Primeiro. Prestar aprobación inicial ao proxecto de modificación puntual do PXOM no bordo marítimo de Raxó, redactado por AD Plan Arquitectura, Diseño e Planeamento, S.L.P. en execución da Sentenza do Tribunal Superior de Xustiza de Galicia do 26 de decembro de 2007, recaída no procedemento ordinario 00/0005026/2000 da Sala do Contencioso-Administrativo.</p>
    <p>Segundo. Someter o expediente a información pública durante o prazo de dous meses mediante anuncio que se publicará no <em>Diario Oficial de Galicia</em> e en dous dos xornais de maior difusión da provincia, dándolles audiencia aos concellos limítrofes do documento aprobado inicialmente. Unha vez rematada a información pública e antes da aprobación provisional, deberase solicitar novo informe tanto ao Ministerio de Medio Ambiente, Dirección Xeral de Costas, como á Secretaría Xeral de Costa (Consellería de Medio Ambiente, Territorio e Infraestruturas).</p>
    <p>Terceiro. Facultar o alcalde para os trámites sucesivos do expediente. </p>
    <p>Polo que se somete a aprobación inicial desta modificación puntual a información pública durante o prazo de dous meses, contados a partir da publicación deste anuncio no <em>Diario Oficial de Galicia</em>. Poderá examinarse o expediente na Oficina de Urbanismo do concello e presentarse as alegacións ou reclamacións que se consideren oportunas durante o dito prazo, de conformidade co disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia (última modificación: Lei 2/2010, do 25 de marzo).</p>
    <p>Poio, 14 de agosto de 2013</p>
    <footer><p>Luciano Sobral Fernández&lt;br&gt;Alcalde</p></footer>

