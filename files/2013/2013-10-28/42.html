---
date: '2013-10-28'
id: O92-151013-0004
page: 42364
number: 206
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 11 de outubro de 2013 pola que se lles comunica o inicio do
  procedemento de incumprimento total e, se é o caso, a resolución de retención
  do pagamento, a persoas titulares de expedientes.
range: Resolución
url: >-
  https://www.xunta.gal/dog/Publicados/2013/20131028/AnuncioO92-151013-0004_gl.html
---
<p>Unha vez intentadas as notificacións persoais e devoltas polo servizo de Correos ao resultar imposible a súa práctica, de conformidade co establecido no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (LRX-PAC), mediante esta resolución ponse en coñecemento das persoas titulares dos expedientes relacionados no anexo a esta resolución que a Dirección Xeral do Igape acordou iniciar o procedemento de incumprimento total das condicións impostas nas resolucións de concesión das axudas outorgadas, co obxecto de determinar o alcance do incumprimento, que podería dar lugar á revogación das axudas concedidas, e suspender os pagamentos naqueles expedientes que xa tivesen presentada a solicitude de cobramento, ata que se diten as resolucións que poñan fin aos procedementos de incumprimento.</p>
    <p>Os actos obxecto deste anuncio non se publican na súa integridade en virtude da cautela prevista no artigo 61 da LRX-PAC. Concédeselles aos titulares dos expedientes un prazo de quince días hábiles desde a publicación desta resolución no Diario Oficial de Galicia para presentar alegacións co fin de xustificar a non procedencia destes presuntos incumprimentos. Así mesmo, as resolucións de retención de pagamento esgotan a vía administrativa e, contra elas, os titulares dos expedientes nos cales se acordou esta suspensión poderán interpoñer recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no Diario Oficial de Galicia. Non obstante, previamente poderán interpoñer recurso de reposición ante a Dirección Xeral do Igape, dentro do prazo dun mes contado a partir do día seguinte ao da publicación desta resolución. Os expedientes póñense de manifesto para os interesados neste centro directivo, sito en Santiago de Compostela, Complexo Administrativo San Lázaro, s/n.</p>
    <p>Santiago de Compostela, 11 de outubro de 2013</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>
    <h2>ANEXO</h2>
    <table>
     <tbody>
      <tr>
       <td>Nº expediente</td>
       <td>Nome/razón social</td>
       <td>Programa de axudas</td>
       <td>Data de resolución</td>
       <td>Órgano que dita a resolución</td>
       <td>Notificación</td>
      </tr>
      <tr>
       <td>IG103.2007.2.83</td>
       <td>Maderas Santarrita Carpintería General, S.L.</td>
       <td>Axudas a proxectos de investimento tecnolóxico das pemes (Resolución do 9 de marzo de 2007, DOG núm. 59, do 23 de marzo, e Resolución do 5 de novembro de 2007, DOG núm. 220, do 14 de novembro)</td>
       <td>27.6.2013</td>
       <td>Dirección Xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG107.2008.1.113</td>
       <td>Atiochan, S.L.</td>
       <td>Axudas a proxectos empresariais de novos emprendedores (Resolución do 12 de marzo de 2008, DOG núm. 55, do 18 de marzo)</td>
       <td>18.9.2013</td>
       <td>Dirección Xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG110.2011.1.383</td>
       <td>Creaciones Elen P.V., S.L.</td>
       <td>Axudas á participación en eventos expositivos e promocionais internacionais realizados fóra de Galicia (Resolución do 31 de xaneiro de 2011, DOG núm. 22, do 2 de febreiro)</td>
       <td>2.8.2013</td>
       <td>Dirección Xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG158.2010.1.7</td>
       <td>(Estructuras Envolventes, S.L. 60 %; Alumat Accesorios, S.L. 20 %; Arcoven Sistemas, S.L. 20 %)</td>
       <td>Axudas á primeira implantación promocional conxunta no exterior-Plan Primex (Resolución do 6 de abril de 2010, DOG núm. 67, do 12 de abril)</td>
       <td>31.7.2013</td>
       <td>Dirección Xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG172.2011.1.221</td>
       <td>Padel One Internacional, S.L.</td>
       <td>Axudas para márketing, comunicación, imaxe e marca (Resolución do 31 de xaneiro de 2011, DOG núm. 22, do 2 de febreiro)</td>
       <td>24.9.2013</td>
       <td>Dirección Xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
     </tbody>
    </table>

