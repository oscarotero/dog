---
date: '2013-10-28'
id: L327-221013-0001
page: 42383
number: 206
agency: Concello de Cortegada
section: VI. Anuncios. b) Administración local.
title: >-
  ANUNCIO de información pública sobre parque de maquinaria de empresa
  construtora na estrada de Celanova (referencia catastral
  32028A029000140000DU).
range: Anuncio
url: >-
  https://www.xunta.gal/dog/Publicados/2013/20131028/AnuncioL327-221013-0001_gl.html
---
<p>Solicitada a licenza de legalización da actividade de parque de maquinaria de empresa construtora na estrada de Celanova, s/n (Cortegada); referencia catastral: 32028A029000140000DU, sometida a avaliación de incidencia ambiental, por Construcciones y Almacenes Viso e Hijos, S.L., tramítase neste concello o expediente oportuno.</p>
    <p>De acordo coa lexislación vixente sobre actividades molestas, insalubres, nocivas e perigosas, procédese a abrir o período de información pública durante un prazo de vinte días –tal e como establece o artigo 8.3 do Decreto 133/2008, do 12 de xuño, polo que se regula a avaliación de incidencia ambiental– mediante anuncio no <em>Diario Oficial de Galicia</em> e no <em>Boletín Oficial</em> da provincia de Ourense para que, as persoas que estean afectadas dalgún modo pola dita actividade presenten as observacións que consideren pertinentes.</p>
    <p>O expediente obxecto desta información pódese consultar nas oficinas municipais en horario de oficina.</p>
    <p>Cortegada, 21 de outubro de 2013</p>
    <footer><p>Avelino Luis de Francisco Martínez<br>Alcalde</p></footer>

