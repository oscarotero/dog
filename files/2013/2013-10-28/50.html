---
date: '2013-10-28'
id: L215-181013-0001
page: 42384
number: 206
agency: Concello de Cuntis
section: VI. Anuncios. b) Administración local.
title: >-
  ANUNCIO de aprobación definitiva do Plan de sectorización da zona industrial
  da Ran.
range: Anuncio
url: >-
  https://www.xunta.gal/dog/Publicados/2013/20131028/AnuncioL215-181013-0001_gl.html
---
<p>Por medio deste anuncio, e ao abeiro do disposto no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, faise público que o Pleno do Concello de Cuntis, na sesión que tivo lugar o día 27 de setembro de 2013, aprobou definitivamente o documento do Plan de sectorización da zona industrial da Ran, promovido por Xestur Pontevedra.</p>
    <p>Con data do 16 de outubro de 2013, remitiuse á Secretaría Xeral de Ordenación do Territorio e Urbanismo da Consellería de Medio Ambiente, Territorio e Infraestruturas da Xunta de Galicia copia autenticada de dous exemplares do instrumento aprobado definitivamente con todos os planos e documentos que integran o plan sobre os cales recaeu o acordo de aprobación definitiva, coa dilixencia da Secretaría do concello.</p>
    <p>O plan de sectorización definitivamente aprobado non entrará en vigor ata a publicación íntegra da normativa e ordenanzas no <em>Boletín Oficial</em> da provincia de Pontevedra, segundo dispón o artigo 70.2 da Lei 7/1985, do 2 de abril, reguladora das bases de réxime local, e transcorrido o prazo de quince días sinalado no artigo 65.2 da citada lei.</p>
    <p>Contra o acordo de aprobación definitiva, que pon fin á vía administrativa, pódese interpoñer recurso contencioso-administrativo, no prazo de dous meses, perante a Sala do Contencioso-Administrativo do Tribunal Superior de Xustiza de Galicia. Todo isto sen prexuízo de calquera outro recurso ou acción que se consideren oportunos.</p>
    <p>Cuntis, 16 de outubro de 2013</p>
    <footer><p>Antonio Pena Abal<br>Alcalde</p></footer>

