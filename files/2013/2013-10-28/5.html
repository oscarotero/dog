---
date: '2013-10-28'
id: G0198-231013-0001
page: 42263
number: 206
agency: Axencia Galega de Innovación
section: III. Outras disposicións.
title: >-
  RESOLUCIÓN do 17 de outubro de 2013 pola que se amplía o prazo de presentación
  da documentación xustificativa establecido na Resolución do 11 de xullo de
  2013 pola que se establecen as bases reguladoras para a concesión, en réxime
  de concorrencia competitiva, das subvencións para investimentos innovadores
  para o crecemento empresarial no ámbito da Comunidade Autónoma de Galicia
  (Programa I2C INN), cofinanciadas polo Fondo Europeo de Desenvolvemento
  Rexional (Feder), no marco do programa operativo Feder Galicia 2007-2013, e se
  procede á súa convocatoria para o ano 2013 (código de procedemento IN848A).
range: Resolución
url: >-
  https://www.xunta.gal/dog/Publicados/2013/20131028/AnuncioG0198-231013-0001_gl.html
---
<p>O día 22 de xullo de 2013 publicouse no Diario Oficial de Galicia a Resolución do 11 de xullo de 2013 pola que se establecen as bases para a concesión, en réxime de concorrencia competitiva, das subvencións para investimentos innovadores para o crecemento empresarial no ámbito da Comunidade Autónoma de Galicia (código de procedemento IN848A).</p>
    <p>No artigo 19.1º das bases reguladoras da Resolución do 11 de xullo de 2013 establécese que os beneficiarios terán ata o 31 de outubro de 2013 para presentar a documentación xustificativa da subvención. Tendo en conta que o elevado número de solicitudes presentadas motivou un dilatado proceso de avaliación dos proxectos e resolución dos respectivos expedientes e co fin garantir a maior eficacia posible das referidas subvencións, dado que non se causa prexuízo a terceiros, considérase necesario ampliar o prazo de xustificación.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>DISPOÑO:</h2>
    <p>Artigo único</p>
    <p>Amplíase ata o día 30 de decembro de 2013 (inclusive) o prazo para a execución e xustificación dos investimentos que foron obxecto de subvención, ao abeiro da Resolución do 11 de xullo de 2013 pola que se establecen as bases reguladoras para a concesión, en réxime de concorrencia competitiva, das subvencións para investimentos innovadores para o crecemento empresarial no ámbito da Comunidade Autónoma de Galicia (código de procedemento IN848A).</p>
    <p>Santiago de Compostela, 17 de outubro de 2013</p>
    <footer><p>Manuel Antonio Varela Rey<br>Director da Axencia Galega de Innovación</p></footer>

