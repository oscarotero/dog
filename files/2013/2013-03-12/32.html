---
date: '2013-03-12'
id: CA05-270213-0002
page: 7405
number: 50
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 19 de febreiro de 2013, da Xefatura Territorial da Coruña, pola que
  se fai pública a notificación da resolución do expediente de reintegro dunha
  parte das cantidades percibidas como consecuencia da subvención concedida no
  expediente TR301K, 2011/117-1.
range: Cédula
url: >-
  https://www.xunta.gal/dog/Publicados/2013/20130312/AnuncioCA05-270213-0002_gl.html
---
<p>Intentada a notificación da citada resolución, segundo o disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula e segundo o disposto no número 5 do referido artigo e o establecido no artigo 61 do mesmo texto legal, notifícaselle á entidade beneficiaria o contido da resolución que figura como anexo para que poida ter coñecemento del.</p>
    <p>A resolución pon fin á vía administrativa e contra ela poderá interpoñerse, potestativamente, recurso de reposición ante o órgano que ditou o acto, no prazo dun mes contado desde o día seguinte ao da publicación desta cédula no Diario Oficial de Galicia, de acordo co disposto no artigo 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999 ou, directamente, recurso contencioso-administrativo ante o órgano xurisdicional competente, no prazo de dous meses contados desde o día seguinte ao da publicación desta cédula no Diario Oficial de Galicia, de conformidade co establecido na Lei 29/1998, reguladora da xurisdición contencioso-administrativa.</p>
    <p>Lémbraselle tamén o seu dereito a consultar o expediente, depositado nas dependencias desta xefatura territorial, sitas na avenida Salvador de Madariaga, nº 9, 1º, 15008 A Coruña, e a obter, se é o caso, copia do expediente, segundo o previsto na letra a) do artigo 35 da Lei 30/1992, do 26 de novembro.</p>
    <p>A Coruña, 19 de febreiro de 2013</p>
    <footer><p>Luis Álvarez Freijido<br>Xefe territorial da Coruña</p></footer>
    <h2>ANEXO</h2>
    <p>Núm. de expediente: TR301K, 2011/117-1</p>
    <p>Nome ou razón social: Dúas Rías Formación, S.L.</p>
    <p>CIF/NIF: B70248273.</p>
    <p>Último enderezo coñecido: rolda do Progreso, 5, baixo, 15256 Mazaricos. </p>
    <p>Tipo de axuda: subvención para a realización de accións formativas dirixidas prioritariamente ás persoas traballadoras desempregadas na Comunidade Autónoma de Galicia, correspondente ao exercicio de 2011.</p>
    <p>Contido do acto: resolución do expediente de reintegro.</p>
    <p>Data da resolución: 10.12.2012.</p>

