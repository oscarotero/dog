---
date: '2013-03-12'
id: L375-070313-0003
page: 7434
number: 50
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO de aprobación definitiva do Plan especial de mellora do medio do
  poligono comercial de Barreiros.
range: Anuncio
url: >-
  https://www.xunta.gal/dog/Publicados/2013/20130312/AnuncioL375-070313-0003_gl.html
---
<p>O Pleno do Concello na sesión celebrada o 14 de febreiro de 2013 acordou: </p>
    <p>Primeiro. Aprobar definitivamente a modificación do Plan especial de mellora do medio do polígono comercial de Barreiros, redactado pola empresa Eptisa por iniciativa do Concello de San Cibrao das Viñas. </p>
    <p>Segundo. Publicar a aprobación definitiva no <em>Diario Oficial de Galicia</em>, para os efectos do establecido no artigo 92.1 da Lei 9/2002, do 30 de decembro, de ordenación urbanística de Galicia e protección do medio rural de Galicia. Esta publicación deberá realizarse no prazo dun mes desde a adopción do acordo de aprobación definitiva. </p>
    <p>Igualmente publicarase a aprobación definitiva xunto coa normativa e as ordenanzas do Plan especial no <em>Boletín Oficial</em> da provincia de Ourense, todo isto en virtude do establecido no artigo 92.2 da Lei 9/2002, do 30 de decembro, de ordenación urbanística de Galicia e protección do medio rural de Galicia.</p>
    <p>Terceiro. Comunicar o acordo de aprobación definitiva, en virtude do artigo 92.3 da Lei 9/2002, do 30 de decembro, de protección urbanística e protección do medio rural de Galicia, para os efectos oportunos á Consellería competente en materia de urbanismo e ordenación do territorio, achegando unha copia autenticada de dous exemplares da modificación do plan parcial aprobado definitivamente con todos os planos e documentos que integran o plan sobre os que recaese acordo de aprobación definitiva, debidamente dilixenciados polo secretario do concello.</p>
    <p>O acto de aprobación definitiva do citado plan foi comunicado á Consellería de Medio Ambiente, Territorio e Infraestruturas o 4.3.2013 en cumprimento do disposto no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>A normativa urbanística e ordenanzas publicáronse no BOP de Ourense número 50, do 1 de marzo de 2013. </p>
    <p>Contra o este acordo, en aplicación do artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que aproba unha disposición de carácter xeral, poderá interpoñerse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo isto sen prexuízo de que se poida interpoñer calquera outro recurso que poida estimar máis conveniente ao seu dereito.</p>
    <p>San Cibrao das Viñas, 6 de marzo de 2013</p>
    <footer><p>Manuel Pedro Fernández Moreiras <br>Alcalde</p></footer>

