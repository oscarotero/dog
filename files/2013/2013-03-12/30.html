---
date: '2013-03-12'
id: G0164-270213-0003
page: 7401
number: 50
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  CÉDULA do 15 de febreiro de 2013 pola que se notifica á empresa Ecoservicios e
  Bioconstrucción Atlas, S.L. a resolución do contrato de obras para a
  restauración da igrexa de San Cremenzo do Pindo (A Coruña), cofinanciado polo
  Fondo Europeo de Desenvolvemento Rexional (80 %) no marco do programa
  operativo Feder Galicia 2007-2013, coa incautación da garantía definitiva.
range: Cédula
url: >-
  https://www.xunta.gal/dog/Publicados/2013/20130312/AnuncioG0164-270213-0003_gl.html
---
<p>O órgano de contratación da Consellería de Cultura, Educación e Ordenación Universitaria, mediante Resolución do 14 de febreiro de 2013, acordou resolver o contrato de obras para a restauración da igrexa de San Cremenzo do Pindo (A Coruña), por incumprimento do contratista, a empresa Ecoservicios e Bioconstrucción Atlas, S.L., con incautación da garantía definitiva.</p>
    <p>A notificación deste acordo foi intentada, porén, non foi posible a súa práctica no enderezo que consta no expediente polo que, conforme o disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), mediante esta cédula notifícaselles aos interesados a dita resolución.</p>
    <p>En atención ao previsto no artigo 61 da LRXPAC, o acto non se publica na súa integridade polo que fáiselles saber aos interesados que o texto íntegro da resolución que se notifica se atopa ao seu dispor, no prazo de 10 días contados desde o seguinte ao da publicación desta cédula, nas dependencias do Servizo de Contratación de Bens e Servizos Culturais da Secretaría Xeral Técnica, da Consellería de Cultura, Educación e Ordenación Universitaria, sito no Edificio Administrativo San Caetano, s/n, bloque 3, en Santiago de Compostela.</p>
    <p>Mediante esta cédula tamén se cita o contratista para a súa asistencia ao acto de comprobación e medición das obras realizadas que terá lugar ás 10.00 horas do día 15 de marzo de 2013, conforme co establecido no artigo 222.1 da Lei 30/2007, do 30 de outubro, de contratos do sector público (LCSP). </p>
    <p>Contra esta resolución, que pon fin á vía administrativa, poderá interpoñer un recurso contencioso-administrativo na Sala do Contencioso-Administrativa do Tribunal Superior de Xustiza de Galicia no prazo de dous meses, que comezará a contar o día seguinte ao da publicación desta notificación. Así mesmo, poderá recorrer contra ela de forma potestativa en reposición ante o mesmo órgano que a ditou no prazo dun mes, que comezará a contar desde o día seguinte ao da publicación desta notificación; neste caso non poderá interpoñer o recurso contencioso-administrativo ata que sexa resolto expresamente ou se produza a desestimación presunta do recurso de reposición interposto. Todo isto, segundo os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro).</p>
    <p>Santiago de Compostela, 15 de febreiro de 2013</p>
    <footer><p>P.D. (Orde 25.1.2012)<br>Jesús Oitavén Barcala<br>Secretario xeral técnico da Consellería de Cultura, Educación<br>e Ordenación Universitaria</p></footer>

