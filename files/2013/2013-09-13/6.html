---
date: '2013-09-13'
id: G0165-090913-0002
page: 36016
number: 175
agency: Consellería do Medio Rural e do Mar
section: III. Outras disposicións.
title: >-
  ORDE do 5 de setembro de 2013 pola que se modifica a Orde do 16 de maio de
  2013 pola que se establecen as bases que regulan as axudas para creación e
  mellora de empresas de aproveitamentos forestais para o período 2012-2014 e se
  convocan para o exercicio orzamentario 2013.
range: Orde
url: >-
  https://www.xunta.gal/dog/Publicados/2013/20130913/AnuncioG0165-090913-0002_gl.html
---
<p>O día 27 de maio de 2013, a Consellería do Medio Rural e do Mar publicou a Orde do 16 de maio de 2013 pola que se establecen as bases que regulan as axudas para creación e mellora de empresas de aproveitamentos forestais para o período 2012-2014 e se convocan para o exercicio orzamentario 2013. </p>
    <p>O artigo 45 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, faculta o órgano concedente da subvención para outorgar, agás precepto en contra contido nas bases reguladoras, unha ampliación do prazo establecido para a presentación da xustificación, que non exceda a metade deste e sempre que con iso non se prexudiquen dereitos de terceiros. As condicións e o procedemento para a concesión da ampliación son os establecidos no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>De acordo co disposto na Lei 1/1983, do 22 de febreiro, reguladora da Xunta e da súa Presidencia e demais normativa concorrente,</p>
    <h2>DISPOÑO:</h2>
    <p>Artigo único</p>
    <p>Modifícase o artigo 19 da Orde do 16 de maio de 2013 pola que se establecen as bases que regulan as axudas para creación e mellora de empresas de aproveitamentos forestais para o período 2012-2014 e se convocan para o exercicio orzamentario 2013 do seguinte xeito:</p>
    <p>«Artigo 19. Prazo de xustificación</p>
    <p>O prazo de xustificación finalizará o 30 de novembro de 2013 e o 31 de maio de 2014, segundo a anualidade que corresponda. Poderanse conceder prórrogas de cada anualidade, de acordo co artigo 49 da Lei 30/1992, do 26 de novembro, logo de solicitude razoada realizada cunha antelación superior a dous meses antes do remate do prazo de xustificación».</p>
    <p>Santiago de Compostela, 5 de setembro de 2013</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

