---
date: '2013-06-14'
id: CA02-030613-0005
page: 22998
number: 113
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 24 de maio de 2013 polo que se lle notifica a Prisma Management and
  Consulting Group, S.A. a Resolución do 12 abril de 2013, relativa ao
  procedemento de reintegro da subvención concedida ao abeiro da Orde do 19 de
  febreiro pola que se establecen as bases reguladoras e condicións do réxime de
  concesións para a súa adhesión e mantemento nun sistema comunitario de xestión
  e auditoría ambientais (EMAS) (expediente 1/2012).
range: Anuncio
url: >-
  https://www.xunta.gal/dog/Publicados/2013/20130614/AnuncioCA02-030613-0005_gl.html
---
<p>Intentada a notificación, no último domicilio coñecido, a Prisma Management &amp; Consultoría Group, S.A. (NIF A63644978) do Acordo do 14 de novembro de 2012 de inicio do procedemento de reintegro da subvención concedida á devandita empresa con data do 10 de xullo de 2007, non foi posible realizala. Polo tanto, en aplicación do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, procédese á notificación da devandita resolución no DOG do 27 de decembro de 2012 (DOG nº 246) e no taboleiro de anuncios do Concello de Teo entre o 30 de xaneiro de 2013 e o 18 de febreiro de 2013. Dado que non se efectuaron alegacións nos prazos concedidos ditouse resolución de reintegro nos mesmos termos recollidos no acordo de inicio.</p>
    <p>Os representantes da persoa xurídica interesada poderán examinar o expediente completo na Subdirección Xeral de Coordinación Ambiental, situada en San Lázaro, s/n, en Santiago de Compostela, das 9.00 ás 14.00 horas, de luns a venres.</p>
    <p>Contra a resolución ditada, que pon fin a vía administrativa, procede a interposición de recurso ante a xurisdición contencioso-administrativa nos termos do artigo 46 da Lei 29/1998, do 13 de xullo, reguladora da xurisdición contencioso-administrativa. Con carácter previo e potestativo, poderá interpoñerse recurso de reposición desde o día seguinte ao da súa notificación, nos termos dos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 29 de maio de 2013</p>
    <footer><p>P.D. (Orde do 15 de marzo de 2012)<br>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

