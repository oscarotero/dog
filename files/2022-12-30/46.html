---
date: '2022-12-30'
id: L257-091222-0001
page: 67425
number: 248
agency: Concello de Vigo
section: VI. Anuncios. b) Administración local.
title: >-
  ANUNCIO do inicio do prazo de presentación de solicitudes para o proceso
  selectivo de oficial/a de mantemento, incluído nas ofertas de emprego público
  dos anos 2017, 2018 e 2019 (terceira fase da convocatoria).
range: Anuncio
url: >-
  https://www.xunta.gal/dog/Publicados/2022/20221230/AnuncioL257-091222-0001_gl.html
---
<p>No <em>Boletín Oficial </em>da provincia de Pontevedra do 7 de decembro de 2022 publicáronse as bases específicas das prazas de oficial/a de mantemento, incluídas nesta 3ª fase da convocatoria.</p>
    <p>As bases xerais dos procesos selectivos derivados da execución das ofertas de emprego público correspondentes aos anos 2017, 2018 e 2019 publicáronse no <em>Boletín Oficial </em>da provincia de Pontevedra o 7 de xullo de 2020.</p>
    <p>O prazo de presentación de solicitudes será de vinte (20) días naturais, contados a partir do seguinte a aquel en que apareza o anuncio da convocatoria no <em>Boletín Oficial del Estado</em> para o persoal funcionario, sexa pola quenda libre ou por promoción interna, e para o laboral pola quenda libre.</p>
    <p>Os sucesivos anuncios referentes a estas convocatorias unicamente se publicarán no <em>Boletín Oficial</em> da provincia de Pontevedra e no taboleiro de anuncios da corporación, xuntamente coa páxina web municipal www.vigo.org</p>
    <p>Vigo, 7 de decembro de 2022</p>
    <footer><p>O alcalde<br>P.D. (Decreto Alcaldía do 16.4.2021 e Acordo do 8.9.2022)<br>Patricia Rodríguez Calviño<br>Concelleira delegada da Área de Seguridade, <br>Contratación e Xestión Municipal</p></footer>

