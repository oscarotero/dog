---
date: '2022-12-30'
id: G1955-231222-0001
page: 67442
number: 248
agency: 'Corporación Radio e Televisión de Galicia, S.A.'
section: VI. Anuncios. c) Outros anuncios.
title: >-
  ANUNCIO polo que se fai pública a convocatoria do proceso selectivo
  extraordinario de estabilización derivado da Lei 20/2021, do 28 de decembro,
  pola quenda de acceso libre e mediante o sistema de concurso, para o ingreso
  como persoal laboral fixo en diversas categorías do persoal.
range: Anuncio
url: >-
  https://www.xunta.gal/dog/Publicados/2022/20221230/AnuncioG1955-231222-0001_gl.html
---
<p>A Lei 5/2022, do 21 de decembro, de medidas urxentes para a redución da temporalidade no emprego público da Comunidade Autónoma de Galicia, dispensa a consideración de órgano convocante dos procesos de estabilización do emprego temporal, derivados da Lei 20/2021, as entidades do artigo 45 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, entre as cales se atopa a Corporación Radio e Televisión de Galicia, S.A.</p>
    <p>A Resolución do 24 de maio de 2022, da Dirección Xeral da Corporación RTVG (DOG núm. 103, do 31 de maio), aprobou a oferta de emprego público adicional de estabilización de prazas estruturais provistas de forma temporal, segundo se detalla no seu anexo III. A enumeración das prazas que se incluíron na oferta e que son obxecto desta convocatoria recolleuse no anexo II da Resolución do 24 de decembro de 2021, da Dirección Xeral da Corporación RTVG (DOG núm. 250, do 30 de decembro).</p>
    <p>As bases do proceso selectivo están expostas na páxina web da Corporación <br>(https://www.crtvg.es/). O prazo de presentación de solicitudes abrirase o día 1 de febreiro do 2023 e terá unha duración de 20 días hábiles. Todas as publicacións e notificacións que a partir deste momento se orixinen como consecuencia deste proceso selectivo faranse públicas na indicada páxina web.</p>
    <p>Santiago de Compostela, 23 de decembro de 2022</p>
    <footer><p>Alfonso Sánchez Izquierdo<br>Director xeral da Corporación Radio e Televisión de Galicia, S.A.</p></footer>

