---
date: '2022-12-30'
id: G0597-281222-0002
page: 67327
number: 248
agency: Consellería de Facenda e Administración Pública
section: III. Outras disposicións.
title: >-
  ORDE do 28 de decembro de 2022 pola que se modifica a Orde do 16 de decembro
  de 2020 pola que se fixan as retribucións dos recadadores de zona.
range: Orde
url: >-
  https://www.xunta.gal/dog/Publicados/2022/20221230/AnuncioG0597-281222-0002_gl.html
---
<p>O ordinal 4º do artigo 29 do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona, indica que a consellería competente en materia de Facenda poderá revisar as retribucións dos recadadores de zona cando as circunstancias o aconsellen, en función tanto do número de documentos e do volume de débeda cargada a cada zona como dos gastos desta e as súas circunstancias obxectivas.</p>
    <p>Así mesmo, o ordinal 2º do citado precepto sinala que as porcentaxes poderán establecerse para cada unha das zonas de recadación en particular, mediante as disposicións regulamentarias oportunas.</p>
    <p>A seguir, o ordinal 3º sinala que a devandita participación se realizará tendo en conta o número de documentos e o volume de débeda cargada a cada zona, así como os gastos desta e as súas circunstancias obxectivas. </p>
    <p>Con base no exposto, revísanse as porcentaxes previstas para a zona da Coruña. </p>
    <p>Por iso, e en uso da autorización contida na disposición derradeira primeira do citado decreto, </p>
    <h2>ACORDO:</h2>
    <p>Artigo único. <em>Modificación da Orde do 16 de decembro de 2020 pola que se fixan as retribucións dos recadadores de zona</em></p>
    <p>Modifícase a Orde do 16 de decembro de 2020 pola que se fixan as retribucións dos recadadores de zona, do xeito que se indica a continuación:</p>
    <p>Un. Modifícase o parágrafo primeiro do artigo 1 da orde, que queda redactado como segue:</p>
    <p>«As retribucións dos recadadores de zona, agás na zona da Coruña, serán as que resulten de aplicar sobre a suma dos ingresos que sexan imputables en cada exercicio a cada zona, e que corresponden a providencias de constrinximento cun importe cargado que non exceda os 500.000 euros, as seguintes porcentaxes».</p>
    <p>Dous. Engádese un artigo 1.bis da orde, que terá a seguinte redacción:</p>
    <p>«As retribucións do recadador da zona da Coruña serán as que resulten de aplicar sobre a suma dos ingresos que sexan imputables en cada exercicio á zona, e que corresponden a providencias de constrinximento cun importe cargado que non exceda os 500.000 euros, as seguintes porcentaxes: </p>
    <p>De 0 euros a 600.000 euros, o 20 %. </p>
    <p>De 600.000,01 euros a 1.200.000 euros, o 15 %. </p>
    <p>De 1.200.000,01 euros a 2.100.000 euros, o 10 %. </p>
    <p>De 2.100.000,01 euros a 2.400.000 euros, o 5 %. </p>
    <p>De 2.400.000,01 euros a 3.000.000 de euros, o 4 %. </p>
    <p>A partir de 3.000.000,01 euros, o 3%».</p>
    <p>Disposición derradeira única </p>
    <p>Esta orde terá efectos desde o 1 de xaneiro de 2023. </p>
    <p>Santiago de Compostela, 28 de decembro de 2022</p>
    <footer><p>Miguel Corgos López-Prado<br>Conselleiro de Facenda e Administración Pública</p></footer>

