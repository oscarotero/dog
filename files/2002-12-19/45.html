---
date: '2002-12-19'
id: 1C93E
page: 17
number: 244
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 13 de novembro de 2002, da Delegación Provincial da Coruña, de
  notificación das resolucións dos procedementos sancionadores de incendios
  forestais CO-I-0102 e CO-I-0103.
range: Resolución
url: 'https://www.xunta.gal/dog/Publicados/2002/20021219/Anuncio1C93E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que no anexo se mencionan que, con esta data, resolvín publica-las resolucións dos procedementos sancionadores por infracción administrativa da Lei 81/1968, do 5 de decembro, sobre incendios forestais (BOE nº 294, do 7 de decembro), e máis do seu regulamento con data do 23 de decembro de 1972 (BOE nº 38, do 13 de febreiro de 1973) por non ser posible a súa notificación.</p>
<p>O importe da sanción farase efectivo en calquera entidade bancaria, na conta de recadación de multas e sancións da Xunta de Galicia nº 311-000-118/1 da Caixa de Aforros de Galicia, no prazo de quince días hábiles, contados a partir do día seguinte en que esta resolución sexa executiva. Para efectualo, deberá emprega-lo impreso normalizado que lles será facilitado nesta delegación provincial, sita no edificio administrativo de Servicios Múltiples Monelos (A Coruña). Transcorrido o citado prazo, procederase ó cobramento pola vía administrativa de constrinximento.</p>
<p>De conformidade co previsto no artigo 114 e concordantes da Lei 30/1992, de réxime xurídico das administracións públicas e do procedemento administrativo común, contra esta resolución, que non esgota a vía administrativa, cabe formular recurso de alzada perante o conselleiro de Medio Ambiente no prazo dun mes, contado igualmente, a partir do día seguinte ó da publicación desta notificación.</p>
<p>Transcorrido o prazo de interposición do recurso sen que este se presente, esta resolución será executiva para tódolos efectos regulamentarios.</p>
<p>A Coruña, 13 de novembro de 2002.</p>
<p>Higinio José Sánchez-Rodilla Fuentes</p>
<p>Delegado provincial da Coruña</p>
<p>ANEXO</p>
<p>Expediente: CO-I-0102.</p>
<p>Denunciado: José Ángel Fernández Castro.</p>
<p>DNI: 76409594-Y.</p>
<p>Último domicilio coñecido: Morteirado, 15, Franza-Mugardos (A Coruña).</p>
<p>Feitos denunciados: realizar unha queima sen autorización.</p>
<p>Tipificación: art. 137 b) do Regulamento sobre incendios forestais.</p>
<p>Cualificación: grave.</p>
<p>Sanción proposta: 60,10 A de multa.</p>
<p>Expediente: CO-I-0103.</p>
<p>Denunciado: Manuel Andrés Rodríguez Rivera.</p>
<p>Último domicilio coñecido: A Mochiqueira, 23, A Mourela-Neda (A Coruña).</p>
<p>Feitos denunciados: realizar unha queima sen adopta-las debidas precaucións (falta de persoal e devasa mal feita).</p>
<p>Tipificación: art. 137 a) da lei 81/1968, de incendios forestais.</p>
<p>Cualificación: grave.</p>
<p>Sanción proposta: 60,10 A de multa.</p>

