---
date: '2002-03-13'
id: 4A76
page: 3
number: 52
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 25 de xaneiro de 2002, da Delegación Provincial da Coruña, pola
  que se dispón o depósito e a publicación, no Diario Oficial de Galicia, do
  calendario laboral do convenio colectivo de rematantes e serradoiros de
  madeira para 2002.
range: Resolución
url: 'https://www.xunta.gal/dog/Publicados/2002/20020313/Anuncio4A76_gl.html'
---
<p>Visto o expediente do calendario laboral do convenio colectivo de rematantes e serradoiros de madeira para 2002, que tivo entrada nesta delegación provincial o día 22-1-2002, subscrito en representación da parte económica pola Asociación</p>
<p>Provincial de Rematantes y Aserradores de Madera (Apralco), e da parte social polas centrais sindicais UGT, CC.OO. e CIG o día 13-12-2001, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo depósito do citado acordo no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 25 de xaneiro de 2002.</p>
<p>P.S. (Decreto 161/2000, do 29 de xuño)</p>
<p>Ana María Lado Eiriz</p>
<p>Secretaria provincial da Coruña</p>
<p>Acta da comisión paritaria do convenio colectivo provincial da Coruña de rematantes e serradoiros.</p>
<p>Asistentes:</p>
<p>-Parte empresarial Apralco:</p>
<p>Benito García Sánchez.</p>
<p>Manuel Piñeiro Esperante.</p>
<p>Ramón Romero Quintáns.</p>
<p>-Parte sindical:</p>
<p>UGT:</p>
<p>Juan Carlos Tubío Redondo.</p>
<p>CC.OO.:</p>
<p>Aurora Iglesias Couselo.</p>
<p>CIG:</p>
<p>Vicente Moreira Sobrido.</p>
<p>Na cidade de Santiago de Compostela, ás dezaoito horas do día trece de decembro de dous mil, reúnese a comisión paritaria do convenio colectivo provincial de rematentes e serradoiros de madeira para, dando cumprimento ó pactado no artigo 18 do devandito convenio, confecciona-lo calendario laboral que rexerá desde o 1 de xaneiro do ano 2002 ata o 31 de decembro do mesmo ano.</p>
<p>Ámbalas partes proceden á confección do citado calendario. O texto figura anexo á presente acta.</p>
<p>E sen máis asuntos dos que tratar, levántase a sesión, sendo as dezanove horas da data enriba sinalada, asinando a conformidade a totalidade dos asistentes.</p>

