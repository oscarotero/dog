---
date: '2002-03-13'
id: 4A6A
page: 3
number: 52
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 11 de marzo de 2002 pola que se outorga a consideración de edificio
  administrativo da Xunta de Galicia ós edificios de Pontevedra e Vigo.
range: Orde
url: 'https://www.xunta.gal/dog/Publicados/2002/20020313/Anuncio4A6A_gl.html'
---
<p>O Decreto 179/1997, do 10 de xullo, polo que se regula a coordinación nos edificios administrativos da Xunta de Galicia, na súa disposición adicional única faculta o conselleiro da Presidencia, Relacións Institucionais e Administración Pública para outorga-la consideración de edificios administrativos a aqueles recintos administrativos que se axusten ás condicións establecidas nel.</p>
<p>Como consecuencia da posta en funcionamento do novo edificio administrativo da Xunta de Galicia en Vigo, co obxeto de facer efectiva a necesaria coordinación administrativa naqueloutros onde estean situadas diversas dependencias da Administración autonómica nun mesmo edificio na provincia de Pontevedra, e co fin de intrumenta-lo mandato das disposicións establecidas no Decreto 179/1997, do 10 de xullo, faise necesario dispoñer dunha norma que lles outorgue a consideración de edificios administrativos da Xunta de Galicia.</p>
<p>Por todo isto, no exercicio da facultade establecida na disposición derradeira única do Decreto 179/1997, do 10 de xullo,</p>
<p>DISPOÑO:</p>
<p>Artigo único.</p>
<p>Para os efectos do previsto na disposición derradeira única do Decreto 179/1997, do 10 de xullo, polo que se regula a coordinación nos edificios administrativos da Xunta de Galicia, outórgase a consideración de edificio administrativo da Xunta de Galicia ós edificios actualmente sitos na rúa Benito Corbal, 47, de Pontevedra, e na praza da Estrela en Vigo.</p>
<p>Disposición adicional</p>
<p>Facúltase o delegado provincial da Consellería da Presidencia, Relacións Institucionais e Administración Pública para levar a efecto o disposto neste</p>
<p>decreto nos termos establecidos no Decreto 179/1997, do 10 de xullo, polo que se regula a coordinación nos edificios administrativos da Xunta de Galicia.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 11 de marzo de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

