---
date: '2002-03-13'
id: 4AD6
page: 3
number: 52
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de marzo de 2002, da Delegación Provincial de Lugo, pola que
  se anuncia o levantamento de actas previas á ocupación para a instalación
  eléctrica que se cita. (Expediente 30/2000 A.T.).
range: Resolución
url: 'https://www.xunta.gal/dog/Publicados/2002/20020313/Anuncio4AD6_gl.html'
---
<p>O 26 de xuño de 2001, a Dirección Xeral de Industria da Consellería de Industria e Comercio da Xunta de Galicia dictou resolución pola que se autoriza administrativamente, se declara de utilidade pública e se aproba o proxecto de execución da LAT a 132 kV subestación Boimente-subestación a Pena Grande, expediente 030/2000 A.T. que afecta na provincia de Lugo os termos municipais de Muras, Ourol e Viveiro.</p>
<p>Esta declaración de utilidade pública, segundo o disposto no artigo 54 da Lei 54/1997, do 27 de novembro, do sector eléctrico, implica a necesidade de ocupación dos bens ou de adquisición dos dereitos afectados e a súa urxente ocupación para os efectos do artigo 52 da Lei de expropiación forzosa do 16 de decembro de 1954.</p>
<p>Baseándose no anterior, esta delegación provincial, en cumprimento do disposto no artigo 52 da Lei de expropiación forzosa, resolve convocar, o día 22 de marzo de 2002, a tódolas persoas afectadas coas que non se chegou a un acordo, incluídas na relación de bens e dereitos que se expón como anexo a esta resolución e tamén no taboleiro de anuncios dos concellos de Ourol e Viveiro, deducida da que se someteu a información pública no Diario Oficial de Galicia do 14 de marzo de 2001, no BOP de Lugo do 24 de marzo de 2001 e no xornal El Progreso do 10 de marzo de 2001, para que comparezan nos concellos de Ourol e Viveiro, como punto de reunión para, de conformidade co procedemento que se establece no citado artigo, levar a cabo o levantamento de actas previas á ocupación.</p>
<p>Desta convocatoria darase traslado ós interesados mediante a oportuna cédula de citación individual, na que se sinalará día e hora para o levantamento de actas previas, así mesmo, no taboleiro de anuncios dos concellos de Ourol e Viveiro, estará exposta a data do levantamento de actas. Tódolos interesados, así como as persoas que sexan titulares de calquera</p>
<p>clase de dereitos ou intereses sobre os bens afectados, deberán acudir persoalmente ou representados pola persoa debidamente autorizada, achegando os documentos acreditativos da súa titularidade e o último recibo da contribución, podéndose acompañar dos seus peritos e dun notario pola súa conta (artigo 52.3º da Lei de expropiación forzosa).</p>
<p>Así memso, advírtese a tódolos interesados de que poderán formular alegacións por escrito nesta delegación provincial ata o momento do levantamento de actas previas, para os únicos efectos de emenda-los posibles erros padecidos na relación de bens e dereitos afectados (artigo 56.2º do regulamento da Lei de expropiación forzosa).</p>
<p>Esta publicación realízase igualmente, para os efectos que determina o artigo 59.4º da Lei 30/1992, de réxime xurídico das administracións públicas e do procedemento administrativo común, modificado pola Lei 4/1999, cando os titulares dos predios propostos sexan descoñecidos, se ignore o lugar de notificación ou, tentada esta, non se puidera practicar e así dirixi-las dilixencias ó Ministerio Fiscal segundo o establecido no artigo 5 da Lei de expropiación forzosa.</p>
<p>Lugo, 4 de marzo de 2002.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de propietarios bens e dereitos afectados</p>
<p>Expediente 30/2000, Concello: Viveiro, Ourol e Muras.</p>
<p>LAT 132 kV Sub. Boimente-Sub. A Pena Grande, Provincia: Lugo.</p>
<table><tbody><tr><td></td></tr>
<tr><td>Predio</td><td>Cultivo</td><td>Nome e apelidos</td><td>Enderezo</td><td>Voo
mlm</td></tr>
<tr><td></td></tr>
</tbody></table>
<table><tbody><tr><td>115</td><td>Monte alto</td><td>José Trigo López</td><td>Bestuburiz-Miñotos
27864 Ourol (Lugo)</td><td>331.078</td></tr>
<tr><td>117</td><td>Monte alto</td><td>José Trigo López</td><td>Bestuburiz-Miñotos
27864 Ourol (Lugo)</td><td>441.455</td></tr>
</tbody></table>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

