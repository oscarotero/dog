---
date: '2003-04-30'
id: EEEE
page: 5
number: 83
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 11 de abril de 2003 pola que se fai público o volume global de
  préstamos a subsidiar e o límite de crédito dispoñible para a concesión de
  axudas no ano 2003, ó abeiro do vixente convenio de apoio financeiro ás
  pequenas e medianas empresas subscrito entre o Instituto Galego de Promoción
  Económica e as entidades financeiras.
range: Resolución
url: 'https://www.xunta.gal/dog/Publicados/2003/20030430/AnuncioEEEE_gl.html'
---
<p>O convenio de apoio financeiro ás pequenas e medianas empresas subscrito entre o Instituto Galego de Promoción Económica e as entidades financeiras, publicado mediante Resolución do 2 de abril de 2002 (DOG nº 70, do 11 de abril), prevé na súa cláusula 1ª a publicación no Diario Oficial de Galicia para o ano 2003 do volume de préstamos a subsidiar e o límite de crédito dispoñible para a concesión de axudas así como as partidas orzamentarias asignadas ó seu financiamento.</p>
<p>Con data do 27 de decembro de 2002 o Parlamento de Galicia aprobou os orzamentos xerais da Comunidade Autónoma de Galicia para o ano 2003, publicados mediante a Lei 6/2002 (DOG nº 251, do 30 de decembro de 2003).</p>
<p>Polo que antecede,</p>
<p>RESOLVO:</p>
<p>Único.-Facer público que para o ano 2003 o volume global de préstamos a subsidiar no ámbito do convenio de apoio financeiro ás pequenas e medianas empresas subscrito entre o Instituto Galego de Promoción Económica e as entidades financeiras, publicado mediante Resolución do 2 de abril de 2002 (DOG nº 70 do 11 de abril de 2003 non poderá superar 132 millóns de euros e que as axudas se financiarán con cargo ás aplicacións orzamentarias 02.01.01/01/13.656700 con un crédito plurianual (2003-2005) de 10.390.178,59 euros e 02.01.01/02/01.656700 con un crédito plurianual (2003-2005) de 521.445,46 euros.</p>
<p>Santiago de Compostela, 11 de abril de 2003.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>

