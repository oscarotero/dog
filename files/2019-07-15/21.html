---
date: '2019-07-15'
id: G2347-250619-0001
page: 32994
number: 133
agency: Xulgado do Social número 4 da Coruña
section: V. Administración de xustiza.
title: EDICTO (PO 15/2017-MA).
range: Edicto
url: >-
  https://www.xunta.gal/dog/Publicados/2019/20190715/AnuncioG2347-250619-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 15/2017 por instancia de Alberto José Bermejo García contra Fundación para el Desarrollo de la Empleabilidad y la Formación, Fundefo e Fogasa sobre procedemento ordinario, en que recaeu sentenza do 18 xuño de 2019 que, copiada nos particulares necesarios, di así:</p>
    <p>«Resolvo.</p>
    <p>Estímase parcialmente a demanda formulada por Alberto José Bermejo García fronte á empresa Fundación para el Desarrollo de la Empleabilidad y la Formación, con intervención del Fondo de Garantía Salarial e, en consecuencia:</p>
    <p>– Condénase a empresa Fundación para el Desarrollo de la Empleabilidad y la Formación a aboar a Alberto José Bermejo García a cantidade de catro mil novecentos dous euros con cincuenta e sete céntimos de euro (4.902,57 euros).</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución bastando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia a fin de que sirva de notificación en forma á Fundación para el Desarrollo de la Empleabilidad y la Formación, Fundefo, expido e asino a presente notificación.</p>
    <p> A Coruña, 25 de xuño de 2019</p>
    <footer><p>A letrada da Administración de xustiza</p></footer>

