---
date: '2019-07-15'
id: CA01-090719-0002
page: 32987
number: 133
agency: Consellería de Facenda
section: IV. Oposicións e concursos.
title: >-
  ORDE do 8 de xullo de 2019 pola que se amplía o prazo de realización do
  segundo exercicio do proceso selectivo para o ingreso, pola quenda de
  promoción interna e cambio de categoría, na categoría 033 (bombeiro/a forestal
  condutor/a de motobomba) do grupo IV de persoal laboral fixo da Xunta de
  Galicia.
range: Orde
url: >-
  https://www.xunta.gal/dog/Publicados/2019/20190715/AnuncioCA01-090719-0002_gl.html
---
<p>A Orde da Consellería de Facenda do 18 de setembro de 2017 (DOG núm. 182, do 25 de setembro), pola que se convoca o proceso selectivo para o ingreso, pola quenda de promoción interna e cambio de categoría, na categoría 033 (bombeiro/a forestal condutor/a de motobomba) do grupo IV de persoal laboral fixo da Xunta de Galicia, dispón na base II.1.1.2 que o prazo máximo para a realización do segundo exercicio será de corenta (40) días hábiles contados desde o remate do exercicio anterior.</p>
    <p>O primeiro exercicio da fase de oposición correspondente ao proceso selectivo que se cita foi realizado o día 31 de maio de 2019.</p>
    <p>Diversas cuestións de carácter organizativo impiden o cumprimento do prazo ao que se fai referencia no parágrafo primeiro polo que, consonte coa proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería,</p>
    <h2>DISPÓN:</h2>
    <p>A ampliación do prazo de realización do segundo exercicio do proceso selectivo para o ingreso, pola quenda de promoción interna e cambio de categoría, na categoría 033 (bombeiro/a forestal condutor/a de motobomba) do grupo IV de persoal laboral fixo da Xunta de Galicia, en vinte (20) días hábiles.</p>
    <p>Contra este acordo de ampliación de prazo non cabe recurso, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 8 de xullo de 2019</p>
    <footer><p>Valeriano Martínez García<br>Conselleiro de Facenda</p></footer>

