---
date: '2010-04-29'
page: 7
number: 80
agency: 'CONSELLERÍA DE MEDIO AMBIENTE, TERRITORIO E INFRAESTRUTURAS'
section: II. AUTORIDADES E PERSOAL
title: >-
  Orde do 21 de abril de 2010 pola que se nomean vogais do Xurado de
  Expropiación de Galicia.
range: Orde
---
<p>A Lei 9/2002, do 30 de decembro, de ordenación urbanística e protección do medio rural de Galicia, prevé, no seu artigo 232, modificado pola Lei 15/2004, do 29 de decembro, a creación do Xurado de Expropiación de Galicia, como órgano colexiado permanente da nosa comunidade autónoma especializado nos procedementos para a fixación do prezo xusto na expropiación forzosa, cando a Administración expropiante sexa a comunidade autónoma ou as entidades locais do seu ámbito territorial.</p>
<p>O dito precepto establece, entre outros extremos, a composición dese xurado, sendo desenvolvido mediante o Regulamento de organización e funcionamento do Xurado de Expropiación de Galicia, aprobado mediante Decreto 223/2005, do 16 de xuño.</p>
<p>O artigo 4 deste regulamento establece, nas letras c), d), e) e f) do seu parágrafo 2º, respecto da composición do xurado, que distintos organismos, entidades e colexios profesionais proporán, cada un deles, un representante que actuará como vogal titular. Así mesmo, prevese a designación, do mesmo xeito, dun vogal suplente que actuará en caso de vacante, ausencia, enfermidade ou calquera outra causa que imposibilite a asistencia daquel titular.</p>
<p>Todos eles serán nomeados polo conselleiro competente en materia de urbanismo e ordenación do territorio. O mandato destes vogais será de catro anos, renovables por períodos de igual duración, que comezará a computarse desde o día seguinte ao da publicación do nomeamento no Diario Oficial de Galicia, podendo ser, se é o caso, substituído.</p>
<p>En virtude da Orde do 2 de febreiro de 2006 pola que se nomean vogais do Xurado de Expropiación de Galicia (publicada no DOG do día 13 de febreiro) realizouse o nomeamento de vogais, titulares e suplentes, en representación de varios destes organismos e entidades. Esgotada a vixencia do seu mandato e despois de realizar os trámites formais de solicitude de designación aos organismos e entidades sinaladas no anteriormente mencionado artigo 4 que lles corresponde por tempo de mandato, parte deles achegaron a súa proposta.</p>
<p>Por todo iso,</p>
<p>DISPOÑO:</p>
<p>Artigo único.-Noméanse as persoas que se relacionan no anexo como vogais do Xurado de Expropiación de Galicia.</p>
<p>Santiago de Compostela, 21 de abril de 2010.</p>
<p>Agustín Hernández Fernández de Rojas</p>
<p>Conselleiro de Medio Ambiente, Territorio</p>
<p>e Infraestruturas</p>
<p>ANEXO</p>
<p>Vogais do Xurado de Expropiación de Galicia, segundo o disposto no artigo 4.2º c), d) e f) do Decreto 223/2005, do 16 de xuño.</p>
<p>1. En representación da consellería con competencias en materia de facenda:</p>
<p>Titular: Juan José Castro Dapena.</p>
<p>Suplente: Ismael García Legide.</p>
<p>2. En representación da Federación Galega de Municipios e Provincias:</p>
<p>Titular: Joaquín López Menéndez.</p>
<p>Suplente: César López Arribas.</p>
<p>3. En representación do Colexio de Enxeñeiros Agrónomos de Galicia:</p>
<p>Titular: Víctor Manuel Yáñez Cortes.</p>
<p>Suplente: Alfonso de la Vega Jiménez.</p>
<p>4. En representación do Colexio Oficial de Enxeñeiros Industriais de Galicia:</p>
<p>Titular: Gabriel López-Companioni Vázquez.</p>
<p>Suplente: Manuel Lara Coira.</p>
<p>5. En representación do Colexio Oficial de Arquitectos de Galicia:</p>
<p>Titular: Miguel Serrano Gómez.</p>
<p>Suplente: Jorge Duarte Vázquez.</p>

