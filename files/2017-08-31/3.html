---
date: '2017-08-31'
id: G0164-240817-0001
page: 41187
number: 165
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 21 de agosto de 2017 pola que se autorizan as ensinanzas profesionais
  de música moderna no centro Presto Vivace, do concello da Coruña.
range: Orde
url: >-
  https://www.xunta.gal/dog/Publicados/2017/20170831/AnuncioG0164-240817-0001_gl.html
---
<p>A titularidade do centro Presto Vivace, do concello da Coruña, solicita autorización para impartir as ensinanzas profesionais de música moderna, nas especialidades de guitarra eléctrica, baixo eléctrico, percusión, canto e piano, para 30 postos escolares.</p>
    <p>O Real decreto 303/2010, do 15 de marzo, establece os requisitos mínimos dos centros que impartan ensinanzas artísticas.</p>
    <p>Así mesmo, o Decreto 253/1995, do 29 de setembro, e a Orde do 5 de decembro de 1995 regulan o procedemento para a autorización de centros docentes privados para impartir ensinanzas artísticas, trámites preceptivos iniciados na Xefatura Territorial da Coruña que achega o expediente cos correspondentes informes para a autorización das devanditas ensinanzas.</p>
    <p>Por isto, e por proposta da Dirección Xeral de Centros e Recursos Humanos,</p>
    <p class="dog-titulo">DISPOÑO:</p>
    <p>Primeiro. Autorizar as ensinanzas artísticas profesionais de música moderna, no centro docente cuxos datos se sinalan a seguir:</p>
    <p>Denominación xenérica: centro autorizado de ensinanzas artísticas profesionais de música.</p>
    <p>Denominación específica: CEMU Profesional Presto Vivace.</p>
    <p>Código do centro: 15033125.</p>
    <p>Enderezo: rúa Posse, 37 bis.</p>
    <p>Código postal: 15009.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Cristina Goás Casal.</p>
    <p>Ensinanzas que se autorizan:</p>
    <p>Ensinanzas artísticas profesionais de música moderna para 30 postos escolares, nas especialidades de:</p>
    <p>– Guitarra eléctrica.</p>
    <p>– Baixo eléctrico.</p>
    <p>– Percusión.</p>
    <p>– Canto.</p>
    <p>– Piano.</p>
    <p>Segundo. Antes da posta en funcionamento das ensinanzas que se autorizan, a Xefatura Territorial da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá a docencia, así como o equipamento axeitado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 21 de agosto de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

