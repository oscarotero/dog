---
date: '2018-08-01'
id: G2410-020718-0004
page: 35706
number: 146
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DSP 181/2018).
range: Edicto
url: >-
  https://www.xunta.gal/dog/Publicados/2018/20180801/AnuncioG2410-020718-0004_gl.html
---
<p>Eu, Susana Varela Amboage, letrada da Administración de xustiza do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 181/2018 deste xulgado do social, seguido por instancia de Ainhoa Alberdi Fernández contra Gestio Illahotels, S.L., Fogasa, sobre despedimento, se ditou sentenza co número 289/2018 con data 27 de xuño de 2018, cuxo encabezamento e decisión son do teor literal seguinte:</p>
    <p>«Vistos por min, Paula Méndez Domínguez, maxistrada do Xulgado do Social número 1 de Santiago de Compostela, os presentes autos número 181/2018 sobre despedimento, seguidos por instancia de Ainhoa Alberdi Fernández, representada e asistida polo graduado social Sr. Vidal Rey contra Gestio Illahotels, S.L., que non compareceu ao xuízo oral; despois de ser citado o Fondo de Garantía Salarial, que non compareceu ao xuízo oral; en virtude das facultades que me foron dadas pola Constitución española, dito a presente sentenza, con base nos seguintes,»</p>
    <p>«Decisión:</p>
    <p>Que estimando integramente a demanda interposta por Ainhoa Alberdi Fernández contra Gestio Illahotels, S.L., efectúo os pronunciamentos seguintes:</p>
    <p>1. Debo declarar e declaro a improcedencia do despedimento da demandante efectuado pola demandada Gestio Illahotels, S.L. con data de efectos o día 9 de febreiro de 2018 e, ao non ser realizable a readmisión da traballadora demandante, debo declarar e declaro extinguida a data da presente resolución a relación laboral existente entre a demandante e a mercantil demandada.</p>
    <p>2. Debo condenar e condeno a mercantil demandada a que lle aboe á demandante a suma de 2.836,77 euros en concepto de indemnización pola extinción da relación laboral na data desta resolución; e a suma de 6.517,71 euros brutos en concepto de salarios de tramitación deixados de percibir desde a data de efectos do despedimento ata a extinción da relación laboral na presente resolución, sen prexuízo dos descontos que, se é o caso, procedan respecto da dita suma en fase de execución de sentenza, en relación coas prestacións por desemprego ou pola colocación do demandante durante o dito período de salarios de tramitación en función do salario que estea a percibir no seu novo emprego.</p>
    <p>3. No que atinxe á responsabilidade do Fogasa deberá observarse o que resulte da aplicación do artigo 33 do ET, con notificación desta resolución.</p>
    <p>Notifíqueselles ás partes e ao Fogasa a presente resolución, facéndolles saber que fronte a esta poderán interpor recurso de suplicación ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que lle sirva de notificación en legal forma a Gestio Illahotels, S.L., en ignorado paradoiro, expido o presente para a súa inserción no Diario Oficial de Galicia e a súa fixación no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 2 de xullo de 2018</p>
    <footer><p>A letrada da Administración de xustiza</p></footer>

