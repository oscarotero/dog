---
date: '2002-04-12'
id: '67E6'
page: 4
number: 71
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 1 de abril de 2002, da División de Recursos Humanos, pola que se
  fan públicos os acordos dos tribunais que xulgan o proceso selectivo para o
  ingreso en determinadas categorías de persoal estatutario do Servicio Galego
  de Saúde, relativos á publicación de puntuacións e á anulación dalgunhas
  preguntas do terceiro ou cuarto exercicio da fase de oposición.
range: Resolución
url: 'https://www.xunta.gal/dog/Publicados/2002/20020412/Anuncio67E6_gl.html'
---
<p>O punto 11 da base sexta a) da resolución da División de Recursos Humanos do Servicio Galego de</p>
<p>Saúde do 20 de marzo de 2001 (DOG nº 63, do 29 de marzo), pola que se convoca concurso-oposición para o ingreso en determinadas categorías de persoal estatutario do Servicio Galego de Saúde, dispón que, se o tribunal, de oficio, ou de acordo coas reclamacións que os interesados poidan presentar, anúlase algunha ou algunhas das preguntas incluídas nun exercicio, o anunciará publicamente xunto coa publicación das puntuacións dos distintos exercicios da fase de oposición, nos taboleiros de anuncios dos servicios centrais e periféricos da Consellería de Sanidade e do Sergas.</p>
<p>Á vista das impugnacións presentadas en prazo contra o terceiro exercicio de lingua galega da categoría de ATS/DUE do pasado día 19 de decembro de 2001 e do día 18 de marzo de 2002, así como do cuarto exercicio da categoría do grupo de xestión da función administrativa e do grupo técnico da función administrativa dos días 18 e 22 de marzo de 2002, respectivamente, os tribunais confirmaron o seu modelo de corrección definitivo de respostas correctas polo que, para este efecto, a estimación ou desestimación das ditas impugnacións enténdense implícitas nesta resolución que publica a listaxe de puntuacións outorgadas ós aspirantes.</p>
<p>Polo tanto, adoptado acordo sobre a anulación, se é o caso, de preguntas do terceiro ou cuarto exercicios da fase de oposición e sobre a publicación das puntuacións, procede agora darlle publicidade no DOG, facultándose para iso expresamente esta División de Recursos Humanos do Servicio Galego de Saúde, polo que,</p>
<p>RESOLVE:</p>
<p>Primeiro.-Publica-las puntuacións acadadas polos aspirantes presentados ó terceiro exercicio da fase de oposición da categoría de ATS/DUE, e ó cuarto exercicio da categoría do grupo de xestión da función administrativa e do grupo técnico da función administrativa, así como anula-la pregunta nº 10 do exame da categoría de ATS/DUE do 19 de decembro de 2001, e a pregunta nº 7 do grupo técnico da función administrativa, que serán substituídas pola pregunta correlativa de reserva respectivamente.</p>
<p>Segundo.-Contra esta resolución os interesados poderán presentar reclamación perante o tribunal no prazo de cinco días naturais, contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 1 de abril de 2002.</p>
<p>Valeriano Martínez García</p>
<p>Director xeral da División de Recursos Humanos</p>
<p>XULGADO DE PRIMEIRA INSTANCIA E INSTRUCCIÓN NÚMERO TRES</p>
<p>DE VILAGARCÍA DE AROUSA</p>

