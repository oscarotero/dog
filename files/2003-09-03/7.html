---
date: '2003-09-03'
id: 1A006
page: 11
number: 170
agency: XULGADO DE PRIMEIRA INSTANCIA E INSTRUCCIÓN NÚMERO CINCO DE OURENSE
section: V. ADMINISTRACIÓN DE XUSTIZA
title: Edicto (540/2002).
range: Edicto
url: 'https://www.xunta.gal/dog/Publicados/2003/20030903/Anuncio1A006_gl.html'
---
<p>Josefina Diz Barxa, secretaria do Xulgado de Primeira Instancia e Instrucción número cinco de Ourense.</p>
<p>Fai saber que en autos que a continuación se dirán, consta dictada a sentencia cun encabezamento e dictame que son do teor literal seguinte:</p>
<p>«Sentencia: nº 445/2002.</p>
<p>En Ourense, vinteseis de novembro de dous mil dous. Amparo Lomo del Olmo, maxistrada do Xulgado de Primeira Instancia e Instrucción número cinco de Ourense e o seu partido, tendo vistos os presentes autos de xuízo verbal de desafiuzamento falta de pagamento nº 540/2002 seguidos ante este xulgado, entre partes, dunha como demandante Elida Araújo Diéguez, representada pola procuradora Marta Trillo González e defendida polo letrado José Carlos González Fernández, e doutra e como demandada Lucía Alfonso Fernández, declarada en rebeldía procesual no transcurso do xuízo.</p>
<p>Dictamino que, estimando integramente a demanda formulada pola representación de Elida Araújo Diéguez contra Lucía Alfonso Fernández, debo declarar e declaro haber lugar ó desafiuzamento da vivenda sita en Ourense, rúa dos Carrís, nº 9, 3 dta., por falta de pagamento, condenando á demandada ó aboamento da cantidade de 2.661,94 euros, máis as que deba ata o momento da execución con apercibimento de que terá lugar o seu lanzamento se non procede ó seu desaloxo, con imposición a esta demandada das custas causadas no procedemento. Contra esta resolución cabe recurso de apelación que se preparará ante este xulgado dentro do prazo de cinco días, contados desde o seguinte á súa notificación, na forma previda no artigo 457 da Lei de axuizamento criminal. Dedúzase testemuño literal desta sentencia quedará nestas actuacións, con inclusión da orixinal no libro de sentencias civís.</p>
<p>Así, por esta miña sentencia, pronúncioo, mándoo e asínoo».</p>
<p>En virtude do acordado nos autos de referencia de conformidade co disposto nos artigos 497.2º da Lei 1/2000, de axuizamento civil, estendo este edicto para que sirva de notificación en legal forma á demandada Lucía Alfonso Fernández, actualmente en ignorado paradoiro.</p>
<p>En Ourense, sete de xullo de dos mil tres.</p>
<p>A secretaria xudicial</p>
<p>Rubricado</p>

