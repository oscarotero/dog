---
date: '1995-04-21'
id: E43E
page: 2995
number: 77
agency: INSTITUTO GALEGO DA VIVENDA E SOLO
section: III. OUTRAS DISPOSICIÓNS
title: >-
  Resolución do 6 de abril de 1995 pola que se autoriza a delegación de
  atribucións do presidente do Instituto Galego da Vivenda e Solo no director
  xeral do organismo.
range: Resolución
url: 'https://www.xunta.gal/dog/Publicados/1995/19950421/AnuncioE43E_gl.html'
---
<p>O volume de actividade administrativa que desenvolve o Instituto Galego da Vivenda e Solo aconsella,</p>
<p>por principios de economía e eficacia, o desenvolvemento das posibilidades que, en materia de delegación de atribucións, contén a Lei de contratos do Estado e o seu regulamento, co obxecto de que o director xeral de dito organismo autónomo de carácter comercial, adscrito a esta consellería, poida asumir coa maior amplitude, por delegación do presidente do instituto, as facultades que a este lle corresponden como órgano de contratación daquel.</p>
<p>Na súa virtude, visto o disposto no artigo 36.2º da Le¡ 1/1983, do 22 de febreiro, reguladora da Xunta e do seu presidente, na súa redacción dada pola Lei 11/1988, do 20 de outubro, e para os efectos do disposto no artigo 390 do Regulamento xeral de contratación,</p>
<p>RESOLVO:</p>
<p>Autoriza-la delegación da facultade de celebrar contratos, atribuída pola Lei 3/1988, do 27 de abril, de creación do Instituto Galego da Vivenda e Solo e normativa de desenvolvemento ó seu presidente, no director xeral do organismo, na extensión e cos requisitos que se deriven do correspondente acordo.</p>
<p>Santiago de Compostela, 6 de abril de 1995.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

