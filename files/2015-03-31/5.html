---
date: '2015-03-31'
id: CA02-230315-0016
page: 12544
number: 61
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 16 de marzo de 2015, da Secretaría Xeral Técnica da Consellería
  de Medio Ambiente, Territorio e Infraestruturas, pola que se dá publicidade a
  unha encomenda de xestión, para o ano 2015, á empresa pública de Servizos
  Agrarios Galegos, S.A. (Seaga), confinanciada polo Fondo Europeo de
  Desenvolvemento Rexional, nunha porcentaxe máxima dun 80 % no marco do
  programa operativo Feder Galicia 2007-2013 (PO tema 3.50).
range: Resolución
url: >-
  https://www.xunta.gal/dog/Publicados/2015/20150331/AnuncioCA02-230315-0016_gl.html
---
<p>1. Encomenda de xestión relativa ás obras de recuperación, restauración, adecuación e limpeza de puntos de vertedura incontrolada en diferentes concellos de Galicia, confinanciado polo Fondo Europeo de Desenvolvemento Rexional nun máximo dun 80 % no marco do programa operativo Feder 2007-2013. Tema prioritario 3.50. </p>
    <p>– Actividade: recollida, clasificación e retirada de residuos a xestor autorizado segundo o tipo de residuo, ou perfilado e acondicionamento dos residuos inertes, e a revexetación mediante o estendido de terra vexetal y sementeira con especies pratenses. Inclúense a carga e transporte de residuos ao centro xestor, levantamento GPS do punto de vertedura, reportaxe fotográfica anterior e posterior á execución, e elaboración e redacción de informes. </p>
    <p>– Natureza e alcance da xestión encomendada: esta encomenda ten natureza intersubxectiva ao ter Seaga a consideración de medio instrumental da Administración, segundo o disposto no punto 2 do artigo 1 da instrución conxunta das consellerías de Economía e Facenda e do Medio Rural, sobre o réxime das encomendas á empresa pública de Servizos Agrarios Galegos, S.A., do 19 de marzo de 2007. </p>
    <p>– Prazo de vixencia: o período de execución comeza o 18 de febreiro de 2015 e rematará o 31 de decembro de 2015.</p>
    <p>– Modalidade de financiamento: esta encomenda finánciase nun 80 %, a través Fondo Europeo de Desenvolvemento Rexional, no marco do programa operativo Feder Galicia 2007-2013, encadrándose no tema prioritario 3.50, rehabilitación de zonas industriais e terreos contaminados.</p>
    <p>Santiago de Compostela, 16 de marzo de 2015</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

