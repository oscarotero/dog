---
date: '2001-09-12'
id: E7F6
page: 12
number: 177
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 de agosto de 2001 pola que se autoriza o centro privado Santa
  Apolonia de Santiago de Compostela (A Coruña), para imparti-lo ciclo formativo
  de grao medio de xestión administrativa en quenda de tarde noite, o ciclo
  formativo de grao superior de desenvolvemento de aplicacións informáticas en
  quenda de mañá e o ciclo formativo de grao superior de hixiene bucodental en
  quenda de tarde noite, segundo os datos do anexo.
range: Orde
url: 'https://www.xunta.gal/dog/Publicados/2001/20010912/AnuncioE7F6_gl.html'
---
<p>Examinado o expediente instruído por instancia do titular do centro privado Santa Apolonia de Santiago de Compostela, polo que se solicita autorización para imparti-lo ciclo formativo de grao medio de xestión administrativa en quenda de tarde noite e o ciclo formativo de grao superior de desenvolvemento de aplicacións informáticas en quenda de mañá.</p>
<p>Así mesmo, solicita imparti-lo ciclo formativo de grao superior de hixiene bucodental en quenda de tarde noite (autorizado en quenda de mañá segundo a Orde do 10 de decembro de 1997 DOG do 13 de xaneiro de 1998).</p>
<p>Vistos o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31 de xaneiro de 2000), pola que se regulan determinados aspectos relativos á autorización de centros privados exclusivos de formación profesional específica; Decreto 296/1999 (DOG do 18 de novembro), polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado, esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado Santa Apolonia de Santiago de Compostela para imparti-lo ciclo formativo de grao medio de xestión administrativa en quenda de tarde noite e o ciclo formativo de grao superior de desenvolvemento de aplicacións informáticas en quenda de mañá, quedando a composición resultante segundo se especifica no anexo desta orde.</p>
<p>Segundo.-Autoriza-lo dito centro para imparti-lo ciclo formativo de grao superior de hixiene bucodental en quenda de tarde noite.</p>
<p>Terceiro.-Para as ensinanzas que se autorizan, a Delegación Provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia no dito centro, así como o equipamento adecuado para imparti-las ditas ensinanzas.</p>
<p>Cuarto.-Queda o centro obrigado ó cumprimento da lexislación vixente y a solicita-la oportuna revisión cando teña que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso</p>
<p>contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 6 de agosto de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Santiago de Compostela.</p>
<p>Localidade: Santiago de Compostela.</p>
<p>Enderezo: A Rocha, Poza Real, 5</p>
<p>Código do centro: 15025116.</p>
<p>Denominación: Centro Privado Santa Apolonia.</p>
<p>Titular: Mª del Rosario Medina Gómez.</p>
<p>Composición resultante:</p>
<p>Quenda de mañá.</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria:</p>
<p>-4 unidades de educación secundaria obrigatoria.</p>
<p>-6 unidades de bacharelato das modalidades de ciencias da natureza e da saúde; humanidades e ciencias sociais e tecnoloxía.</p>
<p>d) Centro de formación profesional específica:</p>
<p>Familia profesional: actividades físicas e deportivas:</p>
<p>-1 ciclo formativo de grao medio de conducción de actividades físico-deportivas no medio natural (1 unidade para 30 alumnos).</p>
<p>-1 ciclo formativo de grao superior de animación de actividades físicas e deportivas (2 unidades para 30 alumnos/unidade).</p>
<p>Familia profesional: informática.</p>
<p>-1 ciclo formativo de grao superior de desenvolvemento de aplicacións informáticas (2 unidades para 30 alumnos/unidade).</p>
<p>Familia profesional: sanidade.</p>
<p>-1 ciclo formativo de grao medio de coidados auxiliares de enfermería (1 unidade para 30 alumnos).</p>
<p>-1 ciclo formativo de grao superior de documentación sanitaria (1 unidade para 30 alumnos).</p>
<p>-1 ciclo formativo de grao superior de próteses dentais (2 unidades para 30 alumnos/unidade).</p>
<p>-1 ciclo formativo de grao superior de saúde ambiental (2 unidades para 30 alumnos/unidade).</p>
<p>Familia profesional: servicios socioculturais e á comunidade.</p>
<p>-1 ciclo formativo de grao superior de educación infantil (2 unidades para 30 alumnos/unidade).</p>
<p>Quenda de tarde noite:</p>
<p>Familia profesional: administración.</p>
<p>-1 ciclo formativo de grao medio de xestión administrativa (1 unidade para 30 alumnos).</p>
<p>Familia profesional: informática.</p>
<p>-1 ciclo formativo de grao superior de administración de sistemas informáticos (2 unidades para 30 alumnos/unidade).</p>
<p>Familia profesional: sanidade.</p>
<p>-1 ciclo formativo de grao superior de hixiene bucodental (1 unidade para 30 alumnos).</p>
<p>-1 ciclo formativo de grao superior de dietética (2 unidades para 30 alumnos/unidade).</p>

