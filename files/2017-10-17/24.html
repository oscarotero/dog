---
date: '2017-10-17'
id: CA01-051017-0003
page: 48518
number: 197
agency: Consellería de Facenda
section: VI. Anuncios. a) Administración autonómica.
title: >-
  ORDE do 3 de outubro de 2017 pola que se declara deserto o procedemento de
  alleamento mediante poxa pública duns bens inmobles de titularidade autonómica
  situados no concello de Lalín.
range: Orde
url: >-
  https://www.xunta.gal/dog/Publicados/2017/20171017/AnuncioCA01-051017-0003_gl.html
---
<p>Mediante Orde do 28 de abril de 2017 da Consellería de Facenda foi autorizado o alleamento mediante poxa pública, duns bens inmobles de titularidade autonómica situados no concello de Lalín.</p>
    <p>Logo de publicarse o 1 de xuño de 2017 no Diario Oficial de Galicia número 103 e nun xornal de ampla difusión (La Voz de Galicia do mesmo día) o anuncio do 3 de maio de 2017, da Secretaría Xeral Técnica e do Patrimonio, de alleamento dos citados bens inmobles, celebrouse o 5 de xullo de 2017 a poxa pública anunciada, co que á vista da acta da mesa de contratación, de conformidade co disposto no artigo 70 do Decreto 50/1989, polo que se aproba o Regulamento para a execución da Lei do patrimonio da Comunidade Autónoma galega, e tras a proposta da Secretaría Xeral Técnica e do Patrimonio,</p>
    <h2>DISPOÑO:</h2>
    <p>Primeiro. Declarar deserta en primeira, segunda e terceira poxa a adxudicación dos seguintes lotes de bens inmobles:</p>
    <p>• Lote 1.</p>
    <p>– Urbana. Parcela de 8.912,90 m2 situada no polígono industrial de Botos, concello de Lalín, paraxe de Barreiro, lugar da Estación, que linda: norte, río Portos; sur, Jesús Docampo Otero e camiño; leste, vía do ferrocarril; oeste, predio matriz e rúa. Sobre este predio existe a seguinte edificación: nave composta de planta baixa dunha superficie construída de 3.231 m2 e dunha superficie útil de 2.966,35 m2, e planta primeira dunha superficie construída de 60,80 m2 e unha superficie útil de 54,80 m2. Referencia catastral 0107419NH7200N0001RJ. Inscrita no Rexistro da Propiedade de Lalín no tomo 942, libro 350, folio 164, predio 39.768. </p>
    <p>Tipo de licitación primeira poxa: 808.121,63 euros.</p>
    <p>Tipo de licitación segunda poxa: 686.903,39 euros.</p>
    <p>Tipo de licitación terceira poxa: 565.685,14 euros.</p>
    <p>• Lote 2.</p>
    <p>1. Parcela situada no polígono industrial de Botos dunha superficie de 1.391 m2 que linda: norte, Industrias González, S.L.; sur, Industrias González, S.L.; leste, Industrias González, S.L.; oeste, Industrias González, S.L. Referencia catastral 0107405NH7200N0001BJ. Inscrita no Rexistro da Propiedade de Lalín no tomo 907, libro 339, folio 101, predio 44.364. </p>
    <p>2. Vivenda situada no polígono industrial de Botos 18, de planta semisoto de 89 m2, planta baixa de 159 m2 e planta baixo cuberta de 86 m2 con terreo unido destinado a monte no cal existe un almacén de 24 m2, asentada sobre unha parcela de 4.928 m2 e unha superficie útil de 159 m2, que linda: norte, Industrias González, S.L.; sur, Industrias González, S.L.; leste, Industrias González, S.L. e ferrocarril; oeste, rúa do polígono de Botos. Referencia catastral 0107403NH7200N0001WJ. Inscrita no Rexistro da Propiedade de Lalín no tomo 907, libro 339, folio 102, predio 44.365.</p>
    <p>3. Inmoble situado en Botos, lugar de Tenza da Pedreira cunha superficie de terreo de 1.052 m2 que linda: norte, Jesús Docampo Otero; sur, Jesús Docampo Otero; leste, pista; oeste, Jesús Docampo Otero. Referencia catastral 0107404NH7200N0001AJ. Inscrita no Rexistro da Propiedade de Lalín no tomo 850, libro 306, folio 107, predio 41.529.</p>
    <p>4. Inmoble situado no polígono de Botos, lugar de Barreiro cunha superficie de terreo de 1.217 m2 que linda: norte, Industrias González, S.L.; sur, Elena Gutiérrez Nogueira e vértice; leste, Industrias González, S.L. e casa vella e predio de Elena Gutiérrez Nogueira e predio matriz de Luciano García Carral e José García Rodríguez; oeste, rúa do polígono. Referencia catastral 0107421NH7200N0001KJ. Inscrita no Rexistro da Propiedade de Lalín no tomo 918, libro 343, folio 217, predio 44.731.</p>
    <p>Tipo de licitación primeira poxa: 224.658,16 euros.</p>
    <p>Tipo de licitación segunda poxa: 190.959,44 euros.</p>
    <p>Tipo de licitación terceira poxa: 157.260,71 euros.</p>
    <p>Segundo. Contra esta resolución, que pon fin á vía administrativa, poderase interpoñer recurso potestativo de reposición perante esta consellería no prazo dun mes, contado desde o día seguinte ao da súa publicación no Diario Oficial de Galicia, ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 3 de outubro de 2017</p>
    <footer><p>O conselleiro de Facenda<br>P.D. (Orde do 9.1.2012; DOG nº 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

