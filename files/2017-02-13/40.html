---
date: '2017-02-13'
id: L150-190117-0002
page: 6874
number: 30
agency: Concello de Monfero
section: VI. Anuncios. b) Administración local.
title: >-
  ANUNCIO da aprobación inicial do Plan xeral de ordenación municipal e
  sometemento a información pública.
range: Anuncio
url: >-
  https://www.xunta.gal/dog/Publicados/2017/20170213/AnuncioL150-190117-0002_gl.html
---
<p>Aprobado inicialmente o Plan xeral de ordenación municipal, mediante o Acordo do Pleno do 16 de marzo de 2016, de conformidade co artigo 60.6 da Lei 2/2016, do 10 de febreiro, do solo de Galicia, sométese a información pública mediante este anuncio que se publicará no taboleiro de anuncios municipal, no <em>Diario Oficial de Galicia</em> e nos xornais <em>La Voz de Galicia</em> e <em>Diario de Ferrol</em>, por un prazo de dous meses que se contará desde o día seguinte ao da publicación deste anuncio no DOG.</p>
    <p>O Concello trasladará este documento e dará audiencia aos concellos limítrofes no mesmo prazo, simultáneo, de dous meses. Durante o citado período quedará o expediente, con todos os documentos que integran o Plan xeral de ordenación municipal, incluído o estudo ambiental estratéxico, ao dispor de calquera persoa que queira examinalo para poder presentar as alegacións que se consideren pertinentes.</p>
    <p>Así mesmo, solicitaranse das administracións públicas competentes os informes sectoriais que resulten necesarios (segundo o indicado nos informes técnico e xurídico municipais aos cales se someteu o expediente), que deberán ser emitidos no prazo máximo de tres meses, segundo o indicado no artigo 60.7 da Lei 2/2016, do 10 de febreiro, do solo de Galicia.</p>
    <p>Este acordo determinará, por si só, a suspensión do procedemento de outorgamento de licenzas no ámbito do territorio obxecto de tal planeamento, cuxas novas determinacións supoñan a modificación da ordenación urbanística vixente, segundo o establecido no artigo 47 da Lei 2/2016, do solo de Galicia, e cos efectos indicados nel, e nos termos indicados nos acordo plenario e nos informes técnico e xurídico municipais.</p>
    <p>Monfero, 16 de xaneiro de 2017</p>
    <footer><p>Andrés Feal Varela<br>Alcalde</p></footer>

