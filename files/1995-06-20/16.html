---
date: '1995-06-20'
id: E9EA
page: 4
number: 117
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 24 de marzo de 1995, da Secretaría Xeral e do Patrimonio da
  Consellería de Economía e Facenda, pola que se fan públicas as razóns que
  xustifican a utilización do procedemento de contratación directa do alugueiro
  dun inmoble sito na rúa Ecuador, 40-1º, de Vigo, para dependencias da
  Comunidade Autónoma de Galicia.
range: Resolución
url: 'https://www.xunta.gal/dog/Publicados/1995/19950620/AnuncioE9EA_gl.html'
---
<p>En cumprimento do disposto no artigo 22.1 da Lei 3/1985, do 12 de abril, do patrimonio da Comunidade Autónoma, e 55 de seu regulamento, e á vista das competencias que teño atribuídas conforme o Decreto 117/1994, do 4 de marzo, polo que se establece a estructura orgánica da Consellería de Economía e Facenda (DOG nº 88, do 9 de maio),</p>
<p>RESOLVO:</p>
<p>Facer público que, por razóns das necesidades do servicio existente e a urxencia de dispor do local, se xustifica, logo da fiscalización da Intervención Delegada da Consellería de Economía e Facenda e por proposta da Consellería de Educación e Ordenación Universitaria, a utilización do procedemento de contratación directa do alugueiro dun inmoble sito na rúa Ecuador, 40-1º, de Vigo, para a instalación de dependencias da Comunidade Autónoma de Galicia.</p>
<p>Santiago de Compostela, 24 de marzo de 1995.</p>
<p>Emilio Álvarez Rey</p>
<p>Seeretario xeral e do Patrimonio da Consellería de Economía e Facenda</p>

