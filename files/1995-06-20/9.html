---
date: '1995-06-20'
id: E9C6
page: 4
number: 117
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 8 de xuño de 1995, da Dirección Xeral de Persoal, pola que se
  procede a nomear e facer pública a composición do tribunal que xulgará o
  procedemento selectivo de ingreso e acceso ó corpo de profesores de escolas
  oficiais de idiomas, especialidade de ruso.
range: Resolución
url: 'https://www.xunta.gal/dog/Publicados/1995/19950620/AnuncioE9C6_gl.html'
---
<p>En cumprimento do sinalado na base común 5 da Orde do 8 de xuño de 1994 (DOG do 10 de xuño), pola que se convocaban procedementos selectivos de ingreso e acceso ó corpo de profesores de escolas oficiais de idiomas, entre outros, esta dirección xeral</p>
<p>RESOLVE:</p>
<p>Primeiro.-Nomea-lo tribunal que deberá xulga-lo procedemento selectivo ó corpo de profesores de escolas oficiais de idiomas, especialidade de ruso e que figura no anexo desta resolución.</p>
<p>O presidente tomará as medidas necesarias para a constitución do tribunal no prazo indicado.</p>
<p>Segundo.-A localidade de actuación do citado tribunal farase pública na resolución do tribunal pola que se anunciará a hora e o lugar do acto de presentación, a celebración das probas de coñecemento de lingua galega e a primeira parte da proba.</p>
<p>Terceiro.-Quedan autorizadas as comisións de servicios dos membros dos tribunais que necesiten desprazarse da súa residencia oficial para o exercicio de tal función, tendo dereito a percibi-las axudas de custo e gastos de viaxes de acordo coa lexislación vixente. O medio de locomoción empregable será calquera dos previstos no Decreto 299/1990, do 24 de maio, debendo entenderse que queda expresamente autorizado o uso de vehículos propios, de acordo co citado decreto.</p>
<p>Santiago de Compostela, 8 de xuño de 1995.</p>
<p>Jaime García García</p>
<p>Director xeral de Persoal</p>
<p>ANEXO</p>
<p>-Disciplina: ruso.</p>
<p>Presidenta: Carmen Alonso Cecilia</p>
<p>Vocais:</p>
<p>Tatiana Y. Cuesta Andrés</p>
<p>María Elvira Amil Vázquez</p>
<p>Cristina Cuesta Pastor</p>
<p>María del Carmen Baamonde Canle</p>

