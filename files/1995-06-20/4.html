---
date: '1995-06-20'
id: E9AE
page: 4
number: 117
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 13 de xuño de 1995 pola que se determina a finalización do prazo de
  presentación de solicitudes ó abeiro do Decreto 142/1992, do 5 de xuño, sobre
  subvencións a fondo perdido para rehabilitación de vivendas unifamiliares no
  medio rural de Galicia.
range: Orde
url: 'https://www.xunta.gal/dog/Publicados/1995/19950620/AnuncioE9AE_gl.html'
---
<p>O Decreto 142/1992, do 5 de xuño, adapta as axudas autonómicas para rehabilitación da vivenda rural ó novo marco do Plan de Vivenda 92-95, constituído polo Real decreto 1932/1991, como unha liña máis de axuda entre as previstas para a vivenda con carácter permanente ata o ano 1995.</p>
<p>No momento presente as solicitudes presentadas desde a apertura da convocatoria superan os obxectivos inicialmente previstos para este plan.</p>
<p>Por esta razón e en virtude do determinado no artigo 13 do citado decreto,</p>
<p>DISPOÑO:</p>
<p>Artigo único.-Para os efectos do sinalado no artigo 13 do Decreto 142/1992, o prazo de presentación de solicitudes finalizará o 30 de xuño de 1995.</p>
<p>Disposición derradeira</p>
<p>Única.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de xuño de 1995.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

