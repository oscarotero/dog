---
date: '1995-06-20'
id: EA06
page: 4
number: 117
agency: CONCELLO DE OLEIROS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950620/AnuncioEA06_gl.html'
---
<p>O Concello Pleno en sesión celebrada o día vinteseis de maio de mil novecentos noventa e cinco, aprobou os pregos de condicións económico-administrativos e técnicos, por medio de concurso (2º) para a xestión do servicio «fogar da 3ª idade» e «axuda a domicilio», do Pazo de Arenaza, sito en Iñás, termo municipal de Oleiros.</p>
<p>De conformidade co artigo 122 do Real decreto lexislativo 781/1986, do 18 de abril, queda exposto</p>
<p>ó público durante o prazo de oito días hábiles, para efectos de presentación de posibles reclamacións.</p>
<p>Simultaneamente, e para o caso de que non se presentasen reclamacións, anúnciase a licitación de acordo coas seguintes condicións:</p>
<p>Obxecto do contrato: o Concello de Oleiros, convoca concurso que ten como obxecto a concesión administrativa da prestación do servicio «fogar da 3ª idade» e «axuda a domicilio».</p>
<p>Canon da concesión: será o que propoña o concesionario na oferta que presente.</p>
<p>Retribucións do concesionario: consistirá no cobro das tarifas ós usuarios e nas achegas do concello a través de dúas subvencións de importes máximos, 21.000.000 para financia-la prestación do servicio «fogar da 3ª idade» e «axuda a domicilio».</p>
<p>Prazo: o prazo da concesión será de tres anos, podendo ser prorrogado de dous anos en dous anos sucesivos a solicitude do concesionario ata un máximo de once anos, engadindo o período inicial e as súas prórrogas. O prazo da concesión computarase a partir da formalización do contrato.</p>
<p>Prego de condicións: poderanse recoller na oficina de contratación deste concello, das 9 ás 13 horas.</p>
<p>Garantía provisional: 1.950.000 ptas.</p>
<p>Garantía definitiva: consistirá no 3% do valor do inmoble do servicio público ocupado, ascendendo a 3.900.000 ptas.</p>
<p>Proposicións: as proposicións en sobre pechado e reintegradas con timbre municipal de 10.600 ptas., para poder tomar parte na licitación, presentaranse no rexistro xeral do concello das 9 ás 13 horas. O prazo de presentación será de trinta días hábiles, a partir do seguinte ó da última publicación do anuncio nos boletíns oficiais (BOP e DOG).</p>
<p>Apertura de plicas: a apertura de plicas celebrarase no salón de reunións do concello, sito no primeiro piso, ás 12 horas do día hábil seguinte ó día en que remate o prazo de presentación de plicas. No suposto que fose sábado entenderase prorrogado o acto ó seguinte día hábil.</p>
<p>Oleiros, 11 de xuño de 1995.</p>
<p>Ángel García Seoane</p>
<p>Alcalde en funcións</p>

