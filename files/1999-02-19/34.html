---
date: '1999-02-19'
id: '4332'
page: 1
number: 34
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de estatutos e bases de actuación
  para a constitución e funcionamento da xunta de compensación do plan parcial
  do P.A.U. Cambeses (expediente 4113/401).
range: Anuncio
url: 'https://www.xunta.gal/dog/Publicados/1999/19990219/Anuncio4332_gl.html'
---
<p>O Consello da Xerencia Municipal de Urbanismo, en sesión celebrada o día 18 de decembro de 1998, acordou aprobar inicialmente o proxecto de estatutos e bases de actuación para a constitución e funcionamento da xunta de compensación do plan parcial Cambeses, presentada por Emilia Cameselle Martínez e outros, como comisión xestora do único polígono do plan parcial, someténdoo a información pública polo prazo de vinte días mediante inserción de anuncios no DOG, segundo establece o artigo 102.4º da Lei 1/1997, do 24 de marzo, do solo de Galicia.</p>
<p>O que se fai público para xeral coñecemento segundo o establecido no artigo 133.4º da Lei 1/1997, do 24 de marzo, do solo de Galicia, en relación co artigo 102 da mesma lei. O expediente atópase á disposición do público en xeral na oficina de información urbanística da Xerencia Municipal de Urbanismo (planta baixa da Casa do Concello).</p>
<p>Así mesmo, o presente anuncio servirá de notificación nos termos previstos na citada lei, así como no artigo 59 da Lei de réxime xurídico das administracións públicas e do procedemento administrativo común, para todos aqueles propietarios que sexan descoñecidos, dos que se ignore o lugar de notificación ou, intentada esta, non se puidese practicar.</p>
<p>Vigo, 7 de xaneiro de 1999.</p>
<p>Manuel Pérez Álvarez</p>
<p>Alcalde-presidente da Xerencia Municipal</p>
<p>de Urbanismo</p>

