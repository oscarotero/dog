---
date: '2017-05-02'
id: G0164-210417-0007
page: 21545
number: 83
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 10 de abril de 2017 pola que se autoriza a apertura e funcionamento do
  centro privado de educación especial Aspaber, de Carballo (A Coruña).
range: Orde
url: >-
  https://www.xunta.gal/dog/Publicados/2017/20170502/AnuncioG0164-210417-0007_gl.html
---
<p>O representante da Asociación de Pais de Persoas con Discapacidade Intelectual de Bergantiños (Aspaber), solicita a apertura e funcionamento do centro privado de educación especial Aspaber, de Carballo.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <p>DISPOÑO:</p>
    <p>Primeiro. Autorizar a apertura e funcionamento do centro privado de educación especial Aspaber, coa configuración que se sinala a seguir:</p>
    <p>Denominación xenérica: centro privado de educación especial (CEEPR).</p>
    <p>Denominación específica: Aspaber.</p>
    <p>Código do centro: 15033071.</p>
    <p>Domicilio: lugar da Brea.</p>
    <p>Código postal: 15102.</p>
    <p>Localidade: Carballo (San Xoán).</p>
    <p>Concello: Carballo.</p>
    <p>Provincia: A Coruña.</p>
    <p>Titular: Asociación de Pais de Persoas con Discapacidade Intelectual de Bergantiños (Aspaber).</p>
    <p>Ensinanzas que se autorizan: 1 unidade de educación especial.</p>
    <p>Segundo. Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de abril de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

