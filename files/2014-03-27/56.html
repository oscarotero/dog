---
date: '2014-03-27'
id: L372-070314-0001
page: 13188
number: 60
agency: Concello da Rúa
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para fixar as aliñacións
  na estrada OU-533 da Rúa.
range: Anuncio
url: >-
  https://www.xunta.gal/dog/Publicados/2014/20140327/AnuncioL372-070314-0001_gl.html
---
<p>O Pleno do Concello da Rúa, en sesión que tivo lugar o 3 de marzo de 2014, adoptou, entre outros, o seguinte acordo:</p>
    <p>Primeiro. Aprobar definitivamente o estudo de detalle para fixar aliñacións na estrada OU-533, rúa Progreso deste concello, promovido por Antonio Vila Ouro e segundo documento redactado polo Gabinete de Arquitectura X.D.F., arquitectos José Martínez e Daniel Rodríguez.</p>
    <p>Segundo. Publicar este acordo no DOG e o documento que conteña a normativa e as ordenanzas no BOP de Ourense, ao abeiro do disposto no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Terceiro. Comunicar á Consellería de Medio Ambiente, Territorio e Infraestruturas, conforme o disposto no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, o acordo de aprobación definitiva do dito estudo de detalle e darlle á vez traslado dunha copia autenticada de dous exemplares do instrumento aprobado definitivamente con todos os planos e documentos que o integran sobre o que recaese o acordo de aprobación definitiva, debidamente dilixenciados polo secretario do Concello, facendo constar no anuncio de aprobación definitiva a remisión da documentación á Consellería de Medio Ambiente, Territorio e Infraestruturas.</p>
    <p>Cuarto. Notificarlles o contido íntegro deste acordo aos interesados, e advertirlles que este acordo pon fin á vía administrativa e contra el se poderá interpor recurso contencioso-administrativo no prazo de dous meses contados desde a súa notificación ou publicación, perante o Tribunal Superior de Xustiza de Galicia, sen prexuízo de calquera outro recurso ou acción que coiden oportuno.</p>
    <p>A documentación exixida polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, tivo entrada na Consellería de Medio Ambiente, Territorio e Infraestruturas da Xunta de Galicia, con data do 6 de marzo de 2014.</p>
    <p>Este acordo pon fin á vía administrativa, e poderase interpoñer contra el recurso contencioso-administrativo, ante a sala correspondente do Tribuntal Superior de Xustiza de Galicia, no prazo de dous meses contados a partir do día seguinte a aquel en que se practique a súa publicación no Diario Oficial de Galicia ou no Boletín Oficial da provincia de Ourense, de conformidade co artigo 46 da Lei 29/1998, do 13 de xullo, da xurisdición contencioso-administrativa, sen prexuízo de calquera outra que se considere pertinente.</p>
    <p>O estudo de detalle entrará en vigor aos quince días hábiles da publicación da normativa no Boletín Oficial da provincia de Ourense (artigo 70.2 da Lei 7/1985, do 2 de abril, reguladora das bases do réxime local).</p>
    <p>A Rúa, 6 de marzo de 2014</p>
    <footer><p>Avelino García Ferradal<br>Alcalde</p></footer>

