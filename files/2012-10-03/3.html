---
date: '2012-10-03'
id: G0164-250912-0004
page: 38047
number: 189
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 19 de setembro de 2012 pola que se modifica a autorización do centro
  privado San Martín, do concello de Ourense.
range: Orde
url: >-
  https://www.xunta.gal/dog/Publicados/2012/20121003/AnuncioG0164-250912-0004_gl.html
---
<p>A titular do centro privado San Martín, do concello de Ourense, solicita o cambio da titularidade do centro educativo.</p>
    <p>Mediante escritura pública notarial, outorgada ante a notaria María Teresa Fernández Carrera, María Fernández Rodríguez cede a titularidade do centro educativo a favor de Estudios San Martín Cooperativa, Sociedade Cooperativa Galega.</p>
    <p>O expediente tramítase de acordo co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve.</p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar o cambio de titularidade do centro privado San Martín, código 32015530, a favor de Estudios San Martín Cooperativa, Sociedade Cooperativa Galega.</p>
    <p>O cambio de titularidade non afectará o réxime de funcionamento do centro.</p>
    <p>Segundo. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de setembro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

