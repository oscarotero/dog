---
date: '2012-10-03'
id: CA04-270912-0003
page: 38045
number: 189
agency: Consellería de Economía e Industria
section: III. Outras disposicións.
title: >-
  ORDE do 26 de setembro de 2012 pola que se modifica o artigo 17 do anexo I da
  Orde do 29 de maio de 2012 (Diario Oficial de Galicia número 110, do 11 de
  xuño) pola que se establecen as bases reguladoras para a concesión, en réxime
  de concorrencia competitiva, de subvencións a empresas galegas do sector
  téxtil-moda-confección para a realización de actuacións e estratexias de
  promoción e internacionalización en desenvolvemento do Plan Estratéxico do
  Téxtil. Visión 2020, e se procede á súa convocatoria para o ano 2012 (código
  de procedemento IN515B).
range: Orde
url: >-
  https://www.xunta.gal/dog/Publicados/2012/20121003/AnuncioCA04-270912-0003_gl.html
---
<p>Na Orde do 29 de maio de 2012 (DOG nº 110, do 11 de xuño) establécense as bases reguladoras para a concesión, en réxime de concorrencia competitiva, de subvencións a empresas galegas do sector téxtil-moda-confección para a realización de actuacións e estratexias de promoción e internacionalización en desenvolvemento do Plan Estratéxico do Téxtil. Visión 2020, e se procede á súa convocatoria para o ano 2012 (código de procedemento IN515B).</p>
    <p>No artigo 17 do anexo I da dita orde establécese que, para cobrar a subvención concedida, os beneficiarios deberán presentar a documentación sinalada no precepto citado na data límite do 31 de outubro de 2012.</p>
    <p>Tendo en conta o atraso producido na resolución das ditas axudas, motivado polo volume de solicitudes presentadas e polo longo proceso de avaliación, e co fin de facer viables os procesos de xestión e dado que non se causa prexuízo a terceiros, procede modificar o referido artigo.</p>
    <p>Na súa virtude, facendo uso das facultades que me confire o artigo 34 da Lei 1/1983, do 22 de febreiro, reguladora da Xunta e da súa Presidencia, e demais disposicións de xeral aplicación,</p>
    <h2>DISPOÑO:</h2>
    <p>Artigo único</p>
    <p>Modificación do artigo 17 do anexo I da Orde da Consellería de Economía e Industria do 29 de maio de 2012 (DOG nº 110, do 11 de xuño) pola que se establecen as bases reguladoras para a concesión, en réxime de concorrencia competitiva, de subvencións a empresas galegas do sector téxtil-moda-confección para a realización de actuacións e estratexias de promoción e internacionalización en desenvolvemento do Plan Estratéxico do Téxtil. Visión 2020, e se procede á súa convocatoria para o ano 2012 (código de procedemento IN515B).</p>
    <p>O artigo 17.1 da referida orde queda redactado nos seguintes termos:</p>
    <p>«Artigo 17. Xustificación da subvención </p>
    <p>1. O pagamento da subvención quedará condicionado á presentación, nos lugares sinalados no artigo 2 da convocatoria e ata o 20 de decembro de 2012, do orixinal ou copia compulsada da seguinte documentación:</p>
    <p>(...)».</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 26 de setembro de 2012</p>
    <footer><p>Javier Guerra Fernández<br>Conselleiro de Economía e Industria</p></footer>

