---
date: '2002-07-23'
id: E9F6
page: 11
number: 141
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (356/2002).
range: Cédula
url: 'https://www.xunta.gal/dog/Publicados/2002/20020723/AnuncioE9F6_gl.html'
---
<p>Eu, Juan Rey Pita, secretario do Xulgado do Social, número tres da Coruña, dou fe e certifico que neste xulgado se seguen autos nº 356/2002 seguidos por instancia de José María Rodríguez Rama contra la empresa Sierra Vázquez, S.L. sobre despedimento, nos que recaeu sentencia en data 21-6-2002 que copiada nos particulares necesarios di así:</p>
<p>Que, estimando a demanda formulada por José María Rodríguez Rama declaro a improcedencia do seu despedimento e condeno a empresa Sierra Vázquez, S.L., a que á súa elección, que ha de efectuar no prazo de cinco días, o readmita no seu posto e condicións de traballo ou o indemnice coa cantidade 3.778,20 euros, con aboamento en todo caso dos salarios deixados de percibir desde a data do despedimento ata a da notificación desta sentencia, e que ata a data ascenden á cantidade de 2.820,77 euros.</p>
<p>Notifíqueselle-la presente resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este xulgado do social, no prazo de cinco días hábiles a partir do día seguinte da súa notificación.</p>
<p>Prevese a empresa demandada de que para recorrer deberá acreditar que ingresou na c/c de consignacións código 5604.0000.60 356-2002 de Banco BBVA desta cidade denominada Conta do Xulgado do Social número tres, o importe da condena e 150,25 euros en concepto de depósito; sen estes requisitos non será admitido a trámite o recurso quedando firme a sentencia.</p>
<p>Así mesmo advírteselle á parte demandada que se fai uso de tal dereito, optando pola readmisión, durante a substanciación do procedemento deberá aboar á parte actora o mesmo salario que percibiría, estando obrigada esta a presta-los seus servicios á demandada, a non ser que prefira facer uso de tal aboamento sen percibir compensación ningunha por parte da actora.</p>
<p>Así por esta miña sentencia da que se unirá certificación ós autos orixinais para a súa notificación e cumprimento, xulgando, pronúncioo, mándoo e asínoo.</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Sierra Vázquez, S.L., expido e asino esta cédula na Coruña o 21 de xuño de 2002.</p>
<p>O secretario xudicial</p>
<p>Rubricado</p>

