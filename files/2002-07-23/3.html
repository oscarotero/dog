---
date: '2002-07-23'
id: E9B6
page: 11
number: 141
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 3 de xullo de 2002 pola que se declara a alleabilidade do Centro de
  Lousas de Galicia.
range: Orde
url: 'https://www.xunta.gal/dog/Publicados/2002/20020723/AnuncioE9B6_gl.html'
---
<p>Polo Decreto 220/2002, do 6 de xuño (DOG nº 125, do 1 de xullo), desafectouse o ben inmoble que integra o denominado Centro de Lousas de Galicia.</p>
<p>Unha vez obtida a inscrición no correspondente Rexistro da Propiedade do dito ben a nome da Comunidade Autónoma de Galicia, procede declara-la súa alleabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e artigo 60 do Decreto 50/1989, do 9 de marzo, polo que se aproba o seu regulamento, co obxecto de posibilita-lo tráfico deste ben patrimonial.</p>
<p>En virtude do anteriormente exposto, tendo en conta a proposta da Secretaría Xeral e do Patrimonio, e logo do informe da Consellería de Industria e Comercio,</p>
<p>DISPOÑO:</p>
<p>Artigo único.</p>
<p>Declárase a alleabilidade do ben inmoble que se describe a continuación:</p>
<p>Edificio de planta baixa e alta de 791,09 e 537,23 m, respectivamente, construídos sobre soar de 2.556,3 m de superficie, no lugar de Candís, municipio do Barco de Valdeorras (Ourense). Estrema: norte, resto do predio matriz propiedade do Concello de Carballeda de Valdeorras; sur, camiño; leste, valo de cerramento do colexio de ensino e resto do predio matriz; e oeste, montes propiedade dos veciños de Millaroso.</p>
<p>O predio está inscrito no Rexistro da Propiedade do Barco de Valdeorras no tomo 457, libro 130, folio 189, predio nº 16.902, inscrición 2ª.</p>
<p>Santiago de Compostela, 3 de xullo de 2002.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>

