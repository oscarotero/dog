---
date: '2002-04-29'
id: 7E0E
page: 5
number: 82
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 23 de abril de 2002 que modifica a do 26 de marzo de 2002 pola que se
  publican as bases que rexen a convocatoria conxunta de concurso ordinario de
  méritos para a provisión de postos de traballo reservados a funcionarios da
  Administración local con habilitación de carácter nacional.
range: Orde
url: 'https://www.xunta.gal/dog/Publicados/2002/20020429/Anuncio7E0E_gl.html'
---
<p>No Diario Oficial de Galicia nº 67, do 8 de abril, publicáronse as bases que rexerán a convocatoria conxunta de concurso ordinario de méritos para a provisión de postos de traballo reservados a funcionarios da Administración local con habilitación de carácter nacional.</p>
<p>Con posterioridade, e con base á estimación dun recurso formulado ante o Concello de Lugo, o dito organismo propón a modificación das bases específicas que rexerán para a provisión do posto de tesoureiro do dito concello.</p>
<p>Como consecuencia, esta consellería, de acordo co previsto nos artigos 99 da Lei 7/1985, do 2 de abril, reguladora das bases de réxime local, 13 e 19 do Real decreto 1732/1994, do 29 de xullo, de provisión de postos de traballo reservados a funcionarios de Administración local con habilitación de carácter nacional (BOE do 9 de agosto), e de conformidade co establecido na Orde do 8 de setembro de 1994, do Ministerio para as Administracións Públicas, pola que se aproba o modelo de convocatoria conxunta e bases comúns polas que se rexerán os concursos ordinarios para a provisión de postos de traballo reservados a funcionarios de Administración local con habilitación de carácter nacional (BOE nº 216, do 9 de setembro), na Orde do 10 de agosto de 1994, pola que se dictan normas sobre concursos de provisión de postos reservados a estes funcionarios (BOE nº 192, do 12 de agosto) e demais normativa concordante,</p>
<p>DISPÓN:</p>
<p>Modifica-la Orde do 26 de marzo de 2002 pola que se publican as bases que rexen a convocatoria conxunta de concurso ordinario de méritos para a provisión de postos de traballo reservados a funcionarios da Administración local con habilitación de carácter nacional, no que se refire ós méritos específicos que rexerán para a provisión do posto de tesoureiro do Concello de Lugo; no sentido de que na alínea relativa ós servicios en corporacións locais, onde di: «Pola expreriencia como mínimo dun ano en postos de tesoureiro en concellos de máis de 20.000 habitantes: 3 puntos»; debe dicir:</p>
<p>«Pola experiencia no desempeño en postos de tesoureiro en concellos de máis de 20.000 habitantes: 0,1 puntos por mes, ata o máximo de 3 puntos» e a composición do correspondente tribunal, figurando como vocal titular: Luis Regal Pavón, secretario do concello, que asumirá as funcións de secretario; en lugar de Eva Martín Minguela.</p>
<p>Santiago de Compostela, 23 de abril de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

