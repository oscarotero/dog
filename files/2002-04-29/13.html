---
date: '2002-04-29'
id: 7DF2
page: 5
number: 82
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 146/2002, do 11 de abril, polo que se declara a urxente ocupación,
  para efectos de expropiación forzosa, polo Concello de Arteixo (A Coruña), dos
  bens e dereitos necesarios para a realización das obras do proxecto de área
  recreativa na travesía de Meirás.
range: Decreto
url: 'https://www.xunta.gal/dog/Publicados/2002/20020429/Anuncio7DF2_gl.html'
---
<p>O Concello de Arteixo, en sesión celebrada o día vintenove de novembro de dous mil un, aprobou o proxecto de área recreativa na travesía de Meirás e na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda</p>
<p>emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día vintesete de marzo de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala o Concello de Arteixo, a urbanización dos terreos sobre os que se pretende actuar, favorecería o seu papel como elemento vertebrador entre o colexio e a igrexa, articulando a zona do núcleo urbano e mellorando as condicións de salubridade e seguridade desta. Ademais co acondicionamento da zona, proporciónaselle ó núcleo de Meixende un novo espacio de ocio e esparexemento.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día once de abril de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, o Concello de Arteixo declara a urxente ocupación, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de área recreativa na travesía de Meirás.</p>
<p>Santiago de Compostela, once de abril de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

