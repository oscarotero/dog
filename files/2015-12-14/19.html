---
date: '2015-12-14'
id: G2347-231115-0001
page: 46782
number: 237
agency: Xulgado do Social número 4 da Coruña
section: V. Administración de xustiza.
title: EDICTO (1248/2012).
range: Edicto
url: >-
  https://www.xunta.gal/dog/Publicados/2015/20151214/AnuncioG2347-231115-0001_gl.html
---
<p>Eu, Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1248/2012 por instancia de Pedro Gestal Cambre contra a empresa Carpintería Metálica M3 Coruña, S.L., sobre cantidade, nos cales recaeu sentenza con data do 16 de novembro de 2015 que, copiada nos particulares necesarios, di así:</p>
    <p>Resolvo:</p>
    <p>Estímase a demanda formulada por Pedro Gestal Cambre contra a empresa Carpintería Metálica M3 Coruña, S.L. e, en consecuencia: </p>
    <p>Condénase a empresa Carpintería Metálica M3 Coruña, S.L. a lle aboar ao demandante a cantidade de dous mil seiscentos cincuenta e tres euros con sesenta e sete céntimos de euro (2.653,67 euros). </p>
    <p>Notifíqueselles esta resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da Lei reguladora da xurisdición social (LRXS).</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia, que se deberá anunciar neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo. </p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na Conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>Para que conste, para efectos da súa publicación no Diario Oficial de Galicia co fin de que sirva de notificación en forma á empresa Carpintería Metálica M3 Coruña, S.L., expido e asino este edicto.</p>
    <p>A Coruña, 23 de novembro de 2015 </p>
    <footer><p>A secretaria xudicial</p></footer>

