---
date: '1995-07-10'
id: '2566'
page: 5
number: 131
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 30 de maio de 1995, da Dirección Xeral de Industria, pola que se
  autoriza o establecemento da liña eléctrica aérea a 132 kV derivación a Foz da
  liña Arbón-Mondoñedo, se declara a súa utilidade pública e se aproba o seu
  proxecto de execución. (Expediente número 4260 A.T.).
range: Resolución
url: 'https://www.xunta.gal/dog/Publicados/1995/19950710/Anuncio2566_gl.html'
---
<p>Vistos o escrito e a documentación presentados perante a Delegación Provincial da Consellería de Industria e Comercio de Lugo pola empresa Electra del Viesgo, S.A., con domicilio para efectos de notificacións na rúa Medio, nº 12 de Santander (Cantabria), polo que solicita a autorización administrativa, declaración de utilidade pública e aprobación do proxecto da liña eléctrica aérea a 132 kV, con orixe na liña eléctrica Arbón-Mondoñedo e remate na subestación de Foz, percorrendo terreos dos concellos de Barreiros e Foz, da provincia de Lugo.</p>
<p>Resultando que a anterior petición se someteu a información pública, tal e como prevé o artigo 9 do Decreto 2617/1966, sobre autorización de instalacións eléctricas, e o 10 do Decreto 2619/1966, ámbolos dous do 20 de outubro, aplicables a este expediente en virtude do que establece a alínea 2 da disposición transitoria segunda da Lei 40/1994, do 30 de decembro, de ordenación do sistema eléctrico nacional, mediante resolución da Delegación Provincial da Consellería de Industria e Comercio en Lugo, do 15-2-1995, que se publicou no DOG do 9-3-1995, no BOP de Lugo do 1-3-1995, no BOE do 1-3-1995 e no xornal El Progreso de Lugo do 24-2-1995, non presentándose no prazo legalmente establecido para iso reclamación nin oposición ningunha.</p>
<p>Resultando que o anteproxecto da liña eléctrica aérea queda definido basicamente polas seguintes características:</p>
<p>Liña aérea de transporte de enerxía eléctrica a 132 kV, de 10.165 m de lonxitude en conductor de aluminio con alma de aceiro tipo LA-110 de 116,2 mm de sección, sobre apoios metálicos de aceiro galvanizado e cadeas de amarre e suspensión con illadores tipo Esperanza E70/127.</p>
<p>Resultando que Electra del Viesgo, S.A. acepta os condicionados establecidos pola Confederación Hidrográfica do Norte de España, e polo Deputación Provincial de Lugo, no que afecta ós cruzamentos do percorrido da citada liña eléctrica.</p>
<p>Considerando que a Dirección Xeral de Industria é a competente para resolver esta expediente con base no Estatuto de autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro, e no Decreto 209/1990, do 15 de marzo, polo que se establece a estructura orgánica da Consellería de Industria e Comercio, modificado polo Decreto 140/1991, do 2 de maio, en relación cos decretos 2617/1966, do 20 de outubro, sobre autorización de instalacións eléctricas, e 2619/1966, do 20 de outubro, polo que se aproba o regulamento de</p>
<p>execución da Lei 10/1966, do 18 de marzo, sobre expropiación forzosa e sancións en amteria de instalacións eléctricas.</p>
<p>Considerando que o proxecto conta con informe técnico favorable emitido polo facultativo competente da Delegación Provincial da Consellería de Industria e Comercio de Lugo e foi proposta a súa aprobación polo delegado provincial, cumpre as normativas técnicas vixentes en materia de tendidos de liñas eléctricas, así como o preceptuado no Regulamento de liñas eléctricas aéreas de alta tensión (Decreto 3151/1968, do 28 de novembro; BOE do 27-12-1968).</p>
<p>Considerando que se cumpriu a tramitacion regulamentaria disposta na normativa antes mencionada e que coa construcción e posta en funcionamento desta liña eléctrica aérea a 132 kV, atendendo ás previsións do plan MEGA, se consegue un mellor servicio eléctrico nos sectores de influencia, esta dirección xeral,</p>
<p>RESOLVE:</p>
<p>a) Autorizarlle á empresa Electra del Viesgo, S.A. a instalación da liña aérea de transporte de enerxía eléctrica denominada L.A.T. a 132 kV, dereivación a Foz da liña Arbón-Mondoñedo, afectando os termos municipais de Barreiros e Foz, da provincia de Lugo.</p>
<p>b) Declarar a utilidade pública da instalación eléctrica que se autoriza, para os efectos sinalados na Lei 10/1966, do 18 de marzo, sobre expropiación forzosa e sancións en materia de instalacións eléctricas e o seu regulamento de execución, aprobado polo Decreto 2619/1966, do 20 de outubro.</p>
<p>c) Aproba-lo proxecto de execución da devandita liña eléctrica.</p>
<p>Contra esta resolución, que non é definitiva en vía administrativa, poderase interpoñer recurso ordinario perante o conselleiro de Industria e Comercio da Xunta de Galicia, no prazo de un mes contado a partir do día da súa publicación no Diario Oficial de Galicia.</p>
<p>Santiago de Compostela, 30 de maio de 1995.</p>
<p>Joaquín del Moral Crespo</p>
<p>Director xeral de Industria</p>
<p>95-03932</p>

