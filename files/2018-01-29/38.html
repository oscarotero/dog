---
date: '2018-01-29'
id: G0424-110118-0005
page: 6419
number: 20
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de xaneiro de 2018, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello da Fonsagrada (expediente IN407A 2017/103-2,
  8577 AT).
range: Resolución
url: >-
  https://www.xunta.gal/dog/Publicados/2018/20180129/AnuncioG0424-110118-0005_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe:</p>
    <p>Solicitante: Begasa.</p>
    <p>Domicilio social: Ramón Mª Aller Ulloa, 9, 27003 Lugo.</p>
    <p>Denominación: LMT, CT e RBT Xestoso.</p>
    <p>Situación: concello da Fonsagrada.</p>
    <p>Características técnicas: </p>
    <p>1. Liña de media tensión aérea a 20 kV cunha lonxitude de 156 m, con orixe nun apoio existente da LMT Fonsagrada, dirección Lamas de Campos, condutor tipo LA 56, e final no centro de transformación proxectado Xestoso.</p>
    <p>2. Centro de transformación intemperie, cunha potencia de 50 kVA e unha relación de transformación de 20.000/400-230 V.</p>
    <p>3. Rede de baixa tensión aérea, cunha lonxitude de 465 m, con orixe no CT proxectado Xestoso, condutor tipo RZ 95 e final na conexión coa rede de baixa tensión soterrada proxectada.</p>
    <p>4. Rede de baixa tensión soterrada, cunha lonxitude de 306 m, con orixe na RBT aérea proxectada, condutor tipo RV 95 e RV 150, e final na conexión coa rede de baixa tensión existente.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310, do 27 de decembro), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro) e 175/2015, do 3 de decembro (DOG núm. 232, do 4 de decembro), polos que se crea e establece a estrutura orgánica da consellería, e tendo en conta o Decreto 9/2017, do 12 de xaneiro (DOG núm. 22, do 1 de febreiro), sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 10 de xaneiro de 2018</p>
    <footer><p>A xefa territorial de Lugo<br>P.A. (Artigos 62.3 e 63.1 do Decreto 175/2015, do 3 de decembro)<br>Patricia Dans Grela<br>Xefa do Servizo de Coordinación Administrativa e Xestión Económica</p></footer>

