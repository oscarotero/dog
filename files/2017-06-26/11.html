---
date: '2017-06-26'
id: U500-200617-0001
page: 31409
number: 120
agency: Universidade de Vigo
section: IV. Oposicións e concursos.
title: >-
  RESOLUCIÓN do 20 de xuño de 2017 pola que se resolve o concurso de méritos do
  persoal funcionario de administración e servizos.
range: Resolución
url: >-
  https://www.xunta.gal/dog/Publicados/2017/20170626/AnuncioU500-200617-0001_gl.html
---
<p>Mediante a Resolución do 9 de marzo de 2017 (DOG núm. 54, do 17 de marzo) convocouse concurso de méritos para a provisión de postos de traballo do persoal funcionario de administración e servizos da Universidade de Vigo. </p>
    <p>Examinadas e resoltas as reclamacións presentadas contra a proposta provisional de adxudicación, elevada pola comisión de valoración a proposta definitiva e téndose desenvolvido todo o procedemento de acordo coas normas regulamentarias e as bases desta convocatoria, consonte as cales realizou a valoración final dos méritos.</p>
    <p>Segundo o establecido nas disposicións de función pública e en exercicio das competencias conferidas pola Lei orgánica 6/2001, do 21 de decembro, de universidades, e nos estatutos da Universidade de Vigo, esta reitoría</p>
    <footer><p>RESOLVE:</p></footer>
    <p>Primeiro. Adxudicar destino definitivo ás persoas funcionarias que se relacionan no anexo. As listaxes completas deste procedemento poderán consultarse no seguinte enderezo electrónico: http://persoal.uvigo.es/persoal_gl/PAS/internas/funcionario/meritos/index.html</p>
    <p>Segundo. O prazo de toma de posesión nos destinos adxudicados comezará a contar a partir do seguinte ao de cesamento e será de tres días hábiles, se non implica cambio de residencia ou de sete días hábiles se o comporta; neste último caso, deberá acreditarse por escrito, de xeito inmediato e fidedigno. </p>
    <p>Considerando as datas de resolución deste procedemento de provisión, as necesidades organizativas e de prestación de servizos por parte desta universidade e o inminente período vacacional para a maior parte do persoal afectado, o cesamento producirase ao día hábil seguinte ao de publicación desta resolución no <em>Diario Oficial de Galicia</em>.</p>
    <p>Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte días hábiles a partir do día seguinte ao de publicación desta resolución no<em> Diario Oficial de Galicia.</em></p>
    <p>Terceiro. Os destinos adxudicados serán irrenunciables, agás que con anterioridade á finalización dos prazos posesorios se obteña outro destino mediante convocatoria pública, ben polo procedemento de libre designación ou por concurso; neste caso, poderá optar por un dos dous. As persoas funcionarias adxudicatarias están obrigadas a comunicar por escrito a opción realizada á Xerencia dentro dos tres días hábiles seguintes ao da publicación desta resolución.</p>
    <p>Os traslados que deriven da resolución deste concurso terán a consideración de voluntarios, en consecuencia non xerarán dereito a indemnización. </p>
    <p>Contra esta resolución, que esgota a vía administrativa, poderase interpoñer un recurso ante a xurisdición contencioso-administrativa, no prazo de dous meses contados desde o día seguinte ao da súa publicación no <em>Diario Oficial de Galicia, </em>de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>As persoas interesadas poderán optar por interpoñer contra esta resolución recurso de reposición, no prazo dun mes contado desde o día seguinte ao da súa publicación, ante o mesmo órgano que a ditou. Neste caso non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 20 de xuño de 2017</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

