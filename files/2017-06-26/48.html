---
date: '2017-06-26'
id: G1509-050617-0001
page: 31493
number: 120
agency: Federación Galega de Patinaxe
section: VI. Anuncios. c) Outros anuncios.
title: >-
  ACORDO do 12 de maio de 2017 pola que se crean ficheiros de datos de carácter
  persoal da propia federación.
range: Acordo
url: >-
  https://www.xunta.gal/dog/Publicados/2017/20170626/AnuncioG1509-050617-0001_gl.html
---
<p>O artigo 20 da Lei orgánica 15/1999, do 13 de decembro, de protección de datos de carácter persoal, establece que a creación, modificación ou supresión dos ficheiros das administracións públicas só poderán facerse por medio de disposición xeral publicada no <em>Boletín Oficial del Estado</em> ou diario oficial correspondente.</p>
    <p>A entrada en vigor do Regulamento de desenvolvemento da Lei orgánica 15/1999, do 13 de decembro, de protección de datos de carácter persoal, aprobado mediante o Real decreto 1720/2007, do 21 de decembro, introduciu, a través dos artigos 53 e 54, algunhas novidades en canto á forma e contido da disposición, destacando a necesidade de especificar o sistema de tratamento do ficheiro, podendo ser automatizado, non automatizado ou parcialmente automatizado.</p>
    <p>No exercicio das competencias que teño atribuídas, e co fin de cumprimentar o establecido no artigo 20 da mencionada lei, así como do artigo 52 do Regulamento de desenvolvemento da mesma,</p>
    <footer><p>DISPOÑO:</p></footer>
    <p>Primeiro. Os ficheiros da Federación Galega de Patinaxe serán os contidos nos anexos deste acordo.</p>
    <p>Segundo. Créanse os ficheiros incluídos no anexo deste acordo, en cumprimento do artigo 20 da Lei orgánica 15/1999 e o artigo 54.1 do Regulamento de desenvolvemento.</p>
    <p>Terceiro. Os ficheiros que se recollen nos anexos deste acordo, rexeranse polas disposicións xerais e instrucións que se detallen para cada un deles, e estarán sometidos, en todo caso, ás normas legais e regulamentarias de superior rango que lles sexan aplicables.</p>
    <p>Cuarto. En cumprimento do artigo 55 do Regulamento de desenvolvemento da Lei 15/1999, os ficheiros serán notificados para a súa inscrición no Rexistro Xeral de Protección de Datos no prazo de trinta días desde a publicación deste acordo no <em>Diario Oficial de Galicia</em>.</p>
    <p>Quinto. O presente acordo entrará en vigor o día seguinte da súa publicación no <em>Diario Oficial de Galicia</em>.</p>
    <p>A Coruña, 12 de maio de 2017</p>
    <footer><p>Vicente M. Torres Prada<br>Presidente da Federación Galega de Patinaxe</p></footer>
    <h2>ANEXO<br>Ficheiros de nova creación</h2>
    <p>Ficheiro: Xestión deportiva.</p>
    <p>a) Identificación do ficheiro, indicando a súa denominación, así como a descrición da súa finalidade e usos previstos.</p>
    <p>1. Identificación do ficheiro: Xestión deportiva.</p>
    <p>2. Finalidade e usos previstos: xestión dos propios federados, tramitación de fichas da Federación e delegacións. Adestradores, técnicos, xuíces e árbitros. Relación e trámites coa federación nacional.</p>
    <p>– Recursos humanos: formación de persoal.</p>
    <p>– Xestión contable, fiscal é administrativa: xestión económica e contable; xestión fiscal.</p>
    <p>– Educación e cultura: deportes.</p>
    <p>b) Orixe dos datos, indicando o colectivo de persoas sobre os que se pretende obter datos de carácter persoal ou que resulten obrigados a fornecelos, o procedemento de recollida dos datos, e a súa procedencia.</p>
    <p>1. Colectivo: federados (solicitantes, pais/titores, asociados ou membros, árbitros, adestradores, mozos, delegados, auxiliares, patrocinadores, comités disciplinarios).</p>
    <p>2. Procedencia:</p>
    <p>– O propio interesado ou o seu representante legal, entidade privada, outras persoas físicas distintas do afectado ou o seu representante.</p>
    <p>– Procedemento de recollida: formularios.</p>
    <p>c) Estrutura básica do ficheiro e o sistema de tratamento utilizado na súa organización:</p>
    <p>1. Estrutura:</p>
    <p>– Datos identificativos: saúde, NIF/DNI, núm. SS/mutualidad, nome e apelidos, enderezo, teléfono, sinatura, imaxe/voz, cartón sanitario, correo electrónico.</p>
    <p>– Outras categorías de carácter persoal:</p>
    <p>• Características persoais.</p>
    <p>• Circunstancias sociais.</p>
    <p>• Académicos e profesionais.</p>
    <p>• Económicos, financeiros e de seguros.</p>
    <p>• Transaccións de bens e servizos.</p>
    <p>2. Sistema de tratamento: ficheiro mixto (manual e automatizado).</p>
    <p>d) Cesións/comunicacións de datos:</p>
    <p>– Rexistros públicos.</p>
    <p>– Outros órganos da Administración do Estado.</p>
    <p>– Outros órganos da comunidade autónoma.</p>
    <p>– Deputacións provinciais.</p>
    <p>– Outros órganos da Administración local.</p>
    <p>– Clubs deportivos e federacións.</p>
    <p>– Asociacións e organizacións sen ánimo de lucro.</p>
    <p>– Bancos, caixas de aforro e caixas rurais.</p>
    <p>– Entidades aseguradoras e sanitarias.</p>
    <p>– Comités disciplinarios e de árbitros.</p>
    <p>e) Transferencias internacionais previstas a terceiros países: non se realizan ou non están previstos tratamentos de datos fóra do territorio Espazo Económico Europeo.</p>
    <p>f) Órganos responsables do ficheiro: Federación Galega de Patinaxe.</p>
    <p>g) Servizos ou unidades ante os que poden exercitarse os dereitos de acceso, rectificación, cancelación e oposición:</p>
    <p>Federación Galega de Patinaxe, rúa Agustín Díaz Sánchez, nº 3, 15008 A Coruña.</p>
    <p>h) Nivel de seguridade do ficheiro: nivel alto.</p>

