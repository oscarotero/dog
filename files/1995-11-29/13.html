---
date: '1995-11-29'
id: '6376'
page: 9
number: 229
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Orde do 16 de novembro de 1995 pola que se resolve definitivamente a
  convocatoria pública para a provisión, polo sistema de libre designación, de
  postos de traballo vacantes nos servicios centrais e periféricos da
  Consellería de Sanidade e Servicios Sociais e nos servicios periféricos do
  Servicio Galego de Saúde.
range: Orde
url: 'https://www.xunta.gal/dog/Publicados/1995/19951129/Anuncio6376_gl.html'
---
<p>Convocada, pola Orde do 14 de xuño de 1995 (DOG nº 127, do 4 de xullo), a provisión, polo sistema de libre designación, de postos de traballo vacantes nos servicios centrais e periféricos da Consellería de Sanidade e Servicios Sociais e nos servicios periféricos do Servicio Galego de Saúde, esta consellería, de conformidade co previsto no artigo 27.2º da Lei 4/1988, do 26 de maio, da función pública de Galicia, e nos artigos 16 e 17 do Decreto 93/1991, do 20 de marzo, e en uso das facultades que lle confire o artigo 15.4º da dita lei,</p>
<p>DISPÓN:</p>
<p>Primeiro.-Resolver definitivamente a convocatoria pública para a provisión, polo sistema de libre designación, de postos de traballo vacantes nos servicios centrais e periféricos da Consellería de Sanidade e Servicios Sociais e nos servicios periféricos do Servicio Galego de Saúde, anunciada pola Orde do 14 de xuño de 1995 (DOG nº 127, do 4 de xullo).</p>
<p>Segundo.-Adxudicarlle destino, no posto de traballo que se indica, á funcionaria que se relaciona no anexo da presente orde e declarar deserto o posto de traballo de director-administrador da residencia da terceira idade da Estrada.</p>
<p>Terceiro.-A dita funcionaria deberá tomar posesión no prazo sinalado no artigo 14 do Decreto 93/1991, do 20 de marzo.</p>
<p>Cuarto.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa do 27 de decembro de 1956, perante o Tribunal Superior de Xustiza de Galicia, no prazo de dous meses a partir do día seguinte ó da súa publicación, despois de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 16 de novembro de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>
<p>ANEXO</p>
<p>Apelidos e nome: Pérez López, Cristina.</p>
<p>NRP ou DNI: 3385654857 A1146.</p>
<p>Grupo: D.</p>
<p>Nivel: 16.</p>
<p>Corpo: xeral auxiliar da Administración do Estado.</p>
<p>Posto de traballo: secretaria do director.</p>
<p>Dependencia: Dirección Provincial do Sergas.</p>
<p>Localidade: Lugo.</p>
<p>95-7669</p>

