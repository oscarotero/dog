---
date: '2002-04-05'
id: 5FE6
page: 4
number: 66
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 99/2002, do 7 de marzo, polo que se declara a urxente ocupación, para
  efectos de expropiación forzosa, pola Deputación Provincial de Ourense, dos
  bens e dereitos necesarios para a realización das obras do proxecto de camiño
  veciñal 306 Leiro-Pedra do Carro (concello de Leiro).
range: Decreto
url: 'https://www.xunta.gal/dog/Publicados/2002/20020405/Anuncio5FE6_gl.html'
---
<p>A Deputación Provincial de Ourense, en sesión do día trinta de novembro de dous mil un, aprobou o proxecto de camiño veciñal 306 Leiro-Pedra do Carro, e na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Ourense foi remitida a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais o día vintecinco de febreiro de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día vinteoito de febreiro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, a estrada na que se vai actuar é unha importante vía de comunicación de carácter intermunicipal e comarcal, xa que, ademais de uni-la vila de Leiro coa estrada de Carballeda de Avia-Avión-Beariz, é paso obrigado para toda unha serie de parroquias sitas na bisbarra e ribeira do río Avia; xa que logo, é necesario acondicionar dous puntos que presentan dificultade, por se-lo largo da plataforma menor que no resto da estrada, polo que se provocan uns estrangulamentos certamente perigosos para o tránsito rodado e incluso para os viandantes, con evidente risco para a seguridade persoal.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día sete de marzo de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Ourense, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de camiño veciñal 306 Leiro-Pedra do Carro.</p>
<p>Santiago de Compostela, sete de marzo de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

