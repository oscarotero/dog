---
date: '1996-07-18'
id: '8626'
page: 6
number: 141
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 17 de xuño de 1996, da Dirección Xeral de Ordenación
  Universitaria e Centros, pola que se autoriza a impartición da profesión de
  auxiliar de clínica da rama sanitaria ó centro privado Vivas de Vigo,
  Pontevedra.
range: Resolución
url: 'https://www.xunta.gal/dog/Publicados/1996/19960718/Anuncio8626_gl.html'
---
<p>Examinada a solicitude formulada por Remedios Vivas de la Fuente, titular do centro privado Vivas de Vigo, pola que interesa a autorización para imparti-la profesión de auxiliar de clínica da rama sanitaria nun so ano académico, ós alumnos que posúan o título de bacharelato unificado polivalente ou equivalente.</p>
<p>Vista a Orde do 7 de xuño de 1989 (BOE do 23) e tendo en conta que no punto sétimo da dita orde indica que os alumnos que posúan o titúlo de bacharelato superior ou o de BUP e desexen realiza-los estudios de formación profesional de primeiro grao, poderán cursa-las materias das áreas pendentes nun só ano académico.</p>
<p>Esta dirección xeral, logo de informe da Dirección Xeral de Ensinanzas Profesionais e Formación de Adultos e en virtude da autorización prevista na disposición derradeira, primeira, da Orde do 20 de setembro de 1995 (DOG do 15-12), pola que se desenvolve o decreto sobre autorización de centros docentes privados, para impartir ensinanzas de réxime xeral non universitarias,</p>
<p>RESOLVE:</p>
<p>Autorizarlle ó centro privado Vivas de Vigo a impartición da profesión de auxiliar de clínica da</p>
<p>rama sanitaria nun so ano académico ós alumnos que teñan o título de BUP ou equivalentes.</p>
<p>A presente autorización non supón incremento do número de unidades autorizadas nin ampliación do concerto do dito centro.</p>
<p>Santiago de Compostela, 17 de xuño de 1996.</p>
<p>Severino Somoza Gómez</p>
<p>Director xeral de Ordenación Educativa e Centros</p>
<p>5275</p>

