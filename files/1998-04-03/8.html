---
date: '1998-04-03'
id: AB2A
page: 3
number: 64
agency: UNIVERSIDADE DE SANTIAGO DE COMPOSTELA
section: III. OUTRAS DISPOSICIÓNS
title: >-
  Resolución do 25 de marzo de 1998 pola que se convocan dúas bolsas de
  investigación para o Instituto da Lingua Galega.
range: Resolución
url: 'https://www.xunta.gal/dog/Publicados/1998/19980403/AnuncioAB2A_gl.html'
---
<p>O Instituto da Lingua Galega convoca dúas bolsas de investigación para o proxecto de «Base de datos lexicográfica do galego moderno».</p>
<p>1. Duración.</p>
<p>A bolsa terá unha duración dun ano, con posibilidade de renovación.</p>
<p>2. Dotación económica.</p>
<p>A dotación económica será de 65.000 ptas. mensuais.</p>
<p>Para atende-lo gasto que supón a bolsa existe crédito suficiente na aplicación 6025.CI136.64200 do orzamento vixente.</p>
<p>3. Requisitos.</p>
<p>Poderán optar á bolsa tódolos cidadans da Unión Eurpoea, maiores de idade e con plena capacidade para obrar, que reúnan os seguintes requisitos:</p>
<p>a) Seren licenciados universitarios na especialidade de filoloxía hispánica (subsección galego-portugués), filoloxía románica (especialidade galaico-portugués) ou traducción (con galego como lingua A).</p>
<p>b) Teren nota media igual ou superior a 2 puntos nos tres últimos anos de carreira ou sobresaliente no grao de licenciatura. A media calcularase dividindo o total de puntos polo número de convocatorias, tendo en conta que aprobado vale 1 punto, notable 2 puntos, sobresaliente 3 puntos e matrícula de honra 4 puntos.</p>
<p>c) Non seren traballadores por conta propia ou allea, non recibiren remuneración de ningún tipo ou gozaren dunha bolsa ou axuda semellante.</p>
<p>4. Solicutdes.</p>
<p>Os solicitantes entregarán na sede do Instituto da Lingua Galega (Praza da Universidade 4, Santiago de Compostela), dentro do prazo de dez días contados a partir da publicación desta convocatoria no Diario Oficial de Galicia, a seguinte documentación:</p>
<p>-Instancia de solicitude dirixida ó director do Instituto da Lingua Galega.</p>
<p>-Certificado de estudios que acredite a titualción universitaria, as cualificacións obtidas e o número de convocatorias consumidas en cada unha das materias dos tres últimos cursos da licenciatura.</p>
<p>-Currículum vitae con indicación dos estudios, activiades, publicacións e outros méritos xunto coa documentación acreditativa de tódolos méritos que se aleguen.</p>
<p>-Declaración xurada de non desempeñar actividade profesional remunerada por conta propia ou allea, nin gozar de bolsas ou axudas equiparables a convocada.</p>
<p>5. Tribunal.</p>
<p>O tribunal estará composto polo vicerrector de Investigación ou persoa delegada, e polos seguintes membros do ILG: o director, o secretario, un membro do Consello Científico e un representante dos bolseiros.</p>
<p>6. Selección dos bolseiros.</p>
<p>A selección dos bolseiros será realizada polo tribunal, que fará unha valoración dos méritos achegados. Ademais do expediente académico, tomaranse en consideración outras titulacións, os estudios de terceiro ciclo, a experiencia investigadora, publicacións e outros méritos que se aleguen. Valorarase de maneira especial a experiencia en proxectos de investigación e as publicacións relacionadas con xeografía lingüística, dealectoloxía, lexicografía e lixicoloxía. De consideralo necesario, o tribunal poderá facerlles unha entrevista ós candidatos preseleccionados.</p>
<p>7. Nomeamento.</p>
<p>Os bolseiros serán nomeados polo rector de acordo coa proposta do tribunal. Os bolseiros seleccionados deberán presentarse na sede do Instituto da Lingua Galega dentro dos dez días seguintes ó da notificación da súa selección.</p>
<p>8. Incidencias.</p>
<p>A solicitude de bolsas implica o ceñecemento e aceptación das presentes bases.</p>
<p>A condición de bolseiro non dará lugar a relación laboral nin administrativa coa Universidade de Santiago de Compostela.</p>
<p>Santiago de Compostela, 25 de marzo de 1998.</p>
<p>Darío Villanueva Prieto</p>
<p>Rector da Universidade de Santiago de Compostela</p>
<p>2828</p>

