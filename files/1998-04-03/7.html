---
date: '1998-04-03'
id: AB26
page: 3
number: 64
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 108/1998, do 20 de marzo, polo que se declara a urxente ocupación,
  para efectos de expropiación forzosa, polo Concello de Xove (Lugo), dos bens e
  dereitos necesarios para a realización das obras do proxecto de rúa anexa ó
  centro cívico de Xove.
range: Decreto
url: 'https://www.xunta.gal/dog/Publicados/1998/19980403/AnuncioAB26_gl.html'
---
<p>O Concello de Xove (Lugo), en sesión celebrada o día 14 de abril de 1997, aprobou o proxecto da rúa anexa ó centro cívico de Xove e, na sesión celebrada o día 4 de agosto de 1997, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 26 de xaneiro de 1998 baixo o número 968.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 18 de febreiro 1998, nº 2207.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque é preciso garanti-lo acceso viario ós edificios de servicios do centro de saúde, cuartel da Garda Civil e mellora de acceso ós centros educativos e favorecemento da construcción de vivendas nas inmediacións do centro administrativo e de servicios do concello de Xove.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vinte de marzo de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Xove (Lugo), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto da rúa anexa ó centro cívico de Xove.</p>
<p>Santiago de Compostela o vinte de marzo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesus C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>2827</p>

