---
date: '2021-03-09'
id: G0425-020321-0001
page: 13900
number: 46
agency: Consellería de Política Social
section: IV. Oposicións e concursos.
title: >-
  ORDE do 1 de marzo de 2021 pola que se convoca a provisión, polo sistema de
  libre designación, de tres postos de traballo vacantes nesta consellería.
range: Orde
url: >-
  https://www.xunta.gal/dog/Publicados/2021/20210309/AnuncioG0425-020321-0001_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas polo artigo 17.2.c) da mesma lei, esta consellería</p>
    <h2>DISPÓN: </h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I desta orde.</p>
    <p>Segundo. Poderán concorrer a ela as persoas que reúnan as condicións que para os postos de traballo se sinalan no anexo I.</p>
    <p>Terceiro. As solicitudes para participar nesta convocatoria presentaranse no Rexistro Xeral da Xunta de Galicia (Edificio Administrativo San Caetano, s/n, Santiago de Compostela), nas súas xefaturas territoriais ou nas oficinas previstas no artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días, contados a partir do seguinte ao da publicación desta orde no <em>Diario Oficial de Galicia</em>, segundo o modelo que se inclúe no anexo II.</p>
    <p>Cuarto. Os aspirantes deberán unirlle á petición un currículo e xustificar documentalmente os méritos que aleguen.</p>
    <p>Quinto. No caso de que resulte seleccionado/a para ocupar algún posto de traballo dos que se anuncian no anexo I desta orde un/unha funcionario/a con destino noutras administracións públicas, tramitarase o seu traslado a esta Comunidade Autónoma, conforme o artigo 67 do Real decreto 364/1995, do 10 de marzo, e demais disposicións concordantes.</p>
    <p>Sexto. A resolución desta convocatoria farase pública no <em>Diario Oficial de Galicia</em>, e poderá declararse deserto o posto de traballo, de considerarse oportuno.</p>
    <p>Sétimo. O prazo de toma de posesión será de tres días hábiles se non implica cambio de residencia, de sete (7) días hábiles se comporta cambio de residencia, ou de vinte (20) días hábiles se comporta o reingreso ao servizo activo, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>O prazo de toma de posesión empezará a contarse a partir do día seguinte ao do cesamento, que se deberá producir dentro dos tres (3) días seguintes ao da publicación da resolución no <em>Diario Oficial de Galicia</em>, ou desde a data en que se comunique a resolución do traslado á Comunidade Autónoma, para o caso de funcionarios/as doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión empezará a contarse a partir do día seguinte ao da publicación da resolución no <em>Diario Oficial de Galicia</em>.</p>
    <p>Oitavo. Contra esta orde, que esgota a vía administrativa, os/as interesados/as poderán interpoñer recurso potestativo de reposición, perante a conselleira de Política Social, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous (2) meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de marzo de 2021</p>
    <footer><p>Fabiola García Martínez<br>Conselleira de Política Social</p></footer>
    <h2>ANEXO I</h2>
    <table>
     <tbody>
      <tr>
       <td>Denominación</td>
       <td>Código</td>
       <td>Nivel</td>
       <td>Compl. específico</td>
       <td>Gr.</td>
       <td>Corpo/escala</td>
       <td>Adscr. Adm. P.</td>
       <td>Formación específica</td>
       <td>Centro destino</td>
       <td>Localidade</td>
       <td>Observacións</td>
      </tr>
      <tr>
       <td>Secretario/a do/da director/a xeral</td>
       <td>PSC060000015770001</td>
       <td>18</td>
       <td>6.577,20 €</td>
       <td>C1-C2</td>
       <td>Xeral</td>
       <td>A11</td>
       <td>640</td>
       <td>Dirección Xeral de Xuventude, Participación e Voluntariado</td>
       <td>Santiago de Compostela</td>
       <td></td>
      </tr>
      <tr>
       <td>Director/a residencia</td>
       <td>PSC994021032001001</td>
       <td>24</td>
       <td>10.868,06 €</td>
       <td>A1-A2-C1</td>
       <td>Xeral</td>
       <td>AXG</td>
       <td></td>
       <td>Residencia Xuvenil Florentino López Cuevillas (Ourense)</td>
       <td>Ourense</td>
       <td></td>
      </tr>
      <tr>
       <td>Director/a administrador/a</td>
       <td>PSC994080132190001</td>
       <td>22</td>
       <td>8.865,64 €</td>
       <td>A1-A2-C1</td>
       <td>Func./estat./
        laboral</td>
       <td>A15</td>
       <td>640</td>
       <td>Residencia de Maiores (O Carballiño)</td>
       <td>O Carballiño</td>
       <td>B18//se é persoal laboral grupos: I, II// complemento singularidade ata importe do subgrupo A1-A2, nivel 22, co límite establecido no Convenio colectivo do persoal laboral da Xunta de Galicia</td>
      </tr>
     </tbody>
    </table>
    <p>Adscrición a administracións públicas:</p>
    <p>A11: adscrición indistinta a funcionarios da Xunta de Galicia, Estado e CC.AA.</p>
    <p>A15: adscrición indistinta a funcionarios da Xunta de Galicia, Estado e CC.AA. e persoal estatutario do Sergas e persoal laboral da Xunta de Galicia.</p>
    <p>AXG: adscrición exclusiva a funcionarios da Xunta de Galicia.</p>
    <p>Formación específica:</p>
    <p>640: para persoal doutra Administración, curso de perfeccionamento de galego (requisito indispensable).</p>
    <p>Complementos salariais:</p>
    <p>B18: complemento salarial de singularidade por penosidade.</p>

