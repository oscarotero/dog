---
date: '1996-02-21'
id: '3806'
page: 1
number: 37
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 57/1996, do 8 de febreiro, polo que se declara a utilidade pública e
  se dispón a urxente ocupación dos bens e dereitos afectados pola obra de
  acondicionamento da estrada C-531. Treito: Celanova-Cortegada (1ª fase).
  Celanova-Vilavidal. Clave: N/OU/90.6.
range: Decreto
url: 'https://www.xunta.gal/dog/Publicados/1996/19960221/Anuncio3806_gl.html'
---
<p>Con data do 30 de xaneiro do 1996 o conselleiro de Política Territorial, Obras Públicas e Vivenda aprobou o proxecto da obra: acondicionamento da</p>
<p>estrada C-531. Treito: Celanova-Cortegada (1ª fase). Celanova-Vilavidal. Clave: N/OU/90.6.</p>
<p>Os bens e dereitos en que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo 2 do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración por estar incluída nas actuacións programadas dentro do itinerario con fondos da C.E. (INTERREG-II) e a súa incidencia na seguridade vial.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988 do 29 de xullo, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día oito de febreiro de mil novecentos noventa e seis,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto da obra: acondicionamento da estrada C-531. Treito: Celanova-Cortegada (1ª fase). Celanova-Vilavidal. Clave: N/OU/90.6.</p>
<p>Santiago de Compostela, oito de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>926</p>

