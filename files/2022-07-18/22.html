---
date: '2022-07-18'
id: U500-060722-0001
page: 40385
number: 136
agency: Universidade de Vigo
section: IV. Oposicións e concursos.
title: >-
  RESOLUCIÓN do 6 de xullo de 2022 pola que se aproba a relación provisional de
  persoas admitidas e excluídas no proceso selectivo para ingresar como persoal
  laboral fixo do grupo III na categoría de técnico/a especialista de transporte
  e distribución polo sistema de promoción interna e de acceso libre.
range: Resolución
url: >-
  https://www.xunta.gal/dog/Publicados/2022/20220718/AnuncioU500-060722-0001_gl.html
---
<p>De acordo coa base cuarta da Resolución reitoral do 1 de decembro de 2021 (DOG do 15 de decembro) mediante a que se convocou un proceso selectivo para ingresar como persoal laboral fixo do grupo III na categoría de técnico/a especialista de transporte e distribución polo sistema de promoción interna e de acceso libre, esta reitoría, en uso das competencias atribuídas pola Lei orgánica 6/2001, do 21 de decembro, de universidades, e polos estatutos da Universidade de Vigo,</p>
    <h2>RESOLVE:</h2>
    <p>Primeiro. Aprobar a relación provisional de persoas aspirantes admitidas e excluídas no devandito proceso de selección, e ordenar a súa publicación no taboleiro electrónico da Universidade de Vigo (https://sede.uvigo.gal/public/bulletin/bulletin-index.xhtml) e no seguinte enderezo: https://www.uvigo.gal/universidade/administracion-persoal/pas/traballar-uvigo</p>
    <p>Segundo. Consonte a base cuarta da convocatoria, as persoas aspirantes excluídas ou que non figuren na relación de admitidas disporán dun prazo de dez días hábiles, contados a partir do seguinte ao da publicación desta resolución no DOG, para poderen emendar o defecto que motivou a exclusión ou a omisión. Quen dentro do prazo sinalado non emende a exclusión ou alegue a omisión, xustificando o dereito a ser incluído/a na relación de persoas admitidas, será definitivamente excluído/a do proceso selectivo.</p>
    <p>Terceiro. Publicar a composición do tribunal cualificador, que terá a categoría terceira das recollidas no Decreto 144/2001, do 7 de xuño (DOG do 25 de xuño).</p>
    <p>• Tribunal titular:</p>
    <p>Presidencia: Cándido Rodríguez Hernández, técnico especialista de transporte e distribución da Universidade de Vigo. </p>
    <p>Vogais:</p>
    <p>– Lorenzo Vázquez Viso, técnico especialista de transporte e distribución da Universidade de Vigo. </p>
    <p>– Nuria Andión Rodríguez, técnica especialista de bibliotecas da Universidade de Vigo.</p>
    <p>– Cándido Pérez Betanzos, técnico especialista de transporte e distribución da Universidade de Vigo. </p>
    <p>Secretaría: Rosa Barreira Barazal, escala administrativa da Universidade de Vigo.</p>
    <p>• Tribunal suplente:</p>
    <p>Presidencia: Francisco Alfonso Calvo Santos, técnico especialista de transporte e distribución da Universidade de Vigo. </p>
    <p>Vogais:</p>
    <p>– Filemón Rivas Conde, xestor de actividades culturais da Universidade de Vigo.</p>
    <p>– Piedad Suárez Rosende, técnica especialista de xardinaría e zonas verdes da Universidade de Vigo.</p>
    <p>– Rodrigo Alberte Pivida, técnico especialista de actividades deportivas da Universidade de Vigo.</p>
    <p>Secretaría: José Antonio Rodiño Lores, técnico especialista de servizos xerais da Universidade de Vigo. </p>
    <p>Vigo, 6 de xullo de 2022</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

