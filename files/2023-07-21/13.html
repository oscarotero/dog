---
date: '2023-07-21'
id: G1534-100723-0002
page: 44819
number: 139
agency: Fondo Galego de Garantía Agraria
section: III. Outras disposicións.
title: >-
  EXTRACTO da Resolución do 10 de xullo de 2023 pola que se regula o
  procedemento para a concesión das axudas para a subministración de froitas
  frescas, castañas e leite líquido de consumo ao alumnado de centros escolares
  e se convocan para o curso escolar 2023/24 (códigos de procedemento MR265B e
  MR265C).
range: Resolución
url: >-
  https://www.xunta.gal/dog/Publicados/2023/20230721/AnuncioG1534-100723-0002_gl.html
---
<p>BDNS (Identif.): 708627.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob. es/bdnstrans/index).</p>
    <p>Primeiro. <em>Persoas destinatarias</em></p>
    <p>Será destinatario final da axuda o alumnado que asista regularmente aos centros ou establecementos escolares, administrados ou recoñecidos polas autoridades competentes da Comunidade Autónoma de Galicia, que pertenza aos seguintes niveis de ensino:</p>
    <p>a) Educación infantil de segundo ciclo.</p>
    <p>b) Educación primaria.</p>
    <p>c) Educación secundaria, que comprenderá a educación secundaria obrigatoria, o bacharelato e a formación profesional de grao medio.</p>
    <p>As persoas destinatarias poderán recibir a axuda unicamente durante os días lectivos de desenvolvemento do curso escolar.</p>
    <p>Segundo. <em>Obxecto</em></p>
    <p>Esta resolución ten por obxecto establecer as bases reguladoras do réxime de axudas destinadas á subministración, incluídos os custos de loxística e repartición, ao alumnado de centros escolares na Comunidade Autónoma de Galicia, de froitas frescas, castañas e leite líquido de consumo, recollidas nesta resolución.</p>
    <p>Igualmente, é obxecto desta resolución a convocatoria das devanditas axudas para o curso escolar 2023/24, conforme o disposto no Regulamento (UE) nº 2016/791 do Parlamento Europeo e do Consello, do 11 de maio de 2016, polo que se modifican os regulamentos (UE) nº 1308/2013 e (UE) nº 1306/2013 no que se refire ao réxime de axudas para a distribución nos centros escolares de froitas e hortalizas, plátanos e leite, e no Regulamento (UE) nº 2016/795 do Consello, do 11 de abril de 2016, que modifica o Regulamento (UE) nº 1370/2013, polo que se establecen medidas relativas á fixación de axudas e restitucións en relación coa organización común de mercados dos produtos agrícolas, e os regulamentos que os desenvolven e complementan.</p>
    <p>A axuda abrangue dous procedementos diferenciados: o procedemento MR265B, de solicitude de autorización e axuda para a subministración de produtos aos centros escolares, e o procedemento MR265C, de solicitude de pagamento da axuda para a subministración de produtos aos centros escolares.</p>
    <p>Terceiro. <em>Bases reguladoras e convocatoria</em></p>
    <p>Resolución do 10 de xullo de 2023 pola que se regula o procedemento para a concesión das axudas para a subministración de froitas frescas, castañas e leite líquido de consumo ao alumnado de centros escolares e se convocan para o curso escolar 2023/24 (códigos de procedemento MR265B e MR265C).</p>
    <p>Cuarto. <em>Importe</em></p>
    <p>O importe máximo aplicable ao produto é o establecido no anexo I da resolución.</p>
    <p>Quinto. <em>Prazo de presentación de solicitudes de autorización e axuda</em></p>
    <p>O prazo de presentación será ata o 20 de setembro de 2023, incluído.</p>
    <p>Santiago de Compostela, 10 de xullo de 2023</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>

