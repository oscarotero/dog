---
date: '2023-07-21'
id: L146-030723-0003
page: 44894
number: 139
agency: Concello de Melide
section: VI. Anuncios. b) Administración local.
title: >-
  ANUNCIO de aprobación inicial do documento da modificación puntual número 7
  das normas subsidiarias de planeamento para a delimitación dun sector do solo
  urbanizable de uso industrial.
range: Anuncio
url: >-
  https://www.xunta.gal/dog/Publicados/2023/20230721/AnuncioL146-030723-0003_gl.html
---
<p>O Pleno da Corporación, na sesión extraordinaria do día 25 de maio de 2023, acordou a aprobación inicial da modificación puntual número 7 das normas subsidiarias de planeamento de Melide para a delimitación dun sector de solo urbanizable de uso industrial. Marzo de 2023.</p>
    <p>En cumprimento do disposto no artigo 60.6 da Lei 2/2016, do 10 de febreiro, do solo de Galicia e o artigo 144.6 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia, sométese o documento aprobado a información pública durante o prazo de dous meses, mediante anuncio que se publicará no taboleiro de edictos, no <em>Diario Oficial de Galicia</em> e no xornal <em>El Correo Gallego</em>. O prazo comezará a computar desde a publicación deste anuncio no<em> Diario Oficial de Galicia</em>.</p>
    <p>Durante o devandito período quedará o documento á disposición de calquera que queira examinalo, para os efectos de que se presenten as alegacións que se consideren pertinente, na seguinte URL: </p>
    <p>https://sede.concellodemelide.gal/etc/L01150465/2022U032000001/15046_<br>MP07NNSS_202303_AI_01PDF_diligenciado.zip</p>
    <p>Así mesmo, faise pública a suspensión do outorgamento de licenzas naqueles ámbitos do territorio obxecto desta modificación puntual do planeamento cuxas novas determinacións supoñan unha modificación da ordenación urbanística vixente. A duración da suspensión é de dous anos contados desde a aprobación inicial e extinguirase, en todo caso, coa aprobación definitiva. </p>
    <p>Este anuncio servirá de notificación aos interesados, no caso de que non se poida efectuar notificación persoal do outorgamento do trámite de audiencia.</p>
    <p>Melide, 30 de xuño de 2023</p>
    <footer><p>José Manuel Pérez Penas<br>Alcalde</p></footer>

