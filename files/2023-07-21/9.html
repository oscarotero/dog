---
date: '2023-07-21'
id: G0657-190723-0001
page: 44750
number: 139
agency: Consellería de Política Social e Xuventude
section: III. Outras disposicións.
title: >-
  ORDE do 18 de xullo de 2023 pola que se modifica a Orde do 8 de xuño de 2023
  pola que se establecen as bases reguladoras para a concesión de subvencións
  destinadas á realización de programas de estadías formativas en entidades e
  empresas vinculadas a sectores económicos estratéxicos de Galicia, destinados
  ás persoas mozas inscritas e beneficiarias do Sistema nacional de garantía
  xuvenil no ámbito da Comunidade Autónoma de Galicia, cofinanciados polo Fondo
  Social Europeo, Programa operativo de emprego xuvenil, e se procede á súa
  convocatoria para o ano 2023 (programa Xuventude Mentoring na empresa, código
  de procedemento BS324D).
range: Orde
url: >-
  https://www.xunta.gal/dog/Publicados/2023/20230721/AnuncioG0657-190723-0001_gl.html
---
<p>O 21 de xuño de 2023 publicouse no <em>Diario Oficial de Galicia</em>, número 117, a Orde do 8 de xuño de 2023 pola que se establecen as bases reguladoras para a concesión de subvencións destinadas á realización de programas de estadías formativas en entidades e empresas vinculadas a sectores económicos estratéxicos de Galicia, destinados ás persoas mozas inscritas e beneficiarias do Sistema nacional de garantía xuvenil no ámbito da Comunidade Autónoma de Galicia, cofinanciados polo Fondo Social Europeo, Programa operativo de emprego xuvenil, e se procede á súa convocatoria para o ano 2023 (programa Xuventude Mentoring na empresa, código de procedemento BS324D).</p>
    <p>Esta orde establece o procedemento de concesión de subvencións para a posta en marcha de programas de estadías formativas para persoas mozas en empresas ou entidades públicas ou privadas vinculadas a sectores económicos estratéxicos de Galicia. Concretamente, no artigo 5 establece un período de realización de estadías formativas nas entidades ou empresas de 3 meses consecutivos, excepto causa xustificada, e tamén precisa que as estadías deberán finalizar, como data límite, o 31 de outubro de 2023.</p>
    <p>Tras a súa publicación e a xestión da tramitación para a revisión da documentación e avaliación das solicitudes presentadas, ao que cómpre engadirlle o prazo que precisan as entidades beneficiarias da subvención para publicar e resolver a convocatoria para que as persoas mozas participen nos programas subvencionados, resulta oportuno ampliar o prazo máximo establecido para a finalización das estadías formativas.</p>
    <p>Así, considerando a xestión da tramitación da subvención despois da resolución definitiva e a complexidade administrativa que implica a convocatoria pública que deben realizar as entidades beneficiarias para a selección das persoas mozas participantes, enténdese que concorren circunstancias suficientes que aconsellan a ampliación do prazo das estadías formativas.</p>
    <p>Esta modificación non terá incidencia no prazo de presentación de solicitudes nin no prazo de xustificación da subvención.</p>
    <p>Na súa virtude, en uso das facultades que me confire o artigo 34.6 da Lei 1/1983, do 22 de febreiro, de normas reguladoras da Xunta e da súa Presidencia, desenvolvida polo Decreto 59/2023, do 14 de xuño, polo que se establece a estrutura orgánica da Xunta de Galicia, o Decreto 79/2023, do 22 de xuño, polo que se fixa a estrutura orgánica das vicepresidencias e das consellerías da Xunta de Galicia, e o Decreto 124/2022, do 23 de xuño, polo que se establece a estrutura orgánica da Consellería de Política Social e Xuventude,</p>
    <h2>RESOLVO:</h2>
    <p>Artigo único. <em>Modificación da Orde do 8 de xuño de 2023 pola que se establecen as bases reguladoras para a concesión de subvencións destinadas á realización de programas de estadías formativas en entidades e empresas vinculadas a sectores económicos estratéxicos de Galicia, destinados ás persoas mozas inscritas e beneficiarias do Sistema nacional de garantía xuvenil no ámbito da Comunidade Autónoma de Galicia, cofinanciados polo Fondo Social Europeo, Programa operativo de emprego xuvenil, e se procede á súa convocatoria para o ano 2023 (programa Xuventude Mentoring na empresa, código de procedemento BS324D)</em></p>
    <p>A citada Orde do 8 de xuño de 2023 queda redactada como segue:</p>
    <p>Un. A letra c) do número 1 do artigo 5, relativo á duración e características das estadías formativas, queda redactada como segue:</p>
    <p>«c) As estadías formativas poderán comezar a partir do día seguinte ao da publicación da resolución de concesión das subvencións e unha vez aceptada esta e rematado o proceso de selección das persoas mozas participantes, de acordo co establecido nos artigos 22 e 23 desta orde. Deberán finalizar, como data límite, o 15 de novembro de 2023.</p>
    <p>O tempo de interrupción, establecido na letra b), quedaría excluído do período de estadías formativas e non xera ningún dereito económico para as persoas beneficiarias».</p>
    <p>Dous. Modifícase o anexo IV, relativo ao acordo das entidades beneficiarias coas empresas/entidades para realizar as estadías formativas en Galicia vinculadas a sectores estratéxicos, no que se refire á data límite de realización das ditas estadías, que será o 15 de novembro de 2023.</p>
    <p>Disposición adicional única. <em>Presentación de solicitudes e disposición dos anexos</em></p>
    <p>A publicación desta orde non supón a apertura dun novo prazo de presentación de solicitudes. </p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 18 de xullo de 2023</p>
    <footer><p> Fabiola García Martínez<br> Conselleira de Política Social e Xuventude</p></footer>

