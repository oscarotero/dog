---
date: '2012-04-09'
id: G0165-210312-13773
page: 12409
number: 67
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 9 de marzo de 2012, da Xefatura Territorial de Ourense, polo que se
  comunica a aprobación do acordo de concentración parcelaria da zona de
  Mandín-Feces de Abaixo-Feces de Cima (Verín-Ourense).
range: Anuncio
url: >-
  https://www.xunta.gal/dog/Publicados/2012/20120409/AnuncioG0165-210312-13773_gl.html
---
<p>Ponse en coñecemento de todos os interesados na concentración parcelaria da zona de Mandín-Feces de Abaixo-Feces de Cima (Verín-Ourense), declarada de utilidade pública e urxente execución polo Decreto 87/2000, do 31 de marzo (DOG n.º 75, do 17 de abril), o seguinte:</p>
    <p>Primeiro. Con data do 29 de febreiro de 2012, o director xeral de Desenvolvemento Rural, aprobou o acordo de concentración parcelaria da zona de Mandín-Feces de Abaixo-Feces de Cima (Verín-Ourense), logo de introducir no proxecto as modificacións oportunas á vista do resultado da enquisa deste último.</p>
    <p>Segundo. O acordo de concentración seralle notificado individualmente a cada un dos afectados e estará exposto ao público no Concello de Verín e na zona. Os documentos que se poden examinar no citado concello refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Para o caso de que se formulasen alegacións ao proxecto, as resolucións destas serán as modificacións reflectidas nas fichas de atribucións do acordo.</p>
    <p>Terceiro. No prazo de trinta días, que se contarán desde o día seguinte ao da notificación persoal ou da publicación no <em>Diario Oficial de Galicia</em> para os que non puidesen ser notificados individualmente, poderá interpoñerse recurso de alzada perante a conselleira do Medio Rural e do Mar, podendo os recorrentes presentar o recurso no Rexistro Xeral da Xefatura Territorial da Consellería do Medio Rural e do Mar (rúa Florentino L. Cuevillas, 4-6, baixo, Ourense); no Rexistro Xeral da Consellería (San Caetano, s/n, Santiago de Compostela), ou en calquera das dependencias a que fai referencia o artigo 38.4.º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, por si mesmos ou por representación, e farán constar no escrito un enderezo dentro do termo municipal para os efectos das notificacións que procedan.</p>
    <p>Advírtese, ademais, que o acordo de concentración parcelaria só poderá ser obxecto de recurso de alzada de se infrinxiren as formalidades prescritas para a súa elaboración e publicación ou de non se axustaren ás bases (artigos 36, 38, 40 e 41 da Lei de concentración parcelaria para Galicia do 14 de agosto de 1985, modificada pola Lei 12/2001, do 10 de setembro).</p>
    <p>Ourense, 9 de marzo de 2012.</p>
    <footer><p>Ricardo Ignacio Vecillas Rojo<br>Xefe territorial de Ourense</p></footer>

