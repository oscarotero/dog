---
date: '2012-04-09'
id: G0170-140312-13511
page: 12331
number: 67
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (597/2009).
range: Edicto
url: >-
  https://www.xunta.gal/dog/Publicados/2012/20120409/AnuncioG0170-140312-13511_gl.html
---
<p>María Mercedes Santos García, secretaria xudicial de reforzo do Xulgado do Social número 2 da Coruña, fago saber que no procedemento de demanda 597/09, seguido neste xulgado, ditouse sentenza cuxo encabezamento e resolución son do teor literal seguinte:</p>
    <p>«Na Coruña o vinte de febreiro de dous mil doce.</p>
    <p>Vistos por Montserrat Matos Salgado, maxistrada xuíza substituta do Xulgado do Social número 2 (reforzo) da Coruña e o seu partido, estes autos de xuízo número 597/2009 seguidos por instancia de Emilia Louro Vento, representada pola letrada Sra. Martínez Alvedro, contra a empresa Parrillada Chapa Churrasco, S.L., en rebeldía procesual, e o Fogasa, que non comparece; <em>a litis</em> versa sobre reclamación de salarios.</p>
    <p>Decido que, estimando integramente a demanda formulada por Emilia Louro Vento, representada pola letrada Sra. Martínez Alvedro, contra a empresa Parrillada Chapa Churrasco, S.L., en rebeldía procesual, e o Fogasa, que non comparece, debo condenar e condeno a demandada a aboar á demandante a suma de 3.933,24 euros, incrementada cos xuros moratorios pertinentes. Así mesmo, debo absolver e absolvo o Fogasa sen prexuízo da responsabilidade subsidiaria que lle puidese corresponder nos termos do artigo 33 do ET.</p>
    <p>Notifíqueselles esta sentenza ás partes advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, pasados os cales se declarará firme e se procederá ao seu arquivamento. Advírtase igualmente ao recorrente que non sexa traballador ou beneficiario do réxime público de Seguridade Social, ou habentes causa seus, ou non teña recoñecido o beneficio de xustiza gratuíta, que deberá depositar a cantidade de 300 euros (artigo 229 da Lei 36/2011, do 11 de outubro, reguladora da xurisdición social) na conta aberta na entidade Banesto a nome deste xulgado».</p>
    <p>E para que sirva de notificación en legal forma á empresa Parrillada Chapa Churrasco, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>A Coruña, 14 de marzo de 2012.</p>
    <footer><p>A secretaria xudicial</p></footer>

