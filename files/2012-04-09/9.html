---
date: '2012-04-09'
id: G0164-280312-14123
page: 12292
number: 67
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  RESOLUCIÓN do 27 de marzo de 2012, da Dirección Xeral de Centros e Recursos
  Humanos, pola que se publica a adxudicación provisional de destinos do
  concurso de traslados de mestres convocado pola Orde do 3 de novembro de 2011
  (DOG do 15 de novembro).
range: Resolución
url: >-
  https://www.xunta.gal/dog/Publicados/2012/20120409/AnuncioG0164-280312-14123_gl.html
---
<p>Pola Orde do 3 de novembro de 2011 convocouse concurso de traslados entre persoal funcionario docente dos corpos de catedráticos e profesores de ensino secundario, escolas oficiais de idiomas, música e artes escénicas, artes plásticas e deseño, profesores técnicos de formación profesional, mestres de taller de artes pláticas e deseño, mestres, inspectores ao servizo da administración educativa e inspectores de educación.</p>
    <p>Procede agora facer pública a adxudicación provisional dos destinos obtidos neste concurso de traslados, polo que respecta ao corpo de mestres. </p>
    <p>Na súa virtude, esta dirección xeral,</p>
    <h2>DISPÓN:</h2>
    <p>Primeiro. En virtude desta resolución, facer pública a adxudicación provisional dos destinos obtidos neste concurso aos mestres que figuran no anexo I.</p>
    <p>Segundo. Facer pública a relación de excluídos no anexo II polas causas que se indican.</p>
    <p>Terceiro. Contra esta resolución provisional, segundo o establecido na base vixésimo oitava da Orde do 3 de novembro de 2011, cabe reclamación no prazo de dez días naturais, contados a partir do día seguinte ao da súa publicación no <em>Diario Oficial de Galicia</em>. O prazo de renuncias será o mesmo que o establecido para reclamacións.</p>
    <p>Non obstante, serán admitidas as reclamacións e renuncias presentadas con anterioridade.</p>
    <p>As reclamacións e renuncias poderanse presentar en calquera das dependencias a que alude o artigo 38 da Lei de réxime xurídico das administracións públicas e do procedemento administrativo común, así como no centro de destino sempre que, ademáis, se remitan por fax, dentro do prazo establecido, ao Servizo de Profesorado de Educación Infantil e Primaria; número de fax 881 99 92 41.</p>
    <p>Santiago de Compostela, 27 de marzo de 2012.</p>
    <footer><p>José Manuel Pinal Rodríguez&lt;br&gt;Director xeral de Centros e Recursos Humanos</p></footer>

