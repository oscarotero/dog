---
date: '2003-10-21'
id: 1DE36
page: 13
number: 204
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (399/2003).
range: Edicto
url: 'https://www.xunta.gal/dog/Publicados/2003/20031021/Anuncio1DE36_gl.html'
---
<p>Eu, Agustín Ignacio Pena López, secretario do Xulgado do Social número un da Coruña, fago saber que nos autos nº 399/2003, seguidos por instancia de Sheila Bernal Gutiérrez contra Seductio Corp, S.L. e Fogasa, sobre reclamación de cantidades, a maxistrada xuíza deste xulgado, Isabel Olmos Parés, dictou sentencia, con data do 22 de setembro de 2003, coa seguinte parte dispositiva:</p>
<p>«Que, estimando a demanda presentada por Sheila Bernal Gutiérrez, debo declarar e declaro o dereito da demandante a percibi-la cantidade de 2.118 euros polos conceptos que se expresan no feito probado segundo desta resolución e, nese sentido, debo condenar e condeno a empresa Seductio Corp, S.L. a que, estando e pasando por tal declaración, aboe á demandante a cantidade de 2.118 euros en concepto de salarios e liquidación.</p>
<p>E debo absolver e absuelvo o Fogasa, sen prexuízo da súa responsabilidade subsidiaria nos casos establecidos no artigo 33 do E.T.</p>
<p>Notifíqueselles esta sentencia ás partes, ás que lles fará saber que en contra da dita resolución cabe o recurso de suplicación, que deberá anuncialo o seu avogado ou representante legal designado para o efecto, perante este xulgado, no prazo de cinco días contado a partir da notificación desta sentencia,</p>
<p>por comparecencia ou por escrito das partes. É posible o anuncio por mera manifestación da parte recorrente ó ser notificada, e será resolto, se é o caso e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, ademais, acreditar ó anuncia-lo recurso, ter consignado o importe da condena na conta de consignacións deste xulgado, aberta no BBV, conta nº 5602-60, e que pode substituírse polo aseguramento mediante aval bancario, coa constancia da responsabilidade solidaria do avalista, máis outra cantidade de 150,25 euros na mesma conta e en calidade de depósito, nun impreso separado do importe da condena.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación a Seductio Corp, S.L., que tivo o seu último domicilio coñedido en rúa Rubine, 13-15, 3º C A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 22 de setembro de 2003.</p>
<p>O secretario xudicial</p>
<p>Rubricado</p>

