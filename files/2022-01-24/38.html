---
date: '2022-01-24'
id: G1096-050122-0002
page: 4187
number: 15
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 4 de xaneiro de 2022 polo que se notifica a resolución do
  expediente de reposición da legalidade urbanística COR/38/2021-RP1.
range: Anuncio
url: >-
  https://www.xunta.gal/dog/Publicados/2022/20220124/AnuncioG1096-050122-0002_gl.html
---
<p>O director da Axencia de Protección da Legalidade Urbanística, o día 26 de novembro de 2021, ditou resolución pola que se declara que as obras consistentes na execución dun asentamento residencial levadas a cabo no lugar de Peón, parroquia de Goiáns, no termo municipal de Carballo, provincia da Coruña non son legalizables por seren incompatibles co ordenamento urbanístico e ordena a súa demolición.</p>
    <p>Ao non se poder realizar a notificación persoal desta resolución ás persoas titulares dos documentos nacionais de identidade número 47359725B e 46911964Z, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ás persoas interesadas a dita resolución por medio dun anuncio publicado no <em>Boletín Oficial del Estado</em>. </p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber ás persoas interesadas que o texto íntegro da resolución que se notifica encóntrase ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Contra a devandita resolución, que pon fin á vía administrativa, as persoas interesadas poden interpoñer recurso de reposición no prazo dun mes, contado a partir do día seguinte a aquel en que se teña producido a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, consonte o disposto no artigo 14.1, regra terceira da Lei 29/1998, reguladora da xurisdición contencioso-administrativa. </p>
    <p>Para que conste, e lle sirva de notificación ás persoas interesadas en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 4 de xaneiro de 2022</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

