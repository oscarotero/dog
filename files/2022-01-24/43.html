---
date: '2022-01-24'
id: C141-050122-0001
page: 4195
number: 15
agency: Portos de Galicia
section: VI. Anuncios. a) Administración autonómica.
title: >-
  CÉDULA do 4 de xaneiro de 2022 pola que se notifica acordo de inicio de
  procedemento para a declaración de abandono da embarcación Wight Steel,
  depositada na zona de varada do porto de Ares.
range: Cédula
url: >-
  https://www.xunta.gal/dog/Publicados/2022/20220124/AnuncioC141-050122-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro (BOE nº 236, do 2 de outubro), do procedemento administrativo común das administracións públicas, notifícaselle a Rafael Malvido Díaz, mediante a publicación no <em>Boletín Oficial del Estado</em>, o Acordo do 3 de decembro de 2021, da Presidencia da entidade pública Portos de Galicia, que inicia procedemento para a declaración de abandono da embarcación Wight Steel, con folio 7ª-FE-4-83-07, depositada na zona de varada do porto de Ares, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>O acordo emítese por atoparse a embarcación depositada na zona de varada do porto de Ares en claro estado de abandono, sen actividade nin mantemento ningún por un período moi superior aos tres meses, o que representa na actualidade un perigo para os usuarios do porto, e sen aboar taxas, con base no establecido no artigo 128 da Lei 6/2017, do 12 de decembro (DOG nº 236, do 14 de decembro), de portos de Galicia.</p>
    <p>O órgano competente para a resolución deste procedemento é a Presidencia de Portos de Galicia, en virtude das competencias conferidas polo artigo 12.3, alíneas a) e l), da Lei  6/2017, de portos de Galicia.</p>
    <p>A instrución do procedemento recae en Jesús Javier Fernández Barro, xefe da División Xurídica de Portos de Galicia, e o seu réxime de recusación é o consignado no artigo 24 da Lei 40/2015, do 1 de outubro (BOE nº 236, do 2 de outubro), de réxime xurídico do sector público.</p>
    <p>Outórgaselle ao interesado antes identificado un prazo máximo de dez (10) días para formular alegacións.</p>
    <p>Advírteselle que, de acordo coa normativa máis arriba citada, chegado o termo de declarar o buque abandonado, este pasará a ser propiedade de Portos de Galicia, o cal non impedirá que todos os custos de tramitación ou que xeren as actuacións que se vaian realizar sobre o buque sexan por conta do anterior propietario.</p>
    <p>De cara ao seu exame, o expediente está nas dependencias dos servizos centrais de Portos de Galicia, en Área Central, praza de Europa, 5-A, 6º, Santiago de Compostela.</p>
    <p>Santiago de Compostela, 4 de xaneiro de 2022</p>
    <footer><p>Susana Lenguas Gil<br>Presidenta de Portos de Galicia</p></footer>

