---
date: '2012-02-15'
id: CA01-080212-12005
page: 5971
number: 32
agency: Consellería de Facenda
section: IV. Oposicións e concursos.
title: >-
  RESOLUCIÓN do 7 de febreiro de 2012, do tribunal nomeado para cualificar o
  proceso selectivo para o ingreso no corpo administrativo da Xunta de Galicia
  (grupo C), escala de subinspectores de consumo, en execución da sentenza do
  13.7.2011, ditada pola Sala do Contencioso-Administrativo do Tribunal Superior
  de Xustiza de Galicia no procedemento ordinario 325/2009, pola que se fai
  pública a data, a hora e o lugar de realización do cuarto exercicio da fase de
  oposición.
range: Resolución
url: >-
  https://www.xunta.gal/dog/Publicados/2012/20120215/AnuncioCA01-080212-12005_gl.html
---
<p>En sesión que tivo lugar o 19 de xaneiro de 2012, o tribunal nomeado para cualificar o proceso selectivo para o ingreso no corpo administrativo da Xunta de Galicia (grupo C), escala de subinspectores de consumo, en execución da sentenza do 13.7.2011, ditada pola Sala do Contencioso-Administrativo do Tribunal Superior de Xustiza de Galicia no procedemento ordinario 325/2009 acorda, conforme as bases da convocatoria,</p>
    <p>Primeiro. Convocar a Ana María Freire Pérez á realización do cuarto exercicio da fase de oposición que terá lugar o día 23 de febreiro de 2012, ás 16.00 horas, na aula 7 da Escola Galega de Administración Pública, sita en Santiago de Compostela.</p>
    <p>Segundo. A aspirante deberá ir provista do DNI ou documento fidedigno acreditativo da súa identidade, ao xuízo do tribunal.</p>
    <p>Terceiro. O chamamento comezará ás 15.45 horas e será único, polo que se excluirá do proceso en caso de non comparecer. Así mesmo, non se permitirá na aula onde se realice o exercicio o acceso e tenenza de teléfonos móbiles, axendas electrónicas e calquera outro material ou instrumento de que se poida valer a aspirante para auxiliarse na realización do exercicio coa excepción de textos legais sen comentarios, excluiranse os libros de consulta ao abeiro do que se dispón na base II.2 da convocatoria.</p>
    <p>Santiago de Compostela, 7 de febreiro de 2012.</p>
    <footer><p>Fernando Jorge Mora<br>Presidente do tribunal</p></footer>

