---
date: '2012-02-15'
id: G2018-020212-11778
page: 5975
number: 32
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 30 de xaneiro de 2012 pola que se modifica a Resolución do 7 de
  xullo de 2011, pola que se convocan probas selectivas para cubrir catro prazas
  da categoría profesional especialista de oficios, xardineiro, grupo IV1, dúas
  pola quenda de promoción interna e dúas pola quenda de acceso libre, vacantes
  no cadro de persoal laboral da Universidade de Santiago de Compostela (USC).
range: Resolución
url: >-
  https://www.xunta.gal/dog/Publicados/2012/20120215/AnuncioG2018-020212-11778_gl.html
---
<p>Por Resolución do día 7 de xullo de 2011, publicada no <em>Diario Oficial de Galicia </em>do 29 de xullo de 2011, convócanse probas selectivas para cubrir catro prazas vacantes da categoría profesional especialista de oficios, xardineiro, grupo IV1, dúas pola quenda de promoción interna e dúas pola quenda de acceso libre.</p>
    <p>Producida unha modificación da relación de postos de traballo aprobada no Consello de Goberno do 7 de novembro de 2011, que afecta os requisitos exixidos para o acceso á categoría de especialista de oficios, xardineiro, cómpre facer a seguinte modificación:</p>
    <p>Na base 2.1.e) da convocatoria, onde di:</p>
    <p>«e) Estar en posesión do curso básico de aplicador e manipulador de produtos fitosanitarios e de uso gandeiro». </p>
    <p>Debe dicir:</p>
    <p>«e) Estar en posesión do curso básico de aplicador e manipulador de produtos fitosanitarios e de uso gandeiro, ou posuír o curso básico de aplicador-manipulador de produtos fitosanitarios».</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición, no prazo dun mes, perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro do artigo 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 30 de xaneiro de 2012. </p>
    <footer><p>Juan José Casares Long<br>Reitor da Universidade de Santiago de Compostela</p></footer>

