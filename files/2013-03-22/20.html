---
date: '2013-03-22'
id: CA04-040313-0008
page: 8769
number: 58
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 18 de febreiro de 2013, da Xefatura Territorial da Coruña, pola
  que se autoriza administrativamente o proxecto dunha instalación eléctrica no
  concello de Porto do Son (expediente IN407A 63/2010).
range: Resolución
url: >-
  https://www.xunta.gal/dog/Publicados/2013/20130322/AnuncioCA04-040313-0008_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: LMTS, CT e RBT A Devesa.</p>
    <p>Situación: concello de Porto do Son.</p>
    <p>Características técnicas: </p>
    <p>Liña eléctrica subterránea de media tensión a 20 kV, cunha lonxitude de 0,250 km, con orixe no paso aerosubterráneo que se instalará no apoio existente nº 5/44 da LMT Ribeira-Porto do Son (expediente 3081) e final no CT proxectado, en condutor tipo RHZ1 12/20 kV 3×150 Al.</p>
    <p>Centro de transformación (CT) prefabricado A Devesa, cunha potencia de 160 kVA, e unha relación de transformación 20.000/400-230 V.</p>
    <p>Rede de baixa tensión subterránea (RBTS) de CT A Devesa, cunha lonxitude de 0,112 km, con orixe no CT proxectado, en condutor XZ1-0,6/1 kV 4(1×240) mm².</p>
    <p>Liña de baixa tensión aérea do CT A Devesa, cunha lonxitude de 0,410 km, con orixe nos cambios aerosubterráneos das RBTS, en condutores tipo RZ e sobre apoios de formigón. Concello de Porto do Son.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar administrativamente o proxecto da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>A Coruña, 18 de febreiro de 2013</p>
    <footer><p>Susana Vázquez Romero<br>Xefa territorial da Coruña</p></footer>

