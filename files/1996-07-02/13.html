---
date: '1996-07-02'
id: 7F6E
page: 6
number: 129
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (203/1996).
range: Edicto
url: 'https://www.xunta.gal/dog/Publicados/1996/19960702/Anuncio7F6E_gl.html'
---
<p>No Xulgado de Primeira Instancia e Instrucción número seis de Santiago de Compostela, tramítase, co número 203/1996, expediente de dominio por instancia de Antonio Taboada Suárez e María Dolores Gago Hermida, representados pola procuradora Goimil Martínez, para a reanudación do tracto sucesivo no Rexistro da Propiedade número un de Santiago de Compostela, do seguinte predio:</p>
<p>«Urbano. Casa sinalada co número 290 da rúa de Sar, de Santiago de Compostela, composta de planta baixa e piso alto, cunha horta unida pola súa parte traseira, formando todo iso un só predio, que ocupa a superficie duns trece cuartillos, equivalente a tres áreas e corenta e sete centiáreas. Estrema, polo oeste ou fronte, coa dita rúa de Sar; polo norte ou esquerda, casa número 28 e a súa horta de Antonio García; polo sur ou dereita, casa nº 30 da mesma rúa e a súa horta, propiedade de Ramón Martínez e polo leste ou por detrás, terreo chamado de Andújar, muro en medio».</p>
<p>E para que lles sirva de citación ás persoas descoñecidas ou a quen poida prexudica-la inscrición solicitada, co fin de que dentro do termo de dez días poidan comparecer no expediente, expídese o presente edicto en Santiago de Compostela o sete de maio de mil novecentos noventa e seis.</p>
<p>O maxistrado xuíz</p>
<p>Rubricado</p>
<p>A secretaria</p>
<p>Rubricado</p>
<p>4992</p>

