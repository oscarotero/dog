---
date: '1996-07-02'
id: 7F5E
page: 6
number: 129
agency: XULGADO DE PRIMEIRA INSTANCIA E INSTRUCCIÓN NÚMERO UN DE PADRÓN
section: V. ADMINISTRACIÓN DE XUSTIZA
title: Edicto (20/1995).
range: Edicto
url: 'https://www.xunta.gal/dog/Publicados/1996/19960702/Anuncio7F5E_gl.html'
---
<p>Mª Luisa Cobas Martínez, secretaria do Xulgado de Primeira Instancia e Instrucción número un de Padrón e o seu partido, fai saber que neste xulgado do meu cargo se seguen autos de executivo, outros títulos nº 20/1995, nos que recaeu a sentencia que no seu encabezamento e parte dispositiva di así:</p>
<p>En Padrón, o dous de outubro de mil novecentos noventa e cinco.</p>
<p>Vistos por Juan Manuel Regal Menéndez, xuíz do Xulgado de Primeira Instancia e Instrucción número un de Padrón e o seu partido, os presentes autos de executivo outros títulos seguidos neste xulgado co nº 20/1995, nos que son parte, como demandante, Caixa de Aforros de Galicia, representado polo procurador Ricardo García Piccoli-Atanes, e asistido polo letrado Blas Rivas Alejandro, e como demandados Fernando Caldelas Agrasar, Mª Soledad Paz Pardal e Estrella Pardal Buceta, en paradoiro descoñecido e declarados en rebeldía.</p>
<p>Decido que debo mandar e mando seguir adiante a execución despachada, ata facer remate dos bens embargados a Fernando Caldelas Agrasar, Mª Soledad Paz Pardal e Estrella Pardal Buceta, e co seu producto enteiro e cumprido pagamento á parte demandante, das responsabilidades polas que se despachou a execución, a cantidade de 1.117.629 ptas., importe do principal, comisión e xuros pactados ata a data invocada, e ademais ó pagamento dos xuros de demora tamén pactados e as custas, ó pagamento das cales debo condenar e condeno expresamente á parte demandada.</p>
<p>Contra esta sentencia poderá interpoñerse neste xulgado recurso de apelación no prazo de cinco días contados desde a súa notificación.</p>
<p>E para a súa publicidade e para que lles sirva de notificación ó demandado, non comparecidos, Fernando Caldelas Agrasar, Mª Soledad Paz Pardal e Estrella Pardal Buceta, expido o presente edicto en Padrón, o catro de maio de mil novecentos noventa e seis.</p>
<p>A secretaria</p>
<p>Rubricado</p>
<p>4820</p>

