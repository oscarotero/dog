---
date: '2019-05-27'
id: G0227-020519-0001
page: 25886
number: 99
agency: Xulgado de Primeira Instancia e Instrución número 2 de Monforte de Lemos
section: V. Administración de xustiza.
title: EDICTO (27/2018).
range: Edicto
url: >-
  https://www.xunta.gal/dog/Publicados/2019/20190527/AnuncioG0227-020519-0001_gl.html
---
<p>Eu, Eva Manuela García Mallo, letrada da Administración de xustiza do Xulgado de Primeira Instancia e Instrución número 2 de Monforte de Lemos, fago saber que no presente procedemento de divorcio contencioso, seguido por instancia de Eva Monteiro, beneficiaria de xustiza gratuíta, fronte a Mohamed Yahyaqui, se ditou sentenza, cuxo encabezamento e resolución son do teor literal seguinte:</p>
    <p>«Sentenza</p>
    <p>Monforte de Lemos, 2 de abril de 2019</p>
    <p>Vistos por min, Cesar Antonio Saco Figueiras, xuíz do Xulgado de Primeira Instancia e Instrución número 2 de Monforte de Lemos e o seu partido, os autos de divorcio contencioso nº 27/2018, seguidos por instancia de Eva Monteiro, representada pola procuradora Sra. Seoane Portela, baixo a dirección do/a letrado/a Sr/a. Jiménez Lara, contra Mohamed Yahyaoui, en situación de rebeldía procesual, resolvo con base nos seguintes:</p>
    <p>Resolución</p>
    <p>Admitindo a demanda interposta por Eva Monteiro contra Mohamed Yahyaoui, debo declarar e declaro disolto por causa de divorcio o matrimonio dos litigantes, celebrado o 4 de febreiro de 2004, con todas as medidas legais inherentes a tal declaración.</p>
    <p>Acórdase a disolución do réxime económico matrimonial a partir da firmeza desta resolución.</p>
    <p>Non se fai especial pronunciamento en canto ás custas.</p>
    <p>En canto sexa firme esta sentenza, comuníquese ao Rexistro Civil en que se estea inscrito o matrimonio para a súa inscrición.</p>
    <p>Notifíquese a presente resolución ás partes, facéndolles saber que contra ela cabe interpoñer recurso de apelación ante este xulgado, dentro dos vinte días seguintes ao da súa notificación, conforme o disposto na LAC.</p>
    <p>Así o pronuncia, manda e asina. Dou fe».</p>
    <p>E ao estar o demandado, Mohamed Yahyaoui, en paradoiro descoñecido, expídese este edicto co fin de que lle sirva de notificación en forma.</p>
    <p>Monforte de Lemos, 9 de abril de 2019</p>
    <footer><p>A letrada da Administración de xustiza</p></footer>

