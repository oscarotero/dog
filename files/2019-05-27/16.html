---
date: '2019-05-27'
id: G0244-210519-0003
page: 25802
number: 99
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 16 de maio de 2019 pola que se modifica a Orde do 25 de marzo de 2019
  pola que se aproban as bases xerais reguladoras e se convoca o proceso
  selectivo unitario para a provisión, mediante contrato laboral temporal, de
  postos de auxiliares de policía local.
range: Orde
url: >-
  https://www.xunta.gal/dog/Publicados/2019/20190527/AnuncioG0244-210519-0003_gl.html
---
<p>Conforme o establecido no Decreto 115/2017, do 17 de novembro, polo que se regula a cooperación da Administración xeral da Comunidade Autónoma de Galicia cos concellos na selección dos membros dos corpos de policía local, vixilantes municipais e auxiliares de policía local (<em>Diario Oficial de Galicia</em> núm. 222, do 22 de novembro), esta vicepresidencia, en virtude da delegación conferida para o efecto polos concellos interesados, convocou o proceso selectivo unitario para a provisión, mediante contrato laboral temporal, de postos de auxiliares de policía local (DOG núm. 65, do 3 de abril de 2019).</p>
    <p>No exercicio das súas competencias, o Concello de Bueu solicitou que se modificou esta orde e que se convocasen seis (6) postos de auxiliar de policía local en lugar de 8.</p>
    <p>Así mesmo, comprobouse que a suma total dos postos ofertados contiña un erro e que procedía tamén a súa modificación.</p>
    <p>Por canto antecede, e por proposta da Agasp, no uso das facultades conferidas no artigo 4 do Decreto 115/2017, do 17 de novembro, esta vicepresidencia, en virtude da delegación conferida para o efecto polos concellos interesados, </p>
    <h2>DISPÓN:</h2>
    <p>Artigo único. <em>Modificación da Orde do 25 de marzo de 2019 pola que se aproban as bases xerais reguladoras e se convoca o proceso selectivo unitario para a provisión, mediante contrato laboral temporal, de postos de auxiliares de policía local</em></p>
    <p>A Orde do 25 de marzo de 2019 pola que se aproban as bases xerais reguladoras e se convoca o proceso selectivo unitario para a provisión, mediante contrato laboral temporal, de postos de auxiliares de policía local, queda modificada como segue:</p>
    <p>No artigo 1, onde di: «O obxecto desta convocatoria é a provisión, mediante contrato laboral temporal, de 147 postos de auxiliares de policía local dos concellos que a continuación se enumeran e a creación da lista de colaboración para a súa contratación», debe dicir: «O obxecto desta convocatoria é a provisión, mediante contrato laboral temporal, de 149 postos de auxiliares de policía local dos concellos que a continuación se enumeran e a creación da lista de colaboración para a súa contratación».</p>
    <p>A lista de concellos cos respectivos números de prazas debe quedar como segue:</p>
    <table>
     <thead>
      <tr>
       <td>Concello</td>
       <td>Nº de prazas</td>
      </tr>
     </thead>
     <tbody>
      <tr>
       <td>A Cañiza</td>
       <td>1</td>
      </tr>
      <tr>
       <td>A Estrada</td>
       <td>4</td>
      </tr>
      <tr>
       <td>A Fonsagrada</td>
       <td>1</td>
      </tr>
      <tr>
       <td>A Guarda</td>
       <td>2</td>
      </tr>
      <tr>
       <td>A Pobra do Caramiñal</td>
       <td>4</td>
      </tr>
      <tr>
       <td>Barbadás</td>
       <td>2</td>
      </tr>
      <tr>
       <td>Bergondo</td>
       <td>2</td>
      </tr>
      <tr>
       <td>Betanzos</td>
       <td>4</td>
      </tr>
      <tr>
       <td>Bueu</td>
       <td>6</td>
      </tr>
      <tr>
       <td>O Carballiño</td>
       <td>6</td>
      </tr>
      <tr>
       <td>Cedeira</td>
       <td>4</td>
      </tr>
      <tr>
       <td>Malpica de Bergantiños</td>
       <td>2</td>
      </tr>
      <tr>
       <td>Marín</td>
       <td>4</td>
      </tr>
      <tr>
       <td>Meaño</td>
       <td>1</td>
      </tr>
      <tr>
       <td>Melide</td>
       <td>2</td>
      </tr>
      <tr>
       <td>Negreira</td>
       <td>2</td>
      </tr>
      <tr>
       <td>Nigrán</td>
       <td>4</td>
      </tr>
      <tr>
       <td>Ortigueira</td>
       <td>2</td>
      </tr>
      <tr>
       <td>Redondela</td>
       <td>6</td>
      </tr>
      <tr>
       <td>Rianxo</td>
       <td>1</td>
      </tr>
      <tr>
       <td>Salceda de Caselas</td>
       <td>2</td>
      </tr>
      <tr>
       <td>Sanxenxo</td>
       <td>33</td>
      </tr>
      <tr>
       <td>Sarria</td>
       <td>4</td>
      </tr>
      <tr>
       <td>Tomiño</td>
       <td>1</td>
      </tr>
      <tr>
       <td>Valdoviño</td>
       <td>2</td>
      </tr>
      <tr>
       <td>Vilagarcía de Arousa</td>
       <td>15</td>
      </tr>
      <tr>
       <td>O Barco de Valdeorras</td>
       <td>2</td>
      </tr>
      <tr>
       <td>Poio</td>
       <td>4</td>
      </tr>
      <tr>
       <td>A Illa de Arousa</td>
       <td>2</td>
      </tr>
      <tr>
       <td>Xinzo de Limia</td>
       <td>2</td>
      </tr>
      <tr>
       <td>Ponteareas</td>
       <td>6</td>
      </tr>
      <tr>
       <td>O Grove</td>
       <td>4</td>
      </tr>
      <tr>
       <td>A Laracha</td>
       <td>3</td>
      </tr>
      <tr>
       <td>Soutomaior</td>
       <td>1</td>
      </tr>
      <tr>
       <td>Cangas</td>
       <td>2</td>
      </tr>
      <tr>
       <td>Oleiros</td>
       <td>6</td>
      </tr>
     </tbody>
    </table>
    <p>Esta modificación non afecta o prazo de presentación de solicitudes desta convocatoria.</p>
    <p>Esta orde pon fin á vía administrativa e contra ela as persoas interesadas poderán presentar recurso potestativo de reposición, ante a persoa titular da consellería competente en materia de seguridade, no prazo dun mes contado desde o día seguinte ao da súa publicación no DOG, conforme a Lei 39/2015, do 1 de outubro, ou impugnala directamente, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde a mesma data, conforme a Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela 16 de maio de 2019</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

