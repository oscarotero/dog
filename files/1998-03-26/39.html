---
date: '1998-03-26'
id: A71A
page: 3
number: 58
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 23 de febreiro de 1998, da Dirección Xeral de Interior, pola que
  se fai público o acordo do Consello da Xunta de Galicia do expediente
  sancionador en materia de xogo OR-1/96.
range: Resolución
url: 'https://www.xunta.gal/dog/Publicados/1998/19980326/AnuncioA71A_gl.html'
---
<p>Intentada a notificación directa a Fernando Somoza Filgueira do acordo dictado polo Consello da Xunta de Galicia no expediente de referencia, e ó non poder efectuarse esta, resolvín, ó abeiro do previsto no artigo 59.4º da Lei 30/1992, de réxime xurídico das administracións públicas e do procedemento administrativo común, dispoñe-la publicación no Diario Oficial de Galicia do seguinte,</p>
<p>ACORDO:</p>
<p>Primeiro.-Sanciona-lo titular do establecemento Júpiter II, Fernando Somoza Filgueira, representante de Mei-Som, S.L., cunha multa dun millón cen mil pesetas (1.100.000 ptas.), pola comisión dunha infracción moi grave das previstas no artigo 28 g) da Lei 14/1985, modificada pola Lei 7/1991, e sancionable polos artigos 31 e 32 da mesma lei, por ter unha máquina recreativa de tipo B carecendo da documentación esixida pola lexislación vixente.</p>
<p>Segundo.-Impoñer como sanción accesoria o decomiso definitivo para a destrucción da máquina en cuestión, tal e como se establece no Art. 31.1º da Lei 14/1985, reguladora dos xogos e apostas de Galicia, con entrega da recadación existente a favor do Tesouro desta Comunidade Autónoma.</p>
<p>Contra o presente acordo, que esgota a vía administrativa, poderán os interesados interpoñer recurso contencioso-administrativo, no prazo de dous meses, perante a sala do contencioso-administrativo logo da correspondente comunicación a esta consellería na forma prevista na Lei reguladora da xurisdicción contencioso-administrativa, do 27 de decembro de 1956, e no artigo 110 da Lei 30/1992, de réxime xurídico das administracións públicas e do procedemento administrativo común.</p>
<p>Comunícaselle ó interesado que ten un prazo de quince días hábiles, contados desde o seguinte ó da publicación desta resolución, para efectua-lo pagamento dela en período voluntario na conta restrinxida de recadación a favor do Tesouro da Facenda galega, de multas e sancións, nº 311-400-605 da Caixa de Aforros de Galicia, oficina principal de Ourense. De non efectua-lo pagamento dentro do prazo establecido procederase á súa execución por vía de constrinximento.</p>
<p>Santiago de Compostela, 23 de febreiro de 1998.</p>
<p>Alfredo Sánchez Carro</p>
<p>Director xeral de Interior</p>
<p>2199</p>

