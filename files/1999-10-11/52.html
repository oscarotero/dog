---
date: '1999-10-11'
id: 103FA
page: 12
number: 197
agency: CONCELLO DE XUNQUEIRA DE AMBÍA
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1999/19991011/Anuncio103FA_gl.html'
---
<p>O Pleno da Corporación aprobou o prego de condicións que rexerá o concurso para contratar, por procedemento aberto, tramitación urxente, a subministración de materiais para as obras do Fondo de Cooperación Local e Plano Base 99, segundo os respectivos proxectos técnicos.</p>
<p>De conformidade co disposto no artigo 79 da Lei 13/1995, do 18 de maio, de contratos das administracións públicas, anúnciase o concurso, se ben se aprazará cando reulte necesario, de se presentaren reclamacións.</p>
<p>1. Entidade adxudicataria: Concello de Xunqueira de Ambía, praza San Rosendo, 1.32670 Xunqueira de Ambía (Ourense). Teléfono: 988 43 60 40. Fax: 988 43 60 69. Dependencia que tramita o expediente: Secretaría do Concello, onde poderá obter copia do prego de condicións.</p>
<p>2. Obxecto do contrato: é obxecto do contrato a subministración de materiais para as obras do Fondo de Cooperación Local e Plano Base 99, segundo os respectivos proxectos técnicos.</p>
<p>3. Tramitación, procedemento e forma de adxudicación:</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación: 13.462.470 ptas, IVE incluído, tendo en conta o prezo unitario que para cada un dos materiais obxecto do concurso figura nos respectivos proxectos.</p>
<p>No prezo unitario dos materiais inclúese o custo da súa posta en obra.</p>
<p>5. Garantías:</p>
<p>a) Provisional: 2% do tipo ou base de licitación.</p>
<p>b) Definitiva: 4% do orzamento do contrato.</p>
<p>6. Presentación de ofertas: dentro dos 13 días naturais contados desde o seguinte ó da publicación do anuncio de licitación no BOP ou no DOG, excepto sábados. Se o último día fose inhábil ou sábado o prazo finalizará o primeiro día hábil seguinte.</p>
<p>7. Gastos de anuncios: por conta do adxudicatario.</p>
<p>O que se fai público para cumprir co establecido no artigo 326 da Lei 3/1997, do 22 de xullo, da Administración local de Galicia.</p>
<p>Xunqueira de Ambía, 23 de agosto de 1999.</p>
<p>O alcalde</p>
<p>Rubricado</p>

