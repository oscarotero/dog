---
date: '1999-10-11'
id: '10326'
page: 12
number: 197
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 29 de setembro de 1999 pola que se suprimen postos de traballo
  reservados a funcionarios/as de Administración local con habilitación de
  carácter nacional.
range: Orde
url: 'https://www.xunta.gal/dog/Publicados/1999/19991011/Anuncio10326_gl.html'
---
<p>Vista a proposta do Concello de Ponteceso (A Coruña) relativa á supresión do posto de colaboración de secretaría adxunta da devandita corporación, reservado a funcionarios/as de Administración local con habilitación de carácter nacional.</p>
<p>Esta consellería, de conformidade co establecido no artigo 241 da Lei 5/1997, do 22 de xullo, de</p>
<p>Administración local de Galicia, co artigo 159.1º do Real decreto lexislativo 781/1986, do 18 de abril, e no artigo 2.g) do Real decreto 1732/1994, do 29 de xullo, e no uso das facultades conferidas polo artigo 13.2º 17 da Lei 4/1988, do 26 de maio, da función pública de Galicia,</p>
<p>DISPÓN:</p>
<p>A supresión do posto de colaboración de secretaría adxunta do Concello de Ponteceso, provincia da Coruña.</p>
<p>Contra esta orde, que pon fin á vía administrativa poderase interpoñer recurso potestativo de reposición, perante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente perante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde a mesma data, segundo a Lei 29/1998, do 13 de xullo.</p>
<p>Santiago de Compostela, 29 de setembro de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

