---
date: '2002-05-27'
id: A5D2
page: 7704
number: 100
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Aviso do 23 de abril de 2002, da Delegación Provincial de Lugo, polo que se
  anuncian os traballos de investigación da propiedade na zona de Librán
  (Baleira-Lugo).
range: Aviso
url: 'https://www.xunta.gal/dog/Publicados/2002/20020527/AnuncioA5D2_gl.html'
---
<p>Acordada por Decreto 66/1999, do 11 de marzo, (DOG nº 57, do 24 de marzo), a concentración parcelaria da zona de Librán (Baleira-Lugo), anúnciase que os traballos de investigación da propiedade darán comezo ó día seguinte de ser publicado o último dos avisos que corresponde facer no DOG, no BOP, no diario de máis difusión da provincia, no taboleiro de anuncios do concello e no lugar habitual da parroquia, e desenvolveranse durante o prazo de vinte días prorrogables, en lugar axeitado da zona.</p>
<p>Co fin de reuni-los datos necesarios para establece-las bases de concentración, requírese ós propietarios, rendeiros e, en xeral, ós cultivadores e titulares de calquera gravame para que, no prazo sinalado, presenten os títulos ou documentos nos que fundamenten os seus dereitos.</p>
<p>Tamén se notifica a tódolos que aproveitan augas públicas para que declaren o predio ou predios que regan con elas, e se tal aproveitamento está inscrito no rexistro correspondente.</p>
<p>Os predios que non sexan declarados, serán considerados como de dono descoñecido e daráselles o destino sinalado nas disposicións vixentes.</p>
<p>A falsidade nas declaracións dará lugar, á parte das sancións penais, á responsabilidade polos danos e prexuízos que se ocasionen.</p>
<p>Lugo, 23 de abril de 2002.</p>
<p>José R. Molinero Senovilla</p>
<p>Delegado provincial de Lugo</p>

