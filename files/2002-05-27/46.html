---
date: '2002-05-27'
id: A5FA
page: 7709
number: 100
agency: CONSELLERÍA DE ASUNTOS SOCIAIS
section: VI. ANUNCIOS
title: >-
  Resolución do 17 de abril de 2002, da Delegacion Provincial de Ourense, pola
  que se anuncian os concursos públicos, polo procedemento aberto e trámitación
  ordinaria, para proceder ás contratacións con carácter de contrato
  administrativo especial dos servicios de cafetería dos centros sociais de
  Celanova e Ribadavia (Ourense) dependentes desta delegación provincial.
range: Resolución
url: 'https://www.xunta.gal/dog/Publicados/2002/20020527/AnuncioA5FA_gl.html'
---
<p>De conformidade co establecido na Orde do 19 de decembro de 2001 sobre delegación de competencias en órganos centrais e periféricos da Consellería de Asuntos Sociais.</p>
<p>Esta delegación de Asuntos Sociais, unha vez cumpridos os trámites administrativos correspondentes, resolve anuncia-las contratacións dos servicios de cafetería nos seguintes centros:</p>
<p>* Centro Social de Celanova. Rúa San Rosendo, s/n.</p>
<p>* Canon mínimo de explotación: trinta e seis con cero seis euros anuais (36,06 euros).</p>
<p>* Prazo de execución: desde a data de adxudicación ata un (1) ano. Pode ser prorrogable ata 10 anos.</p>
<p>* Clasificación do contratista: non se esixe.</p>
<p>* Garantía provisional: non se esixe.</p>
<p>* Forma de tramitación: ordinaria.</p>
<p>* Nº expediente: 1/2002.</p>
<p>* Centro Social de Ribadavia. Rúa Extramuros, s/n.</p>
<p>* Canon mínimo de explotación: trinta e seis con cero seis euros (36,06 euros).</p>
<p>* Prazo de execución: desde a data de adxudicación ata un (1) ano. Pode ser prorrogable ata 10 anos.</p>
<p>* Clasificación do contratista: non se esixe.</p>
<p>* Garantía provisional: non se esixe.</p>
<p>* Forma de tramitación: ordinaria.</p>
<p>* Nº expediente: 2/2002.</p>
<p>1. Exposición da documentación: os pregos de cláusulas administrativas particulares e demais documentación técnica, poderá ser examinada nas delegacións provinciais da Consellería de Asuntos Sociais, de 10 a 14 horas, nos días hábiles.</p>
<p>2. Solvencia económica, financeira e técnica: os licitadores terán que acredita-la solvencia económica, financeira e técnica, en calquera das formas previstas no texto refundido da Lei de contratos das administracións públicas.</p>
<p>3. Lugar: a presentación de propostas farase no rexistro da Delegación Provincial de Ourense, rúa Sáenz Díez nº 33, en sobres pechados ou por correo con xustificación da data de imposición e a comunicación o mesmo día ó órgano de contratación mediante telegrama ou telefax.</p>
<p>4. Prazo de presentación de propostas: comezará o día seguinte ó da publicación da presente resolución no Diario Oficial de Galicia e rematará ós 15 días naturais ás 14 horas.</p>
<p>5. Documentación que deberán presenta-los licitadores: o licitador presentará en sobre pechado e asinado por el, a solicitude para participar, así como a documentación persoal e referencias técnicas descritas no prego de cláusulas administrativas particulares.</p>
<p>6. Criterios de adxudicación: os definidos no punto 11 das follas de especificacións do prego de cláusulas administrativas particulares que rexe o presente concurso.</p>
<p>7. Apertura de propostas: será realizada pola mesa de contratación o décimo terceiro día natural seguinte ó do final do prazo de presentación de propostas, na sala de xuntas da Delegación Provincial de Ourense na rúa Sáenz Díez nº 33, ás 10 horas, en acto público.</p>
<p>Se coincidise ese día en sábado ou festivo, reuniranse o primeiro día hábil seguinte.</p>
<p>8. O pagamento deste anuncio será por conta do adxudicatario/s.</p>
<p>Ourense, 17 de abril de 2002.</p>
<p>Cristina Fernández Rodríguez</p>
<p>Delegada provincial de Ourense</p>

