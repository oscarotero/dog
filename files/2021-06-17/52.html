---
date: '2021-06-17'
id: C141-310521-0001
page: 30470
number: 114
agency: Portos de Galicia
section: VI. Anuncios. a) Administración autonómica.
title: >-
  CÉDULA do 27 de maio de 2021 pola que se notifica o acordo de inicio do
  procedemento para a declaración de abandono da embarcación Joymi amarrada no
  porto de Beluso (Bueu).
range: Cédula
url: >-
  https://www.xunta.gal/dog/Publicados/2021/20210617/AnuncioC141-310521-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro (BOE núm. 236, do 2 de outubro), do procedemento administrativo común das administracións públicas, notifícase a José Fabeiro Torres mediante a publicación no Boletín Oficial del Estado o Acordo do 5 de maio de 2021, da Presidencia da entidade pública Portos de Galicia, que inicia o procedemento para a declaración de abandono da embarcación Joymi con folio 7ª-VI-2-16-01, amarrada no porto de Beluso por non ser posible a notificación no domicilio.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no Boletín Oficial del Estado.</p>
    <p>O acordo emítese por atoparse a embarcación amarrada no pantalán de tránsito do porto de Beluso sen actividade nin mantemento ningún desde desde hai máis dun ano e sen aboar taxas, conforme o establecido no artigo 128 da Lei 6/2017, do 12 de decembro (DOG núm. 236, do 14 de decembro), de portos de Galicia.</p>
    <p>O órgano competente para a resolución deste procedemento é a presidenta de Portos de Galicia, en virtude das competencias conferidas polo artigo 12.3, alíneas a) e l) da Lei 6/2017, de portos de Galicia.</p>
    <p>A instrución do procedemento recae en Jesús Javier Fernández Barro, xefe da División Xurídica de Portos de Galicia e o seu réxime de recusación é o consignado no artigo 24 da Lei 40/2015, do 1 de outubro (BOE núm. 236, do 2 de outubro), de réxime xurídico do sector público.</p>
    <p>Outórgase ao interesado antes identificado un prazo máximo de 10 días para formular alegacións.</p>
    <p>Advírtese que, de acordo coa normativa máis arriba citada, chegado o termo de declarar o buque abandonado, este pasará a ser propiedade de Portos de Galicia, o que non impedirá que todos os custos de tramitación ou que xeren as actuacións que se realicen sobre o buque sexan á custa do anterior propietario.</p>
    <p>Para o seu exame, o expediente atópase nas dependencias dos servizos centrais de Portos de Galicia na Área Central, praza de Europa, 5-A, 6º, Santiago de Compostela.</p>
    <p>Santiago de Compostela, 27 de maio de 2021</p>
    <footer><p>Susana Lenguas Gil<br>Presidenta de Portos de Galicia</p></footer>

