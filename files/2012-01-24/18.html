---
date: '2012-01-24'
id: G1994-030112-10679
page: 3772
number: 16
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSC 3779/2011).
range: Edicto
url: >-
  https://www.xunta.gal/dog/Publicados/2012/20120124/AnuncioG1994-030112-10679_gl.html
---
<p>M. Socorro Bazarra Varela, secretaria xudicial da Sala do Social do Tribunal Superior de Xustiza da Coruña, fago saber que no procedemento de recurso de suplicación concursal 3779/2011, seguido por instancia de Unión Xeral de Traballadores de Galicia (UGT) contra a empresa Explotaciones Cerámicas Españolas, S.A., Admón. concursal Explotaciones Cerámicas Españolas, S.A., Alberto García Mozo e outros, sobre resolución de contrato, se ditou a seguinte resolución:</p>
    <p>«Que, considerando o recurso de suplicación interposto por UGT Galicia, contra o Auto do 24 de maio de 2011, ditado polo Xulgado do Mercantil número 2 de Lugo, en autos de incidente concursal 327/2011, seguidos pola empresa Explotaciones Cerámicas Españolas, S.A, declaramos a nulidade da resolución obxecto de recurso e devolvemos os autos ao xulgado de procedencia para que, coa reposición dos autos ao momento do ditado desta, o dito xulgado proceda a ditar auto en forma legal, facendo constar a antigüidade dos traballadores afectados pola extinción colectiva, o período de duración da suspensión colectiva, e motivando adecuadamente ambas as dúas decisións.</p>
    <p>Notifíqueselles esta resolución ás partes e á Fiscalía do Tribunal Superior de Xustiza de Galicia, facéndolles saber que, contra ela, só cabe recurso de casación para a unificación de doutrina que se preparará por escrito ante esta Sala do Social, dentro dos dez días seguintes ao da notificación desta sentenza e de acordo coa Lei de xurisdición social. Se a recorrente non estiver exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no Banco Banesto n.º 1552 0000 80 (n.º de recurso) (dúas últimas cifras do ano).</p>
    <p>– O depósito de 600 euros na c/c desta sala n.º 1552 0000 35 (n.º de recurso) (dúas últimas cifras do ano).</p>
    <p>Unha vez firme, expídase certificación para constancia na peza que se arquivará neste tribunal, incorporando o orixinal ao correspondente libro de sentenzas, logo de devolución dos autos ao Xulgado do Social de procedencia.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que así conste, para os efectos da súa publicación no DOG, co fin de que lle sirva de notificación en forma a Justo Manuel García Seoane, con último domicilio coñecido c/ Manuel Murguía, 6-4.º A, 27880 Burela (Lugo), coa advertencia de que as seguintes comunicacións se farán en estrados, salvo as que deban revestir forma de auto ou sentenza ou se trate de emprazamento, expido e asino este edicto na Coruña, 3 de xaneiro de 2012.</p>
    <footer><p>A secretaria xudicial</p></footer>

