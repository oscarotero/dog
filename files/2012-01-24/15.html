---
date: '2012-01-24'
id: G0003-130112-10974
page: 3767
number: 16
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 23 de decembro de 2011, da Xerencia de Xestión Integrada de
  Ferrol, pola que se resolve a convocatoria pública (CM-02/2011) para a
  provisión, polo sistema de concurso de méritos, dun posto de xefe de equipo de
  mantemento de persoal de xestión e servizos.
range: Resolución
url: >-
  https://www.xunta.gal/dog/Publicados/2012/20120124/AnuncioG0003-130112-10974_gl.html
---
<p>Convocada pola Resolución n.º CM-02/2011, do 29 de abril (DOG n.º 114, do 15 de xuño), a provisión dun posto de xefe de equipo de mantemento de persoal de xestión e servizos, polo sistema de concurso de méritos, esta Xerencia de Xestión Integrada, á vista das solicitudes e méritos acreditados polos aspirantes, de conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuidas polo Decreto 311/2009, do 28 de maio (DOG n.º 109, do 5 de xuño), polo que se establece a estrutura orgánica do Servizo Galego de Saúde e pola Orde do 15 de xuño de 2009 (DOG n.º 119, do 15 de xuño), sobre delegación de competencias en órganos centrais e periféricos do Servizo Galego de Saúde, modificada pola Orde do 3 de xullo de 2009 e pola Orde do 28 de setembro de 2011,</p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefe de equipo de mantemento de persoal de xestión e servizos, realizada mediante a Resolución n.º CM-02-2011, do 29 de abril (DOG n.º 114, do 15 de xuño).</p>
    <p>Segundo. Nomear, para o posto que se indica, a persoa relacionada no anexo á presente resolución.</p>
    <p>Terceiro. O réxime de cesamento na praza de orixe e de toma de posesión da praza adxudicada será o establecido no artigo 26 da Orde do 24 de maio de 2006 (DOG n.º 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra a presente resolución poderá interpoñerse, nos termos previstos na Lei 30/1992, de 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, recurso de alzada perante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 23 de decembro de 2011.</p>
    <footer><p>Luis Verde Remeseiro<br>Xerente de Xestión Integrada de Ferrol</p></footer>
    <h2>ANEXO</h2>
    <p>Posto de traballo: xefe de Equipo de Mantemento.</p>
    <p>Nome e apelidos: Tizón Crespo, Amancio.</p>
    <p>DNI: 32606952-J.</p>

