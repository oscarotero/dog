---
date: '2012-05-03'
id: G2347-120412-0002
page: 16226
number: 84
agency: Xulgado do Social número 4 da Coruña
section: V. Administración de xustiza.
title: EDICTO (471/2010).
range: Edicto
url: >-
  https://www.xunta.gal/dog/Publicados/2012/20120503/AnuncioG2347-120412-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 471/2010, por instancia de Mariela Reguera Alonso contra a empresa Cares Marketing y Comunicación, S.L. e The Shopping Selection, S.L., sobre despedimento, en que recaeu sentenza con data do 27 de maio de 2011 que, copiada nos particulares necesarios, di así:</p>
    <p>«Que, estimando a demanda interposta por Mariela Reguera Alonso contra Cares Marketing y Comunicación, S.L., debo declarar improcedente o despedimento efectuado á demandante, condenando a demandada a que, no prazo de cinco días desde a data de notificación da sentenza, opte entre a readmisión inmediata da demandante, nas mesmas condicións que posuía con anterioridade, ou o aboamento dunha indemnización de 28.637,57 euros máis, en ambos os casos, o aboamento dos salarios de tramitación desde a data do despedimento ata a notificación desta resolución, que ascende a 56,13 euros diarios, con desconto dos percibidos pola prestación de servizos na segunda empresa e períodos de incapacidade temporal, o que se defire ao trámite de execución da sentenza. </p>
    <p>Desestímase a demanda interposta por Mariela Reguera Alonso contra The Shopping Selection, S.L.</p>
    <p>Notifíqueselles esta resolución ás partes, ás que se lles fará saber que contra ela só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación desta sentenza e, no propio termo, se o recorrente non goza do beneficio da xustiza gratuíta deberá, ao anunciar o recurso, entregar xustificante acreditativo de que consignou a cantidade obxecto de condena na Conta de Depósitos e Consignacións que este xulgado ten aberta no Banesto desta cidade, no número de conta 0030 1846 42 0005001274.</p>
    <p>E igualmente deberá, no momento de interpor o recurso, consignar a suma de 150 euros en concepto de depósito especial para recorrer na conta 1534 0000 64047110.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste, para efectos da súa publicación no<em> Diario Oficial de Galicia</em>, co fin de que lle sirva de notificación en forma á empresa Cares Marketing y Comunicación, S.L., expido e asino este edicto.</p>
    <p>A Coruña, 12 de abril de 2012.</p>
    <footer><p>A secretaria xudicial<br>Rubricado</p></footer>

