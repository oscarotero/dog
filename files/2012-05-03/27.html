---
date: '2012-05-03'
id: G2347-120412-0005
page: 16221
number: 84
agency: Xulgado do Social número 4 da Coruña
section: V. Administración de xustiza.
title: EDICTO (627/2011).
range: Edicto
url: >-
  https://www.xunta.gal/dog/Publicados/2012/20120503/AnuncioG2347-120412-0005_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 627/2011, por instancia de Aitor Santos Alonso contra a empresa White-Wise Corporation, S.L. sobre despedimento, en que recaeu auto con data do 5 de xaneiro de 2012 que, copiado nos particulares necesarios, di así:</p>
    <p>«Auto.</p>
    <p>A Coruña, 5 de xaneiro de 2012.</p>
    <p>Luis Javier Rodríguez Vidal, maxistrado xuíz do Xulgado do Social número 4 da Coruña, ditou este auto en autos 627/2011.</p>
    <p>Feitos:</p>
    <p>Único. A demandante solicitou aclaración de sentenza.</p>
    <p>Razoamentos xurídicos:</p>
    <p>Único. Non procede a aclaración solicitada. A categoría e os salarios fixados nos feitos declarados probados sono para os efectos do procedemento de despedimento axuizado e conformes co solicitado pola parte demandante, polo que non se pode producir incongruencia con futura sentenza en procedemento de reclamación de cantidade por diferenzas salariais.</p>
    <p>Parte dispositiva: non procede a aclaración solicitada.</p>
    <p>Notifíqueselles esta resolución ás partes, ás que se lles fará saber que contra ela non cabe recurso, sen prexuízo do que proceda, de ser o caso, contra a sentenza a que se refire a aclaración.</p>
    <p>Así o acordo, mando e asino».</p>
    <p>E para que conste, para efectos da súa publicación no Diario Oficial de Galicia, co fin de que lle sirva de notificación en forma á empresa White-Wise Corporation, S.L., expido e asino este edicto.</p>
    <p>A Coruña, 12 de abril de 2012.</p>
    <footer><p>A secretaria xudicial<br>Rubricado</p></footer>

