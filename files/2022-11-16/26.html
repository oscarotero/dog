---
date: '2022-11-16'
id: G0596-290322-0010
page: 59525
number: 218
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de marzo de 2022, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello de Xinzo de Limia (expediente IN407A
  2022/03-3).
range: Resolución
url: >-
  https://www.xunta.gal/dog/Publicados/2022/20221116/AnuncioG0596-290322-0010_gl.html
---
<p>Visto o expediente para outorgamento da autorización administrativa previa e da autorización administrativa de construción da instalación eléctrica que a seguir se describe, tal e como se recolle no proxecto asinado polos enxeñeiros técnicos industriais Luís Enrique Durán Ageitos, colexiado número 1189 do Coeticor e Carmelo Freire Beiro, colexiado número 1210 do sinalado colexio profesional, con visado número 1811-21-ST, do 19 de outubro de 2021.</p>
    <p>Solicitante: Tesla Spain, S.L.U., co CIF B65855701.</p>
    <p>Domicilio: rúa Metalúrgica, 38-43, 08038 Barcelona.</p>
    <p>Denominación: LMTS e CS para subministración a estación de servizo Antela-Tesla.</p>
    <p>Situación: concello de Xinzo de Limia (Ourense).</p>
    <p>Orzamento: 42.339,22 €.</p>
    <p>Características técnicas:</p>
    <p>– LMTS, DC, para extensión de rede UFD, de 60 m de lonxitude en condutor tipo RHZ1-2OL, 12/20 kV de 3×(1×240) mm², con E/S en CS proxectado, con orixe no dobre PAS con autoválvulas do apoio número BIDJ71UT/20 da LMT XIN806 e final no CS proxectado.</p>
    <p>– Centro de seccionamento (CS), compacto de superficie, para manobra exterior, telecontrolado, en edificio prefabricado modular de formigón, con celas 3L+P e SSAA 2TC+TT. Situación polígono 509, parcela 53-pista de Morgade, s/n, Xinzo de Limia. </p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder a autorización administrativa previa e a autorización administrativa de construción das devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>As instalacións do presente proxecto son de cesión obrigatoria para formar parte da rede de distribución, polo que os trámites de autorización de explotación e posta en servizo serán realizados directamente coa empresa distribuidora. Seguirase para iso o procedemento previsto no artigo 132 do citado Real decreto 1955/2000, do 1 de decembro.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que consideren pertinente.</p>
    <p>Ourense, 28 de marzo de 2022</p>
    <footer><p>Pablo Fernández Vila<br>Xefe territorial de Ourense</p></footer>

