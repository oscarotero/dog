---
date: '2002-04-22'
id: '7182'
page: 5
number: 77
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 15 de abril de 2002, do Servicio Provincial de Estradas da
  Coruña, pola que se sinalan datas para o levantamento das actas previas á
  ocupación -trámite de urxencia- para a expropiación de bens e dereitos
  afectados polas obras do proxecto complementario número 1 de desdobramento do
  corredor CRG 1.1 de Catabois a Igrexafeita (treito I), clave: AC/98/146.1 C.1,
  termo municipal de Narón.
range: Resolución
url: 'https://www.xunta.gal/dog/Publicados/2002/20020422/Anuncio7182_gl.html'
---
<p>O artigo 28 do vixente Estatuto da autonomía de Galicia establece, no seu punto 2º, a competencia</p>
<p>da Comunidade Autónoma de Galicia no desenvolvemento lexislativo e a execución da lexislación do Estado en materia de expropiación forzosa.</p>
<p>Con data do 27 de decembro de 2001, o director xeral de Obras Públicas, por delegación do conselleiro de Política Territorial, Obras Públicas e Vivenda, aprobou o proxecto complementario número 1 de desdobramento do corredor CRG 1.1 de Catabois a Igrexafeita (treito I), clave: AC/98/146.1 C.1.</p>
<p>Con data do 7 de marzo de 2002, a Xunta de Galicia acordou declara-la utilidade pública e urxente ocupación dos bens e dereitos necesarios para efectos de expropiación para a mencionada obra por Decreto 91/2002, publicado no DOG número 63, con data do 2 de abril de 2002.</p>
<p>Na súa virtude, e en cumprimento do disposto nos artigos 52 da vixente Lei de expropiación forzosa, do 16 de decembro de 1954 e 56 e seguintes do regulamento para a súa aplicación, este servicio, en uso das facultades que lle confire o artigo 98 da mencionada lei, resolveu convoca-los titulares de bens e dereitos afectados para que comparezan nos lugares, datas e horas que se detallan a continuación, co fin de proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados e os prexuízos derivados da rápida ocupación, sen prexuízo de trasladarse ó lugar dos predios se se considera necesario.</p>
<p>Lugar: Local social de Sedes.</p>
<p>Data: 7 de maio de 2002.</p>
<p>Hora: das 10 ás 13.30 horas.</p>
<p>A relación de titulares, cos bens e dereitos afectados, así como o plano parcelario correspondente, figurarán expostos no taboleiro de anuncios do Concello de Narón e no Servicio Provincial de Estradas da Xunta de Galicia na Coruña (plaza Luís Seoane, s/n, 8ª planta, 15071 A Coruña).</p>
<p>Ó dito acto deberán acudi-los titulares afectados, persoalmente ou ben representados por persoa debidamente autorizada para actuar no seu nome, xuntando os documentos acreditativos da súa titularidade, documento nacional de identidade e o último recibo da contribución, podendo facerse acompañar, pola súa conta, se o coidan oportuno, dos seus peritos e notario.</p>
<p>Así mesmo, e en cumprimento do establecido no artigo 56 do regulamento da Lei de expropiación forzosa, ábrese información pública desta resolución durante un prazo de 15 días naturais, contados a partir do seguinte ó da publicación deste anuncio no Boletín Oficial del Estado, ou ata o momento do levantamento das actas previas á ocupación correspondente, co fin de que os interesados poidan formular por escrito, ante este Servicio Provincial de Estradas da Xunta de Galicia na Coruña (plaza Luís Seoane, s/n, 8ª planta, 15071 A Coruña), as alegacións que coiden pertinentes co obxecto de</p>
<p>corrixir posibles erros padecidos ó relaciona-los bens afectados pola urxente ocupación.</p>
<p>A Coruña, 15 de abril de 2002.</p>
<p>José Luis Rodríguez Alonso</p>
<p>Enxeñeiro xefe do servicio Provincial</p>
<p>de Estradas da Coruña</p>

