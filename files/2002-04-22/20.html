---
date: '2002-04-22'
id: '7166'
page: 5
number: 77
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 18 de marzo de 2002 pola que se declara concluído o procedemento
  e deserta a praza do corpo de profesores titulares de escola universitaria da
  área de coñecemento de psicoloxía social (praza 35/2000).
range: Resolución
url: 'https://www.xunta.gal/dog/Publicados/2002/20020422/Anuncio7166_gl.html'
---
<p>Mediante resolución rectoral da Universidade de Vigo do 17 de agosto de 2000 (BOE do 6 de setembro), convocouse a concurso a praza con referencia 35/2000 pertencente ó corpo de profesores titulares de escola universitaria, da área de coñecemento de psicoloxía social, do departamento de Análise e Intervención Psicosocieducativa.</p>
<p>Presentadas reclamacións contra a proposta formulada pola comisión xulgadora do concurso, a comisión de reclamacións prevista no artigo 43 da Lei orgánica 11/1983, do 25 de agosto, de reforma universitaria, acordou deixar sen efecto a proposta elevada pola comisión xulgadora e a non provisión da praza.</p>
<p>Consecuentemente, en atribución das competencias que lle atribúen a devandita Lei 11/1983 e os estatutos da Universidade de Vigo, este rectorado resolveu dar por concluído o procedemento e declarar deserta a praza anteriormente referenciada.</p>
<p>Vigo, 18 de marzo de 2002.</p>
<p>Domingo Docampo Amoedo</p>
<p>Rector da Universidade de Vigo</p>

