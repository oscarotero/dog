---
date: '2002-04-22'
id: 720A
page: 5
number: 77
agency: 'SOCIEDADE GALEGA DO MEDIO AMBIENTE, S.A.'
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020422/Anuncio720A_gl.html'
---
<p>A Sociedade Galega do Medio Ambiente, S.A. de acordo co establecido na Lei 10/1996, do 5 de novembro, anuncia a convocatoria de selección de persoal de cadro para os seguintes postos.</p>
<p>1. Obxecto.</p>
<p>Convócanse as probas selectivas para cubri-las prazas dun oficial administrativo contabilidade, un técnico de comunicación, un xefe de persoal e un técnico de calidade e I+D, para a Sociedade Galega do Medio Ambiente, S.A.</p>
<p>2. Requisitos dos solicitantes.</p>
<p>Poden participar no proceso de selección aquelas persoas que cumpran os seguintes requisitos:</p>
<p>2.1. Requisitos mínimos que deberán acreditar:</p>
<p>Oficial administrativo contabilidade (ref. OAC, apdo. 15, 15680 Ordes, A Coruña).</p>
<p>Titulación: FPII contabilidade.</p>
<p>Experiencia: experiencia mínima de 3 anos en posto similar.</p>
<p>Técnico de comunicación (ref. TC, apdo. 28, 15680 Ordes, A Coruña).</p>
<p>Titulación: licenciado universitario.</p>
<p>Experiencia: experiencia mínima de 3 anos en posto similar.</p>
<p>Xefe de persoal (ref. XP, apdo. 24, 15680 Ordes, A Coruña).</p>
<p>Titulación: graduado social/relacións laborais.</p>
<p>Experiencia: experiencia mínima de 3 anos en posto similar.</p>
<p>Técnico de calidade e I+D (ref. TCID, apdo. 13, 15680 Ordes, A Coruña).</p>
<p>Titulación: licenciado universitario.</p>
<p>Experiencia: experiencia mínima de 2 anos en posto similar.</p>
<p>2.2. Requisitos xerais:</p>
<p>-Ter nacionalidade dun país membro da Unión Europea.</p>
<p>-Ter cumpridos 18 anos de idade.</p>
<p>-Non padecer enfermidade ou defecto físico que impida o desenvolvemento das funcións correspondentes.</p>
<p>-Non estar separado do servicio de ningunha Administración pública en virtude de expediente disciplinario, nin encontrarse inhabilitado por sentencia firme para o exercicio de funcións públicas.</p>
<p>-Posuír e acredita-la titulación académica esixida (homologada polo Ministerio de Educación, no caso de títulos emitidos por un país que non sexa membro da Unión Europea).</p>
<p>3. Prazo e lugar de presentación de solicitudes.</p>
<p>Os interesados que cumpran os requisitos mínimos establecidos anteriormente, que desexen formar parte destas probas selectivas, deberán recolle-las bases da convocatoria para o posto ó que se opte en Copy Nino; rúa Xeneral Pardiñas nº 2, Santiago de Compostela.</p>
<p>A presentación das solicitudes farase no modelo incluído nas bases da convocatoria e o prazo de presentación de solicitudes será de dez (10) días naturais contados a partir do día seguinte ó da publicación desta convocatoria no Diario Oficial de Galicia.</p>
<p>4. Inicio das probas.</p>
<p>En ningún caso se realizarán antes dun mes contado desde o día seguinte ó da publicación deste anuncio no DOG conforme o artigo 4 da Lei 10/1996.</p>
<p>Luis Mingo Reiz</p>
<p>Presidente da Sociedade Galega do Medio</p>
<p>Ambiente, S.A.</p>

