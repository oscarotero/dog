---
date: '2002-04-22'
id: 714A
page: 5
number: 77
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 4 de abril de 2002, do tribunal III-C designado para xulga-las
  probas selectivas para o acceso á categoría 65 (oficial 1ª cociña//oficial 1ª
  cociñeiro/a//xefe/a de cociña 2ª//cociñeiro/a 1ª) do grupo III do persoal
  laboral fixo da Xunta de Galicia, pola que se fai pública a data, a hora e o
  lugar de realización do primeiro exercicio da fase de oposición.
range: Resolución
url: 'https://www.xunta.gal/dog/Publicados/2002/20020422/Anuncio714A_gl.html'
---
<p>Na sesión do 4 de abril de 2002, o tribunal III-C designado pola Orde do 10 de decembro de 2001 para cualifica-lo proceso selectivo para o acceso á categoría 65 (oficial 1ª cociña//oficial 1ª cociñeiro/a//xefe/a de cociña 2ª//cociñeiro/a 1ª) do grupo III do persoal laboral fixo da Xunta de Galicia, convocado pola orde da Consellería da Presidencia e Administración Pública do 30 de xullo de 2001 (DOG nº 160, do 20 de agosto), de conformidade co disposto na base III.10 da convocatoria, acordou:</p>
<p>1. Que o primeiro exercicio para os aspirantes admitidos nas probas selectivas para o acceso á categoría 65 (oficial 1ª cociña//oficial 1ª cociñeiro/a//xefe/a de cociña 2ª//cociñeiro/a 1ª) do grupo III, se realizará o día 26 de abril de 2002, no Instituto de Ensino Secundario Compostela (antiga Escola Oficial de Hostalería), sito en Lamas de Abade, s/n, en Santiago de Compostela, en chamamento único.</p>
<p>A realización do exercicio comezará ás 17.30 horas e o chamamento para a entrada dos aspirantes no lugar da súa realización iniciarase ás 17 horas.</p>
<p>2. Os aspirantes deberán acudir provistos de DNI ou documento fidedigno acreditativo da súa identidade, a xuízo do tribunal, así como de lapis do nº 2 e goma de borrar (base II.2.3).</p>
<p>Santiago de Compostela, 4 de abril de 2002.</p>
<p>Xavier Mª Lope de Toledo Manzano</p>
<p>Presidente do tribunal</p>

