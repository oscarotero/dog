---
date: '2022-04-25'
id: G0596-240322-0005
page: 24913
number: 78
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 24 de marzo de 2022, da Xefatura Territorial de Lugo, polo que se
  someten a información pública as solicitudes de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (de interese autonómico) en relación co proxecto
  do parque eólico Vacaloura, nos concellos de Monterroso e Portomarín (Lugo)
  (expediente IN408A 2017/28).
range: Acordo
url: >-
  https://www.xunta.gal/dog/Publicados/2022/20220425/AnuncioG0596-240322-0005_gl.html
---
<p>En cumprimento do disposto na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; na Lei 24/2013, do 26 de decembro, do sector eléctrico, e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir.</p>
    <p>Antecedentes:</p>
    <p>– O 26.10.2017, Green Capital Power, S.L. presentou perante a Dirección Xeral de Planificación Enerxética e Recursos Naturais, da Consellería de Economía, Emprego e Industria, solicitude de autorización administrativa de instalacións de produción de enerxía eléctrica e as súas infraestruturas de evacuación para o proxecto denominado parque eólico Vacaloura (en diante, o parque eólico).</p>
    <p>– O 4.3.2021, presentou a solicitude de modificación substancial para o parque eólico e a dirección xeral procedeu a solicitar o informe recollido no artigo 33.7 da Lei 8/2009 ao órgano competente en materia do territorio, o 18.6.2021.</p>
    <p>– O 12.7.2021, a Dirección Xeral de Ordenación do Territorio e Urbanismo emitiu o informe de referencia do artigo 33.7 da Lei 8/2009 onde se indica que os aeroxeradores cumpren as distancias de 500 m a núcleos de poboación.</p>
    <p>– De acordo co artigo 33.9 da Lei 8/2009, o 13.12.2021, a dirección xeral competente en materia de enerxía enviou a esta xefatura territorial o expediente, para continuar coa súa tramitación ata completalo e remitilo ao centro directivo, consonte o artigo 33.16 da Lei 8/2009.</p>
    <p>Solicitante/promotor: Green Capital Power, S.L. (NIF B85945475).</p>
    <p>Domicilio social: rúa Marqués de Villamagna, nº 3, 5ª planta, 28001 Madrid.</p>
    <p>Denominación do proxecto: parque eólico Vacaloura.</p>
    <p>Situación: concellos de Monterroso e Portomarín (Lugo).</p>
    <p>Área de desenvolvemento eólico (ADE): San Cristóbal.</p>
    <p>Potencia instalada: 31,185 MW.</p>
    <p>Número de aeroxeradores que se van instalar: 7.</p>
    <p>Produción neta anual estimada: 84.066 MW h/ano.</p>
    <p>Orzamento de execución material: 26.958.449,29 €.</p>
    <p>Coordenadas da poligonal do parque eólico:</p>
    <table>
     <tbody>
      <tr>
       <td rowspan="2">Punto</td>
       <td colspan="2">Coordenadas ETRS89 H29</td>
      </tr>
      <tr>
       <td>UTM-X(m)</td>
       <td>UTM-Y(m)</td>
      </tr>
      <tr>
       <td>P1</td>
       <td>597.875,00</td>
       <td>4.742.786,49</td>
      </tr>
      <tr>
       <td>P2</td>
       <td>603.875,00</td>
       <td>4.742.786,49</td>
      </tr>
      <tr>
       <td>P3</td>
       <td>603.875,00</td>
       <td>4.738.434,49</td>
      </tr>
      <tr>
       <td>P4</td>
       <td>598.311,00</td>
       <td>4.738.434,49</td>
      </tr>
     </tbody>
    </table>
    <p>Coordenadas do emprazamento dos aeroxeradores:</p>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>VC01</td>
       <td>599752</td>
       <td>4741157</td>
      </tr>
      <tr>
       <td>VC02</td>
       <td>599909</td>
       <td>4739597</td>
      </tr>
      <tr>
       <td>VC03</td>
       <td>599934</td>
       <td>4739069</td>
      </tr>
      <tr>
       <td>VC04</td>
       <td>601693</td>
       <td>4742061</td>
      </tr>
      <tr>
       <td>VC05</td>
       <td>602227</td>
       <td>4741120</td>
      </tr>
      <tr>
       <td>VC06</td>
       <td>602463</td>
       <td>4740681</td>
      </tr>
      <tr>
       <td>VC07</td>
       <td>602712</td>
       <td>4740118</td>
      </tr>
     </tbody>
    </table>
    <p>Localización da torre de medición:</p>
    <table>
     <tbody>
      <tr>
       <td colspan="2">Torre de medición</td>
      </tr>
      <tr>
       <td colspan="2">ETRS89 H29</td>
      </tr>
      <tr>
       <td>UTM-X(m)</td>
       <td>UTM-Y(m)</td>
      </tr>
      <tr>
       <td>602817</td>
       <td>4739848</td>
      </tr>
     </tbody>
    </table>
    <p>Emprazamento da subestación:</p>
    <table>
     <tbody>
      <tr>
       <td colspan="2">Subestación</td>
      </tr>
      <tr>
       <td colspan="2">ETRS89 H29</td>
      </tr>
      <tr>
       <td>UTM-X(m)</td>
       <td>UTM-Y(m)</td>
      </tr>
      <tr>
       <td>601597.80</td>
       <td>4740583.84</td>
      </tr>
     </tbody>
    </table>
    <p>Coordenadas da envolvente da subestación:</p>
    <table>
     <tbody>
      <tr>
       <td rowspan="2">Punto</td>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>P01</td>
       <td>601551.25</td>
       <td>4740538.70</td>
      </tr>
      <tr>
       <td>P02</td>
       <td>601559.83</td>
       <td>4740633.44</td>
      </tr>
      <tr>
       <td>P03</td>
       <td>601646.53</td>
       <td>4740625.59</td>
      </tr>
      <tr>
       <td>P04</td>
       <td>601637.95</td>
       <td>4740530.85</td>
      </tr>
     </tbody>
    </table>
    <p>Características técnicas principais das instalacións:</p>
    <p>– Sete (7) aeroxeradores modelo SG145-5.0 MW de 5,0 MW de potencia nominal, limitados a 4,455 MW de 145 m de diámetro de rotor e 127,5 e 90 m de altura de torre.</p>
    <p>– Sete (7) centros de transformación situados en cada aeroxerador, formados por transformadores de 5.350 kVA de potencia nominal e relación de transformación 0,69/30 kV, celas de media tensión de 30 kV e os correspondentes equipamentos de protección telemando e demais elementos auxiliares, mediante o cal se conecta á rede de media tensión do parque.</p>
    <p>– Rede colectora soterrada de 30 kV, conformada polos cables de MT, con condutores tipo RHZ1-2OL H16CU 18/30 kV AL, enlazando os transformadores de cada aeroxerador ata alcanzar a subestación. </p>
    <p>– Unha (1) torre de medición.</p>
    <p>– Subestación de 30/132 kV do parque eólico de Vacaloura, para evacuación da enerxía producida no parque eólico, cunha posición de transformador de potencia 30/35 MVA (ONAN/ONAF).</p>
    <p>– Obra civil consistente en camiños de acceso aos aeroxeradores, cimentacións, plataformas dos aeroxeradores e gabias de cablaxe.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.a) da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>– Proxecto de execución (de marzo de 2021) das instalacións para os efectos da súa autorización administrativa previa e de construción.</p>
    <p>– Estudo de impacto ambiental (27 de novembro de 2020).</p>
    <p>– Proxecto sectorial de incidencia supramunicipal (de interese autonómico, de novembro de 2020).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, se é o caso, presentar as alegacións ou observacións que xulguen oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas en formato electrónico, nas dependencias da Sección de Enerxía desta xefatura territorial de Lugo da Vicepresidencia Segunda e Consellería de Economía, Empresa e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou nos teléfonos 982 29 46 54 e 982 88 90 87), así como nos concellos de Monterroso e Portomarín (Lugo).</p>
    <p>Ademais, poderase consultar no portal web da Vicepresidencia Segunda e Consellería de Economía, Empresa e Innovación na seguinte ligazón:</p>
    <p>https://ceei.xunta.gal/transparencia/parque-eolico/vacaloura</p>
    <p>Lugo, 24 de marzo de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

