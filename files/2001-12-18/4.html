---
date: '2001-12-18'
id: 142C2
page: 16
number: 243
agency: CONSELLERÍA DE MEDIO AMBIENTE
section: I. DISPOSICIÓNS XERAIS
title: >-
  Decreto 311/2001, do 17 de decembro, polo que se modifica o Decreto 202/1992,
  do 10 de xullo, polo que se modifica a estructura da Xunta Consultiva de Caza
  da Reserva Nacional dos Ancares.
range: Decreto
url: 'https://www.xunta.gal/dog/Publicados/2001/20011218/Anuncio142C2_gl.html'
---
<p>Constituído o novo Parlamento de Galicia, e como consecuencia dunha nova estructura orgánica da Xunta de Galicia, cómpre, para unha maior eficacia e coordinación administrativa, proceder á modificación do artigo 5, letras a) e b) do Decreto 202/1992, do 10 de xullo, polo que se modifica a estructura da Xunta Consultiva de Caza da Reserva Nacional dos Ancares, no que se refire á súa presidencia e vicepresidencia.</p>
<p>Na súa virtude, por proposta do conselleiro de Medio Ambiente e logo de deliberación do Consello da Xunta de Galicia na súa reunión do día dezasete de decembro de dous mil un,</p>
<p>DISPOÑO:</p>
<p>Artigo único.-As letras a) e b) do artigo 5 do Decreto 202/1992, do 10 de xullo, polo que se modifica a estructura da Xunta Consultiva de Caza da Reserva Nacional dos Ancares, quedan redactadas do teor literal seguinte:</p>
<p>«a) Un presidente, nomeado polo conselleiro de Medio Ambiente.</p>
<p>b) 1. O delegado provincial da Consellería de Medio Ambiente, que actuará como vicepresidente 1º.</p>
<p>2. O xefe do Servicio Provincial de Medio Ambiente Natural, que actuará como vicepresidente 2º».</p>
<p>Disposición adicional</p>
<p>Única.-As referencias contidas no Decreto 202/1992, do 10 de xullo, en canto á Consellería de Agricultura, Gandería e Montes, deberán entenderse referidas á Delegación Provincial da Consellería de Medio Ambiente.</p>
<p>Disposicións derradeiras</p>
<p>Primeira.-Facúltase o conselleiro de Medio Ambiente para dictar cantas disposicións sexan necesarias para o desenvolvemento deste decreto.</p>
<p>Segunda.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dezasete de decembro de dous mil un.</p>
<p>Manuel Fraga Iribarne</p>
<p>Presidente</p>
<p>José Carlos del Álamo Jiménez</p>
<p>Conselleiro de Medio Ambiente</p>

