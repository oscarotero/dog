---
date: '2001-12-18'
id: 1439A
page: 16
number: 243
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2001/20011218/Anuncio1439A_gl.html'
---
<p>O Pleno do Concello, na sesión do 6 de novembro de 2001, aprobou inicialmente a modificación puntual do Plan Xeral de Ordenación Urbana (PXOU) para a creación da ordenanza especial número 6 (OE-6) en Xoán XXIII -Universidade) na que se define con precisión o novo réxime urbanístico aplicable á parcela, propiedade da Universidade de Santiago de Compostela, delimitada pola avenida de Xoán XXIII, a rúa da Estila e rúa e travesa da Costa Nova, na que actualmente se atopan o colexio público López Ferreiro e as escolas universitarias de maxisterio e enfermería, segundo o proxecto formulado polos servicios técnicos municipais.</p>
<p>En cumprimento do que dispón o artigo 42.1º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir do día seguinte ó da publicación deste anuncio no Diario Oficial de Galicia. Durante este prazo, os interesados poderán consulta-lo expediente na sección de Planeamento e Xestión e formular por escrito as alegacións que xulguen oportunas.</p>
<p>A aprobación inicial da modificación determina automaticamente, por aplicación do disposto no artigo 34.2º da LSG, a suspensión do outorgamento de licencias no ámbito obxecto de ordenación, para tódolos usos e obras que resulten incompatibles coa ordenación proxectada.</p>
<p>Santiago de Compostela, 22 de novembro de 2001.</p>
<p>Luís Toxo Ramallo</p>
<p>Concelleiro delegado de Urbanismo</p>

