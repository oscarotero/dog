---
date: '2017-02-14'
id: G0424-290916-0003
page: 6937
number: 31
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 29 de setembro de 2016, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Santiago de Compostela (expediente IN407A
  2016/2441-1).
range: Resolución
url: >-
  https://www.xunta.gal/dog/Publicados/2017/20170214/AnuncioG0424-290916-0003_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Tórculo Artes Gráficas, S.A.</p>
    <p>Domicilio social: polígono industrial do Río Tambre, vía Edison, 33-35, 15706 Santiago de Compostela.</p>
    <p>Denominación: proxecto dobre liña de media tensión soterrada, e centro de manobra e seccionamento de compañía, CT de 400 kVA 20 kV/400 V para cliente.</p>
    <p>Situación: polígono industrial do Río Tambre, vía Edison, 33-35, 15706 Santiago de Compostela.</p>
    <p>Características técnicas: </p>
    <p>Liña de media tensión soterrada, con inicio na liña de distribución entre os centros de transformación 15CYX4 e 15CYX5, condutor RHZ1 2OL 12/20 kV 3(1x240 mm2), lonxitude 65 m, e remate no CS proxectado.</p>
    <p>Centro de seccionamento en edificio prefabricado. Celas prefabricadas de entrada, saída e derivación con interruptores-seccionadores (24 kV, 400 A, 16 kA).</p>
    <p>Centro de transformación en edificio prefabricado próximo ao que alberga o CS, con celas prefabricadas de seccionamento, protección e medida (24 kV, 400 A, 16 kVA) e un transformador de 400 kVA, refrixeración natural, en baño de aceite mineral e relación 20 kV/420 V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxia e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en toda as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p> Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra a presente resolución, que non é definitiva en vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107,110,114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro); sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 29 de setembro de 2016</p>
    <footer><p>Isidoro Martínez Arca<br>Xefe territorial da Coruña</p></footer>

