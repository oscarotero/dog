---
date: '2017-02-14'
id: G0171-250117-0001
page: 6917
number: 31
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (PO 1065/2015).
range: Edicto
url: >-
  https://www.xunta.gal/dog/Publicados/2017/20170214/AnuncioG0171-250117-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 1 de Reforzo da Coruña, fago saber que no procedemento ordinario 1065/2015 deste xulgado do Social, seguido por instancia de Julio Rodríguez García contra Construmética, S.L., Kreta Expansión, S.L. e o Fondo de Garantía Salarial, sobre ordinario, ditouse a seguinte resolución:</p>
    <p>Sentenza 30/2017</p>
    <p>Na Coruña o 23 de xaneiro de 2017.</p>
    <p>Vistos por min, Patricia López Arranz, maxistrada xuíza do Xulgado do Social de reforzo da Coruña, os presentes autos de procedemento ordinario número 1065/2015 seguidos ante este xulgado por instancia de Julio Rodríguez García, asistido do letrado Alberto Castelo Míguez, contra Kreta Expansión, S.L. e Construmética, S.L., que non comparecen, e contra o Fogasa, que tampouco comparece, procedo a ditar sentenza de conformidade cos seguintes:</p>
    <p>Decido que, tendo por desistido o demandante da súa pretensión fronte a Construmética, S.L., debo estimar e estimo a demanda presentada por Julio Rodríguez García e condeno a empresa Kreta Expansión, S.L. a aboar ao demandante a cantidade de 12.828,77 euros máis o 10 % de xuro moratorio aplicado sobre os conceptos salariais.</p>
    <p>Con intervención procesual do Fogasa.</p>
    <p>Notifíquese a presente resolución ás partes facéndolles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo.</p>
    <p>E para que sirva de notificación en legal forma a Construmética, S.L., Kreta Expansión, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 23 de xaneiro de 2017</p>
    <footer><p>A letrada da Administración de xustiza</p></footer>

