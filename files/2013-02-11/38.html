---
date: '2013-02-11'
id: O143-280113-0001
page: 4092
number: 29
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 16 de xaneiro de 2013 polo que se fai pública a resolución ditada
  no expediente sancionador en materia de verteduras de augas residuais seguido
  contra Luis Hermida Calo, no concello de Vilanova de Arousa (clave
  DH.D36.18352).
range: Anuncio
url: >-
  https://www.xunta.gal/dog/Publicados/2013/20130211/AnuncioO143-280113-0001_gl.html
---
<p>No 14 de decembro de 2012 foi ditada resolución no expediente sancionador seguido contra Luis Hermida Calo pola comisión dunha infracción de carácter leve, tipificada no artigo 85.e) da Lei 9/2010, de augas de Galicia.</p>
    <p>Intentada a notificación da devandita resolución por correo certificado con aviso de recepción no domicilio que consta no expediente, foi devolto polo servizo de Correos. Por tanto, e de acordo co disposto no artigo 59.5 da Lei 30/1992, de réxime xurídico das administracións públicas e do procedemento administrativo común, mediante este anuncio notifícaselle a resolución ao interesado, e fáiselle saber que unha copia dela se encontra ao seu dispor nas oficinas de Augas de Galicia (praza de Camilo Díaz Baliño, 7-9, 15781 Santiago de Compostela), e que se lle outorga un prazo dun mes, contado desde o día desta publicación, para os efectos de comparecer nestas oficinas para proceder á notificación do devandito acordo, tempo durante o cal poderá interpoñer recurso de alzada perante o presidente de Augas de Galicia.</p>
    <p>Santiago de Compostela, 16 de xaneiro de 2013</p>
    <footer><p>Francisco Menéndez Iglesias<br>Director de Augas de Galicia</p></footer>

