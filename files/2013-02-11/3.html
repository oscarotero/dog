---
date: '2013-02-11'
id: G0164-010213-0002
page: 4018
number: 29
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 28 de xaneiro de 2013 pola que se extingue a autorización do centro
  privado System, do concello de Lugo, por cesamento de actividades docentes.
range: Orde
url: >-
  https://www.xunta.gal/dog/Publicados/2013/20130211/AnuncioG0164-010213-0002_gl.html
---
<p>Mediante a Orde do 18 de xullo de 2001, publicada no <em>Diario Oficial de Galicia</em> do 31 de xullo, autorizouse o centro privado System, para impartir os ciclos formativos de grao superior de Administración de sistemas informáticos e Desenvolvemento de aplicacións informáticas, na rúa Rafael de Vega nº 12 de Lugo.</p>
    <p>O Servizo Territorial de Inspección Educativa da Xefatura Territorial de Lugo emite un informe en que indica que o dito centro non impartiu as ensinanzas para as cales foi autorizado durante os dous últimos cursos anteriores a esta orde.</p>
    <p>Conforme o establecido no artigo 17.2 do Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, en relación coa inexistencia de actividades no centro privado autorizado, realizáronse os trámites procedentes, sen que a titularidade do centro formulase alegacións. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Extinguir de oficio e de conformidade co artigo 17.2 do Decreto 133/1995, por cesamento nas súas actividades docentes, a autorización do centro privado que se sinala a continuación:</p>
    <p>Denominación xenérica: centro privado.</p>
    <p>Denominación específica: System.</p>
    <p>Código do centro: 27020665.</p>
    <p>Domicilio: rúa Rafael de Vega nº 12 baixo.</p>
    <p>Concello: Lugo.</p>
    <p>Provincia: Lugo.</p>
    <p>Titular: F Y Q Asociados, C.B.</p>
    <p>Ensinanzas que se extinguen: todas as autorizadas (ciclos formativos de grao superior de Administración de sistemas informáticos e Desenvolvemento de aplicacións informáticas).</p>
    <p>Segundo. Esta extinción da autorización dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de xaneiro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

