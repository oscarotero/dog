---
date: '2013-02-11'
id: CA02-010213-0009
page: 4003
number: 29
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 21/2013, do 31 de xaneiro, polo que se aproba o cambio de titularidade
  dun treito da estrada autonómica OU-193, denominada OU-801
  Valongo-Trado-OU-801, desde o punto quilométrico 4+660 ata o punto
  quilométrico 7+860, a prol do Concello de Pontedeva.
range: Decreto
url: >-
  https://www.xunta.gal/dog/Publicados/2013/20130211/AnuncioCA02-010213-0009_gl.html
---
<p>A teor do previsto no artigo 5 da Lei 4/1994, do 14 de setembro, de estradas de Galicia, os cambios de titularidade das estradas incluídas nas redes dependentes da Comunidade Autónoma e das entidades locais deberán ser aprobados por decreto da Xunta de Galicia, por proposta da consellería competente en materia de estradas e logo do acordo entre as administracións afectadas.</p>
    <p>O Pleno do Concello de Pontedeva solicitoulle á Consellería de Medio Ambiente, Territorio e Infraestruturas o cambio de titularidade dun treito da estrada autonómica OU-193, denominada OU-801 Valongo-Trado-OU-801.</p>
    <p>Ao abeiro das previsións legais, a Subdirección Xeral de Planificación e Programación, dependente da Dirección Xeral de Infraestruturas, emitiu informe favorable ao cambio de titularidade dun treito da estrada OU-193, denominada OU-801 Valongo-Trado-OU-801, desde o p.q. 4+660, límite do termo municipal, ata o p.q. 7+860, final da estrada OU-193. </p>
    <p>Polo exposto, consonte o previsto na Lei 4/1994, do 14 de setembro, de estradas de Galicia, tras o acordo entre as administracións afectadas, por proposta do conselleiro de Medio Ambiente,Territorio e Infraestruturas, logo de deliberación do Consello da Xunta de Galicia na súa reunión do día trinta e un de xaneiro de dous mil trece,</p>
    <h2>DISPOÑO:</h2>
    <p>Artigo 1</p>
    <p>Apróbase o cambio de titularidade a prol do Concello de Pontevedrado treito da estrada OU-193, denominada OU-801 Valongo-Trado-OU-801, desde o p.q. 4+660, límite do termo municipal, ata o p.q. 7+860, final da estrada OU-193. </p>
    <p>Artigo 2</p>
    <p>En aplicación do artigo 4 da Lei 4/1994, do 14 de setembro, de estradas de Galicia, as entidades locais, no marco das súas competencias e de acordo cos correspondentes plans de estradas, aprobarán a relación de estradas da súa titularidade. De acordo co exposto, o Concello de Pontedeva deberá incorporar ao seu plan de estradas a vía a que se refire este decreto.</p>
    <p>Artigo 3</p>
    <p>A entrega da vía formalizarase, no prazo dos dous meses seguintes á publicación deste decreto no <em>Diario Oficial de Galicia</em>, mediante a sinatura da correspondente acta de entrega.</p>
    <p>Artigo 4</p>
    <p>Correspóndenlle ao Concello de Pontedeva, a partir da formalización da entrega, todas as actividades de xestión, mantemento, conservación e explotación da vía, así como o exercicio das funcións de disciplina viaria e calquera outra que puider corresponderlle como nova Administración titular da estrada.</p>
    <p>Disposición derradeira</p>
    <p>Este decreto producirá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, trinta e un de xaneiro de dous mil trece</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p>

