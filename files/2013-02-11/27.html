---
date: '2013-02-11'
id: CA04-220113-0002
page: 4069
number: 29
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de xaneiro de 2013, da Xefatura Territorial  da Coruña, pola
  que se autoriza administrativamente e se aproba o  proxecto de execución dunha
  instalación eléctrica no concello de Ferrol (expediente IN407A 129/2012).
range: Resolución
url: >-
  https://www.xunta.gal/dog/Publicados/2013/20130211/AnuncioCA04-220113-0002_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: LMTS subestación Santa Mariña - Cardosas - Penetración - Muralla.</p>
    <p>Situación: concello de Ferrol.</p>
    <p>Características técnicas: </p>
    <p>Liña eléctrica de media tensión subterránea, a 20 kV, cunha lonxitude de 1,699 km, coa orixe na subestación de Santa Mariña (expediente 18352) e remate no CT Muralla (expediente 7306), unha vez que entre e saia dos CT Cardosas e o CT Penetración (expediente 30326) en condutor tipo RHZ1-2OL-12/20 kV, (1×240 Al) agás os primeiros 30 metros dentro da subestación onde o condutor RHZ1-2OL(s)-12/20 kV, (1×240 AL).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 14 de xaneiro de 2013</p>
    <footer><p>Susana Vázquez Romero<br>Xefa territorial da Coruña</p></footer>

