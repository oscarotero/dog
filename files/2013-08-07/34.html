---
date: '2013-08-07'
id: G0165-170713-0004
page: 31987
number: 150
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 11 de xullo de 2013, da Dirección Xeral de Desenvolvemento
  Pesqueiro, pola que se recoñece a escola Arousa Náutica Navegación, S.L. como
  escola de navegación de lecer (ENAL básica práctica).
range: Resolución
url: >-
  https://www.xunta.gal/dog/Publicados/2013/20130807/AnuncioG0165-170713-0004_gl.html
---
<p>Antecedentes.</p>
    <p>A escola Arousa Náutica Navegación, S.L. solicitou o recoñecemento como escola de navegación de lecer (ENAL básica práctica).</p>
    <p>Consideracións legais e técnicas.</p>
    <p>1. Orde do 31 de xullo de 1998 pola que se regulamenta a normativa para o recoñecemento das escolas de navegación de lecer na Comunidade Autónoma de Galicia (DOG nº 164, do 25 de agosto).</p>
    <p>2. A Dirección Xeral de Desenvolvemento Pesqueiro analizou a documentación e realizou as correspondentes inspeccións.</p>
    <p>A Dirección Xeral de Desenvolvemento Pesqueiro é a competente para resolver o expediente.</p>
    <p>De acordo con todo o indicado,</p>
    <h2>RESOLVE:</h2>
    <p>Recoñecer a escola Arousa Náutica Navegación, S.L. como escola de navegación de lecer (ENAL básica práctica), e, segundo o artigo 7 da citada orde, terá a consideración de centro colaborador da Administración nos temas que lle son propios.</p>
    <p>Así mesmo, procedese á inscrición no Rexistro de Escolas de Navegación de Lecer desta Dirección Xeral de Desenvolvemento Pesqueiro de:</p>
    <p>Arousa Náutica Navegación, S.L., con sede das instalacións en rúa Noro, número 4, 2º B, 15960 Ribeira, A Coruña, e inscrita co número XGEN045.</p>
    <p>A inscrición no Rexistro de Escolas de Navegación de Lecer ten como finalidade a anotación, seguimento, control e inspección da escola recoñecida. Terá unha vixencia de cinco (5) anos, que se contarán a partir do día seguinte á publicación no DOG da presente resolución. Transcorrido ese prazo deberán solicitar a súa renovación.</p>
    <p>A escola inscrita está obrigada a comunicarlle ao rexistro calquera cambio que modifique as condicións en que foi recoñecida, así como a substitución do instrutor ou o cambio da embarcación de prácticas.</p>
    <p>Así mesmo, a escola poderá perder o seu recoñecemento e ser anulada a súa inscrición no rexistro, por non renovaren o recoñecemento, por incumprimento das súas obrigas ou por cesamento da actividade por máis de tres anos. A resolución será publicada no DOG.</p>
    <p>Santiago de Compostela, 11 de xullo de 2013</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

