---
date: '2023-09-06'
id: O3C2-310823-0001
page: 51611
number: 169
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 30 de agosto de 2023 pola que se convoca a Xornada sobre
  narcotráfico, violencia e crime organizado. Situación actual en Europa, España
  e Galicia, en colaboración coa Fundación Galega contra o Narcotráfico (FGCN).
range: Resolución
url: >-
  https://www.xunta.gal/dog/Publicados/2023/20230906/AnuncioO3C2-310823-0001_gl.html
---
<p>Na sociedade actual estase a producir un preocupante incremento da violencia, ligada moitas das veces á sobreprodución mundial de drogas que teñen entrada no noso país e, particularmente en Galicia, por terra, mar e aire.</p>
    <p>Estas infraestruturas favorecen o asentamento de bandas criminais no noso país, onde atopan o marco ideal para a distribución da droga empregando métodos moi sofisticados que lles permiten ter o control do tráfico e do branqueo dos cartos.</p>
    <p>Estamos, sen dúbida, ante un problema de seguridade de primeira orde, polo que se fai necesaria unha formación especializada e actualizada entre o persoal das forzas e corpos de seguridade, o persoal de xudicatura e fiscalía, e o persoal de centros penitenciarios, entre outros. Polo tanto, dentro das actividades programadas para o ano 2023, e ao abeiro das funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria da <em>Xornada sobre narcotráfico, violencia e crime organizado. Situación actual en Europa, España e Galicia</em>, en colaboración coa Fundación Galega contra o Narcotráfico (FGCN).</p>
    <p>1. Datos da actividade.</p>
    <p>Denominación: <em>Xornada sobre narcotráfico, violencia e crime organizado. Situación actual en Europa, España e Galicia</em>.</p>
    <p>Tipo: xornada.</p>
    <p>Horas lectivas: 6 horas.</p>
    <p>Modalidade: presencial.</p>
    <p>Data: 4 de outubro de 2023.</p>
    <p>2. Persoas destinatarias.</p>
    <p>Persoal das forzas e corpos de seguridade, xudicatura, Ministerio Fiscal, persoal de centros penitenciarios e demais persoal interesado.</p>
    <p>Prazas ofertadas: sen límite.</p>
    <p>Programa:</p>
    <p>9.30-10.00 horas. Inauguración.</p>
    <p>10.00-10.40 horas. Mafia, terrorismo e narcotráfico.</p>
    <p>10.45-11.55 horas. Narcotráfico, crime organizado e violencia extrema. Que está pasando? Situación actual en España.</p>
    <p>12.00-12.25 horas. Pausa café.</p>
    <p>12.30-14.00 horas. Mesa de expertos das FCSE. Experiencias e recomendacións, desde as grandes operacións antidroga á venda polo miúdo.</p>
    <p>14.00-16.15 horas. Pausa xantar.</p>
    <p>16.15-17.30 horas. Mesa de expertos do eido xudicial e penitenciario. Experiencias e recomendacións.</p>
    <p>17.30 horas. Fin da xornada.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática dispoñible na páxina web da Agasp http://agasp.xunta.gal</p>
    <p>Non se admitirá ningunha outra forma ou modelo de solicitude.</p>
    <p>b) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>c) É obrigatorio consignar no formulario de solicitude un número de teléfono móbil e un correo electrónico co fin de poder realizar as notificacións necesarias.</p>
    <p>d) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>e) Prazo para a presentación de solicitudes:</p>
    <p>O prazo de inscrición e presentación de solicitudes de participación rematará o día 2 de outubro de 2023.</p>
    <p>4. Formulario normalizado de solicitude.</p>
    <p>a) O formulario de solicitude a que se refire a base anterior deberá ser cuberto pola persoa solicitante necesariamente a través da páxina web da Academia Galega de Seguridade Pública, dispoñible no enderezo da internet http://agasp.xunta.gal</p>
    <p>b) Para cubrir correctamente o formulario de solicitude, no citado enderezo da internet disporase de instrucións de axuda que deberán ser observadas en todo momento polas persoas solicitantes.</p>
    <p>c) O formulario de solicitude poderá ser cuberto ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, as persoas interesadas poderán dirixirse á Agasp a través do número de teléfono 886 20 61 10 ou do enderezo de correo electrónico formacion.agasp@xunta.gal, que adoptará as medidas necesarias para facilitar a presentación de solicitudes.</p>
    <p>Obrigas das persoas admitidas.</p>
    <p>As persoas que resulten seleccionadas teñen a obriga de participar no desenvolvemento da actividade, agás que comuniquen a súa imposibilidade de asistencia con 48 horas, como mínimo, de antelación ao comezo desta. Esta renuncia deberase comunicar por escrito á Agasp, a través do correo electrónico, ao enderezo formacion.agasp@xunta.gal</p>
    <p>En caso contrario, serán excluídas automaticamente da selección para as dez seguintes actividades que se convoquen para as cales reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>5. Desenvolvemento da actividade:</p>
    <p>Lugar: sede da Academia Galega de Seguridade Pública.</p>
    <p>Datas: 4 de outubro de 2023.</p>
    <p>Horario: das 9.30 ás 17.30 horas.</p>
    <p>6. Dereitos e deberes das persoas participantes.</p>
    <p>Durante o desenvolvemento da actividade, ás persoas participantes seralles de aplicación, en canto aos dereitos e deberes, o previsto no Regulamento de réxime interior da Agasp, aprobado mediante a Orde da Consellería de Presidencia, Administracións Públicas e Xustiza do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 30 de agosto de 2023</p>
    <footer><p>Santiago Villanueva Álvarez<br>Director da Academia Galega de Seguridade Pública</p></footer>

