---
date: '2023-09-06'
id: G0690-050923-1
page: 51586
number: 169
agency: 'Vicepresidencia Primeira e Consellería de Presidencia, Xustiza e Deportes'
section: III. Outras disposicións.
title: >-
  CORRECCIÓN DE ERROS. Resolución do 29 de agosto de 2023, da Dirección Xeral de
  Xustiza, pola que se aproban as listaxes provisionais das solicitudes
  admitidas e excluídas correspondentes ás axudas do fondo de acción social do
  ano 2023 para o persoal ao servizo da Administración de xustiza con destino na
  Comunidade Autónoma de Galicia.
range: Corrección de resolución
url: >-
  https://www.xunta.gal/dog/Publicados/2023/20230906/AnuncioG0690-050923-1_gl.html
---
<p>Advertido erro na resolución publicada no Diario Oficial de Galicia núm. 168, do martes 5 de setembro de 2023, substitúese o seu contido polo seguinte:</p>
    <p>De conformidade co establecido no punto 4 da Resolución do 29 de maio de 2023, da Dirección Xeral de Xustiza, pola que se dá publicidade á convocatoria e aos criterios de repartición do fondo de acción social do ano 2023 para o persoal ao servizo da Administración de xustiza con destino na Comunidade Autónoma de Galicia, esta dirección xeral</p>
    <h2>ACORDA:</h2>
    <p>Primeiro. Aprobar as listaxes provisionais das solicitudes admitidas e excluídas.</p>
    <p>Por causa do carácter persoal dos datos vinculados a estas, o acceso por parte da persoa interesada á información relativa á admisión ou exclusión provisional da súa solicitude realizarase a través da OPAX, co seu certificado dixital recoñecido ou co usuario e contrasinal.</p>
    <p>Segundo. As persoas interesadas terán un prazo de dez días hábiles contados desde o día seguinte ao da publicación da presente resolución no Diario Oficial de Galicia para formular as reclamacións que consideren oportunas e emendar os defectos da exclusión provisional.</p>
    <p>Contra esta resolución, que esgota a vía administrativa, poderase interpor recurso contencioso-administrativo no prazo de dous meses desde o día seguinte ao da súa publicación, ou ben recurso potestativo de reposición no prazo dun mes ante este centro directivo.</p>
    <p>Santiago de Compostela, 29 de agosto de 2023</p>
    <footer><p>José Tronchoni Albert<br>Director xeral de Xustiza</p></footer>

