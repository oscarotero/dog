---
date: '2001-01-03'
id: 5EC2
page: 56
number: 2
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 11 de decembro de 2000 pola que se autoriza o cesamento de actividades
  do centro privado Nuestra Señora de la Merced de Ourense.
range: Orde
url: 'https://www.xunta.gal/dog/Publicados/2001/20010103/Anuncio5EC2_gl.html'
---
<p>Examinado o expediente incoado polo centro privado Nuestra Señora de la Merced de Ourense, no que se solicita o cesamento de actividades.</p>
<p>Resultando que o dito centro privado obtivo, por Orde do 23 de xuño de 1982, autorización para unha unidade de preescolar.</p>
<p>Vistos o Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG 15 de decembro) que o desenvolve.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo cesamento de actividades do centro privado Nuestra Señora de la Merced de Ourense, segundo os datos que se relacionan no anexo da presente orde, quedando nulas e sen ningún efecto as disposicións que autorizan o funcionamento legal do devandito centro.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 11 de decembro de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia de Ourense</p>
<p>Código do centro: 32015591.</p>
<p>Concello: Ourense.</p>
<p>Localidade: Ourense.</p>
<p>Enderezo: Remedios, nº 62.</p>
<p>Denominación: Nuestra Señora de la Merced.</p>
<p>Titular: Mercedes Pérez Pérez.</p>
<p>Autorización do cesamento de actividades do centro.</p>

