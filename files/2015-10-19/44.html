---
date: '2015-10-19'
id: G1096-061015-0006
page: 40541
number: 199
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 29 de setembro de 2015, de emprazamento para trámite de audiencia
  devolta polo servizo de Correos por resultar imposible a súa notificación
  (expediente PON/449/2014-RP1).
range: Cédula
url: >-
  https://www.xunta.gal/dog/Publicados/2015/20151019/AnuncioG1096-061015-0006_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, publícase o emprazamento para trámite de audiencia ditado no expediente de reposición da legalidade urbanística PON/449/2014-RP1, a Fernando Jorge Gago Esteban, en relación coas obras de construción dunha edificación con tipoloxía de vivenda unifamiliar no lugar de Borreiros, no termo municipal de Gondomar, provincia de Pontevedra. </p>
    <p>Ao non poderse realizar a notificación persoal daquel acordo ao interesado, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado o devandito acordo por medio dun anuncio no Boletín Oficial del Estado.</p>
    <p>O expediente relacionado atópase á súa disposición na Axencia de Protección da Legalidade Urbanística, sita no edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contará desde o día seguinte ao da publicación desta cédula no Boletín Oficial del Estado. Transcorrido o devandito prazo, a notificación entenderase producida.</p>
    <p>O interesado disporá dun prazo de 10 días hábiles, contado a partir do día seguinte a aquel en que se teña producido a notificación no Boletín Oficial del Estado, para presentar alegacións e os documentos e xustificacións que considere pertinentes.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da devandita Lei 30/1992, do 26 de novembro, expido e asino esta cédula.</p>
    <p>Santiago de Compostela, 29 de setembro de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

