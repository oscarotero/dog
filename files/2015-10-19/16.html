---
date: '2015-10-19'
id: G0167-280915-0002
page: 40485
number: 199
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (1298/2014).
range: Edicto
url: >-
  https://www.xunta.gal/dog/Publicados/2015/20151019/AnuncioG0167-280915-0002_gl.html
---
<p>Marta Yanguas del Valle, secretaria xudicial do Xulgado do Social número 3 de Reforzo da Coruña, fai saber que no procedemento de despedimento/cesamentos en xeral 1298/2014 deste xulgado do social, seguido por instancia de Jesús Manuel Reboredo Santos contra Caslar Mobiliario, S.L., Miguel Ángel Penas Casal, Noelia Lareo García, Caspen 2008, S.L. e o Fogasa sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza 365/2015.</p>
    <p>Xuíz: Javier López Cotelo</p>
    <p>Procedemento: resolución de contrato 1298/2014 </p>
    <p>Demandante: Jesús Manuel Reboredo Santos</p>
    <p>Letrado: Sr. Suárez Figueiras</p>
    <p>Demandados: Caslar Mobiliario, S.L., Caspen 2008, S.L., Miguel Ángel Penas Casal, Noelia Lareo García e o Fogasa</p>
    <p>A Coruña, 10 de setembro de 2015</p>
    <p>Decido:</p>
    <p>1º. Estimo as accións sobre resolución de contrato e despedimento formuladas por Jesús Manuel Reboredo Santos fronte a Caslar Inmobiliario, S.L., Caspen 2008, S.L., Miguel Ángel Penas Casal e Noelia Lareo García e, en consecuencia:</p>
    <p>a) Declaro, con data da presente sentenza, a extinción do contrato de traballo existente entre o traballador demandante e os demandados, por causas imputables a estes, condenándoos a aboarlle de forma solidaria a cantidade total de 10.153,42 euros en concepto de indemnización. </p>
    <p>b) Declaro a improcedencia do despedimento da parte demandante habido o 4.11.2014 e condeno os demandados a satisfacerlle ao demandante de forma solidaria os salarios desde esa data ata a data da presente resolución a razón de 49,65 euros/día. </p>
    <p>2º. Estimo a acción sobre reclamación de cantidade formulada por Jesús Manuel Reboredo Santos fronte a Caslar Inmobiliario, S.L., Caspen 2008, S.L., Miguel Ángel Penas Casal e Noelia Lareo García e, en consecuencia, condeno a todos estes a aboarlle ao primeiro a suma de 11.994,70 euros en concepto de salarios devindicados e non satisfeitos, así como o xuro de 10 % de mora da dita cantidade nos termos do artigo 29.3 do ET.</p>
    <p>3º. O Fogasa deberá pasar polo decidido nesta resolución.</p>
    <p>Inscríbase a presente resolución no libro de sentenzas deixando testemuño dela no presente procedemento.</p>
    <p>Notifíqueselles esta sentenza ás partes e advírtaselles que contra ela se poderá interpoñer recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución por comparecencia ou mediante escrito, pasados os cales se declarará firme e se procederá ao seu arquivamento. </p>
    <p>Así o pronuncio, mando e asino, Javier López Cotelo, xuíz social de reforzo da Coruña.</p>
    <p>Publicación. A anterior sentenza foi lida e publicada polo maxistrado xuíz que a subscribe no día da súa data, do que eu, a secretaria xudicial, dou fe».</p>
    <p>E para que conste e sirva de notificación a Noelia Lareo García, en ignorado paradoiro, expídese o presente edicto para publicar no <em>Diario Oficial de Galicia </em>e colocar no taboleiro de anuncios.</p>
    <p>A Coruña, 24 de setembro de 2015</p>
    <footer><p>A secretaria xudicial</p></footer>

