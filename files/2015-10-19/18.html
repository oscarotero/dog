---
date: '2015-10-19'
id: G2410-280915-0001
page: 40490
number: 199
agency: Xulgado do Social número 1 de Santiago de Compostela
section: V. Administración de xustiza.
title: EDICTO (390/2012).
range: Edicto
url: >-
  https://www.xunta.gal/dog/Publicados/2015/20151019/AnuncioG2410-280915-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 390/2012 deste xulgado do social, seguido por instancia de Rubén Martínez Domínguez contra a empresa Landro Albañilería, S.L., Estructuras Cubafer, S.L., Aticus Ocaña Martín e o Fondo de Garantía Salarial (Fogasa), sobre ordinario, ditouse a seguinte resolución, cuxa parte dispositiva se xunta:</p>
    <p>«Decido que estimando integramente a demanda interposta por Rubén Martínez Domínguez contra Landro Albañilería, S.L., Estructuras Cubafer, S.L., Aticus Ocaña Martín (administrador concursal de Estructuras Cubafer, S.L.) e o Fogasa, debo condenar e condeno solidariamente as mercantís demandadas Landro Albañilería, S.L. e Estructuras Cubafer, S.L. a que lle aboen ao demandante a suma de 1.243,31 euros polos conceptos analizados no feito probado cuarto desta sentenza, máis os xuros por demora previstos no artigo 29.3 do ET respecto da devandita cantidade desde a presentación da papeleta de conciliación ata a presente resolución e os do artigo 576 da LAC a partir da presente resolución, e condeno as demandadas a que así o recoñezan, acaten e aboen, e ao aboamento dos honorarios de letrado da parte demandante ata o límite máximo de 600 euros; e debo condenar e condeno a Aticus Ocaña Martín na súa soa condición de administrador concursal de Estructuras Cubafer, S.L. a estar e pasar pola devandita declaración.</p>
    <p>No que atinxe á responsabilidade do Fogasa, deberá observarse o que resulte do artigo 33 do ET.</p>
    <p>Notifíquese ás partes e ao Fogasa a presente resolución facéndolles saber que fronte a esta non cabe recurso.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Landro Albañilería, S.L. e a Estructuras Cubafer, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 28 de setembro de 2015</p>
    <footer><p>A secretaria xudicial</p></footer>

