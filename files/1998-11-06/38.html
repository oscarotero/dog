---
date: '1998-11-06'
id: 2EC2
page: 11
number: 216
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 16 de outubro de 1998 pola que se declara extinguida a concesión
  administrativa do parque de cultivo mariño sito no distrito marítimo de Sada,
  titularidade de Manuel Pérez Botana.
range: Orde
url: 'https://www.xunta.gal/dog/Publicados/1998/19981106/Anuncio2EC2_gl.html'
---
<p>Visto o expediente de caducidade instruído á concesión administrativa do parque de cultivo mariño sito na marxe esquerda do río Lambre, distrito marítimo de Sada, da que é titular Manuel Pérez Botana.</p>
<p>Resultando que con data do 15-2-1996 foi ordenado pola Delegación Territorial da Consellería de Pesca, Marisqueo e Acuicultura de A Coruña o inicio do expediente de caducidade da antedita concesión por levar inactivo un tempo superior a dous anos e remata-lo prazo de vixencia sen solicita-la prórroga.</p>
<p>Resultando que o acordo de inicio do expediente de caducidade e o nomeamento de instructor e secretario do dito expediente lle foi comunicado ó interesado con data do 21-2-1996, sen formular alegacións dentro do prazo concedido.</p>
<p>Resultando que a proposta de resolución do expediente de caducidade lle foi comunicada ó interesado con data do 28-6-1996, sen que este formulara alegacións dentro do prazo establecido legalmente.</p>
<p>Considerando que o parque de cultivo leva máis de dous anos sen explotación, e que non se presentou a solicitude de prórroga dentro do prazo establecido sendo estas causas de caducidade das previstas no artigo 72 a) e c) da Lei 6/1993, do 11 de maio, de pesca de Galicia.</p>
<p>Resultando que o expediente foi tramitado conforme a dereito, segundo informe emitido pola xefa do Servicio Técnico-Xurídico.</p>
<p>Vistas a Lei 30/1992, do 26 de novembro, de réxime xurídico das administracións públicas e do procedemento administrativo común, o Real decreto 1471/1989, do 1 de decembro, polo que se aproba o Regulamento xeral para o desenvolvemento e execución da Lei 22/1988, do 28 de xullo, de costas, Lei 6/1993, do 11 de maio, de pesca de Galicia e demais disposicións de pertinente aplicación.</p>
<p>Esta consellería, á vista da proposta de resolución emitida pola instructora do expediente, acorda, no</p>
<p>exercicio das súas atribucións e competencias, extingui-la concesión administrativa do parque de cultivo mariño titularidade de Manuel Pérez Botana, que ten as seguintes características:</p>
<p>Establecemento: parque de cultivo mariño.</p>
<p>Localización: zona marítimo-terrestre, marxe esquerda do río Lambre, distrito marítimo de Sada.</p>
<p>Especies: moluscos.</p>
<p>Ocupación dominio público: 27.400 m.</p>
<p>Orde de outorgamento: 15-9-1966 (BOE nº 229).</p>
<p>Fin da vixencia: 15-9-1986.</p>
<p>Contra esta resolución, que esgota a vía administrativa, poderase interpor recurso contencioso-administrativo na forma e prazos previstos no artigo 57 e seguintes da Lei reguladora da xurisdicción contencioso-administrativa do 27 de decembro de 1956.</p>
<p>Santiago de Compostela, 16 de outubro de 1998.</p>
<p>P.D. (Orde 17-12-1997, DOG nº 246, do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca, Marisqueo e Acuicultura</p>
<p>9584</p>

