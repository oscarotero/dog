---
date: '2023-06-23'
id: G0597-150623-0006
page: 39414
number: 119
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 15 de xuño de 2023, da Dirección Xeral da Función Pública, pola
  que se aproban e se fan públicas as listaxes provisionais de persoas admitidas
  e excluídas ao proceso selectivo extraordinario de estabilización derivado da
  Lei 20/2021, do 28 de decembro, pola quenda de acceso libre e mediante o
  sistema de concurso, para o ingreso no corpo superior da Administración xeral
  da Comunidade Autónoma de Galicia e no corpo facultativo superior de
  Administración especial da Administración xeral da Comunidade Autónoma de
  Galicia (subgrupo A1).
range: Resolución
url: >-
  https://www.xunta.gal/dog/Publicados/2023/20230623/AnuncioG0597-150623-0006_gl.html
---
<p>De conformidade co establecido no artigo 12 do Regulamento de selección de persoal da Administración da Comunidade Autónoma de Galicia e na base I.4 das que rexen o proceso selectivo convocado pola Resolución do 22 de decembro de 2022 (DOG núm. 244, do 26 de decembro), modificada polas resolucións do 20 de xaneiro de 2023 (DOG núm. 15, do 23 de xaneiro) e do 6 febreiro de 2023 (DOG núm. 26, do 7 de febreiro), esta dirección xeral</p>
    <h2>RESOLVE:</h2>
    <p>Aprobar as listaxes provisionais de persoas admitidas e excluídas ao proceso selectivo extraordinario de estabilización derivado da Lei 20/2021, do 28 de decembro, pola quenda de acceso libre e mediante o sistema de concurso, para o ingreso no corpo superior da Administración xeral da Comunidade Autónoma de Galicia e no corpo facultativo superior de Administración especial da Administración xeral da Comunidade Autónoma de Galicia (subgrupo A1) dos seguintes corpos/escalas ou especialidades:</p>
    <table>
     <thead>
      <tr>
       <td>Corpo/escala</td>
      </tr>
     </thead>
     <tbody>
      <tr>
       <td>Corpo superior:</td>
      </tr>
      <tr>
       <td>I. Corpo superior da Administración xeral</td>
      </tr>
      <tr>
       <td>II. Escala sistemas e tecnoloxía da información</td>
      </tr>
      <tr>
       <td>III. Escala superior de finanzas</td>
      </tr>
      <tr>
       <td>IV. Escala superior de estatísticos</td>
      </tr>
      <tr>
       <td>Corpo facultativo superior:</td>
      </tr>
      <tr>
       <td>V. Escala de enxeñeiros:
        – Especialidade enxeñaría de camiños, canais e portos
        – Especialidade enxeñaría agronómica
        – Especialidade enxeñaría industrial:
        – Especialidade enxeñaría de minas:
        – Especialidade enxeñaría de montes:
        – Especialidade enxeñaría de telecomunicacións
        – Especialidade enxeñaría química</td>
      </tr>
      <tr>
       <td>VI. Escala de arquitectos</td>
      </tr>
      <tr>
       <td>VII. Escala de veterinarios:</td>
      </tr>
      <tr>
       <td>VIII. Escala de ciencias:
        – Especialidade bioloxía
        – Especialidade química
        – Especialidade ciencias do mar
        – Especialidade física</td>
      </tr>
      <tr>
       <td>IX. Escala de arqueólogos</td>
      </tr>
      <tr>
       <td>X. Escala de facultativos de arquivos, bibliotecas e museos:
        – Especialidade arquivos
        – Especialidade bibliotecas</td>
      </tr>
      <tr>
       <td>XI. Escala de profesores numerarios de institutos politécnicos marítimo-pesqueiros:
        – Especialidade navegación marítima
        – Especialidade pesca marítima
        – Especialidade bioloxía pesqueira
        – Especialidade máquinas e instalacións mariñas
        – Especialidade lexislación marítima
        – Especialidade inglés marítimo
        – Especialidade formación e orientación laboral
        – Especialidade procesos de cultivo acuícola
        – Especialidade intervencións subacuáticas e hiperbáricas</td>
      </tr>
      <tr>
       <td>XII. Escala de inspección urbanística:
        -Especialidade xurídica</td>
      </tr>
      <tr>
       <td>XIII. Escala técnica do Servizo de Gardacostas de Galicia</td>
      </tr>
      <tr>
       <td>XIV. Escala de facultativos:
        – Especialidade medicina
        – Especialidade psicoloxía
        – Especialidade pedagoxía</td>
      </tr>
      <tr>
       <td>XV. Escala de expertos/as lingüistas</td>
      </tr>
      <tr>
       <td>XVI. Escala de restauración:
        – Especialidade de bens artísticos e arqueolóxicos</td>
      </tr>
      <tr>
       <td>XVII. Escala superior de sistemas de información xeográfica</td>
      </tr>
     </tbody>
    </table>
    <p>As persoas aspirantes poderán consultar o estado das solicitudes de inscrición presentadas e a situación como admitidas ou excluídas en fides.xunta.gal</p>
    <p>A listaxe completa de persoas aspirantes admitidas e excluídas, con indicación da causa determinante da súa exclusión, poderase consultar no portal web corporativo funcionpublica.xunta.gal</p>
    <p>Así mesmo, e segundo a base I.4 das que rexen o proceso selectivo, nesta listaxe figuran as persoas aspirantes que teñen pendente de acreditar que están en posesión do Celga requirido.</p>
    <p>As persoas aspirantes excluídas, as que non figuren en ningunha das listaxes, así como aquelas persoas que non acreditaron estar en posesión do Celga requirido, disporán dun prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia,</em> para reclamar ou emendar o defecto que motivou a exclusión ou acreditar que posuían antes do día de finalización do prazo de presentación de solicitudes de participación no proceso selectivo o Celga 4 ou equivalente debidamente homologado, de acordo coa disposición adicional segunda da Orde do 16 de xullo de 2007 pola que se regulan os certificados oficiais acreditativos dos niveis de coñecemento da lingua galega (DOG núm. 146, do 30 de xullo), modificada pola Orde do 10 de febreiro de 2014 (DOG núm. 34, do 19 de febreiro). Para isto, deberá acceder a fides.xunta.gal e realizar as alegacións que considere oportunas e achegar a documentación acreditativa. Só se admitirán as alegacións que se realicen por medio desta aplicación informática.</p>
    <p>O feito de figuraren na relación de persoas admitidas non prexulgará que se lles recoñeza ás persoas aspirantes a posesión dos requisitos exixidos para participar no proceso selectivo, así como da posesión do Celga requirido. Cando da documentación que deben presentar tras superar o proceso selectivo se desprenda que non posúen algún dos requisitos, as persoas aspirantes decaerán en todos os dereitos que poidan derivar da súa participación.</p>
    <p>As persoas aspirantes que dentro do prazo sinalado non emenden os defectos que motivaron a súa exclusión serán definitivamente excluídas. As persoas aspirantes que non acrediten a posesión do Celga 4 terán que realizar a proba de coñecemento da lingua galega.</p>
    <p>Santiago de Compostela, 15 de xuño de 2023</p>
    <footer><p>José María Barreiro Díaz<br>Director xeral da Función Pública</p></footer>

