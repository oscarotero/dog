---
date: '2000-06-09'
id: B87A
page: 8964
number: 112
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2000/20000609/AnuncioB87A_gl.html'
---
<p>A Comisión de Goberno do Concello, na sesión que tivo lugar o día 20 de marzo de 2000, aprobou inicialmente un expediente complementario da reparcelación da unidade de actuación de Sánchez Freire-Conxo de Arriba, co obxecto de determina-la indemnización dos prexuízos ocasionados pola actuación urbanística neste polígono ós herdeiros da arrendataria da vivenda existente no edificio número 39 da rúa de Conxo de Arriba.</p>
<p>En cumprimento do que dispón o artigo 102 da Lei 1/1997, do solo de Galicia (LSG), o expediente sométese a información pública durante o prazo de vinte días, contados a partir do día seguinte ó da publicación deste anuncio no Diario Oficial de Galicia. Durante este prazo, os interesados poderán consulta-lo expediente na sección de Planeamento e Xestión e formular por escrito as alegacións que xulguen oportunas.</p>
<p>Este anuncio serviralles de edicto de notificación, de acordo co previsto no artigo 121.1º da LSG, ós propietarios da parcela número 4 da reparcelación (herdeiros de Ramón Fernández Vázquez).</p>
<p>Santiago de Compostela, 4 de abril de 2000.</p>
<p>Xosé A. Sánchez Bugallo</p>
<p>Alcalde</p>

