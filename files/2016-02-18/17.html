---
date: '2016-02-18'
id: G2410-010216-0001
page: 6122
number: 33
agency: Xulgado do Social número 1 de Santiago de Compostela
section: V. Administración de xustiza.
title: EDICTO (948/2010).
range: Edicto
url: >-
  https://www.xunta.gal/dog/Publicados/2016/20160218/AnuncioG2410-010216-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 948/2010 deste xulgado do social, seguido por instancia dos traballadores arriba referenciados contra a empresa Viproga, S.A., se ditou a seguinte resolución cuxa parte dispositiva se xunta:</p>
    <p>«Estímase a demanda interposta por Ernesto Rodríguez Castro, José Manuel Martínez Merelles, Juan Ángel Botana Calvo, Manuel Pulleiro Becerra, Ramón Iglesias Rancaño, Manuel Abad Paredes, Juan Luis Cruces Rodríguez, representados e asistidos polo letrado Ramón Quintela Miramontes, fronte a Viproga, S.A., que non comparece no acto de xuízo oral e, en consecuencia, condénase a parte demandada a que lle aboe aos demandantes as seguintes cantidades polos conceptos que constan no feito probado segundo desta resolución; a Ernesto Rodríguez Castro, a cantidade de 11.198,38 euros; José Manuel Martínez Merelles, o importe de 11.478,05 euros; Juan Ángel Botana Calvo, o importe de 11.619,77 euros; Manuel Pulleiro Becerra, o importe de 16.820,08 euros; Ramón Iglesias Rancaño, o importe de 12.047,97 euros; Manuel Abad Paredes, o importe de 10.961,39 euros; Juan Luis Cruces Rodríguez, o importe de 11.397,6 euros; máis o 10 % por mora establecido no artigo 29.3 do ET.</p>
    <p>Notifíqueselles esta resolución ás partes, facéndolles saber que contra esta poden interpor recurso de suplicación ante o TSX de Galicia no prazo de cinco (5) días».</p>
    <p>E para que lle sirva de notificación en legal forma a Viproga, S.A., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 1 de febreiro de 2016</p>
    <footer><p>A secretaria xudicial</p></footer>

