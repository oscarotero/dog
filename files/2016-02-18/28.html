---
date: '2016-02-18'
id: G0424-180116-0001
page: 6138
number: 33
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 11 de xaneiro de 2016, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica nos concellos de Miño-Fene (expediente
  IN407A 2014/046-1).
range: Resolución
url: >-
  https://www.xunta.gal/dog/Publicados/2016/20160218/AnuncioG0424-180116-0001_gl.html
---
<p>Expediente: IN407A 2014/046-1.</p>
    <p>Promotora: Sucesores de M. Leira, S.L.</p>
    <p>Denominación da instalación: liña de media tensión para o túnel Pedra do Couto e LMT a novo punto fronteira autoestrada Miño-Fene.</p>
    <p>Concello: Miño-Fene.</p>
    <p>Feitos:</p>
    <p>1. O 4 de abril de 2015 Sucesores de M. Leira, S.L. solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 211, do 5 de novembro de 2015 e no BOP núm. 21, do 2 de febreiro de 2015.</p>
    <p>3. Solicitouse o preceptivo informe ás distintas administracións, organismos ou, se é o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude.</p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>– LMT aérea, a 15 kV, en simple circuíto, de 914 metros de lonxitude total, en condutor LA-56/54,6 mm2 Al, tendida sobre apoios metálicos (nº 1, 3, 4, 5, 6, 7 e 10) e de formigón (nº 2, 8 e 9), composta por:</p>
    <p>• Treito 1: de 604 metros de lonxitude, coa orixe no apoio existente metálico tipo C-3000-2T no que se proxecta a instalación dun paso aerosubterráneo (PA/S) e remate no novo apoio proxectado metálico tipo FL-C-2000/14 (apoio nº 10 da nova LMT), no que tamén se proxecta instalación dun paso aerosubterráneo (PA/S).</p>
    <p>• Treito 2: de 310 metros de lonxitude, coa orixe no novo apoio apoio proxectado metálico tipo C-1000/18-CA (apoio nº 5 da nova LMT) situado nas proximidades do apoio existente metálico tipo C-3000-2T anterior e remate no apoio FL-C-2000/16-CA existente (apoio nº 1 da nova LMT), no cal se producirá a conexión co novo punto fronteira Unión Fenosa Distribución, S.A.-Industria Eléctrica Sucesores de M. Leira, S.L., obxecto doutro proxecto.</p>
    <p>– LMT soterrada, a 15/20 kV, en simple circuíto, de 12 metros de lonxitude, en condutor tipo RHV 12/20 kV 3(1×95 mm2 Al+H16), coa orixe no paso aerosubterráneo dotado de pararraios autoválvulas proxectado no novo apoio proxectado metálico tipo FL-C-2000/14 (apoio nº 10 da nova LMT) e remate no CT proxectado.</p>
    <p>– Novo centro de transformación (CT) proxectado en edificio prefabricado de formigón, marca Schneider Electric, tipo EHC-8T2L, compacto, de 1.000 kVA de potencia e relación de transformación 15-20/0,42-0,23 kV, cunha configuración de celas modulares 1L+1P+1M con illamento en SF6, que se vai instalar nas proximidades da boca norte do Túnel Pedra do Couto (autoestrada do Atlántico, treito Miño-Fene).</p>
    <p>– O orzamento da instalación segundo proxecto é de 71.933,65 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude a cal se xuntará a seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do director da montaxe no cal se garantirá o cumprimento das especificacións do proxecto e prescricións complementarias, se as houber, así coma das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial, a relativa á ordenación do territorio e o medio ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 11 de xaneiro de 2016</p>
    <footer><p>Isidoro Martínez Arca<br>Xefe territorial da Coruña</p></footer>

