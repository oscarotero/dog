---
date: '2003-01-16'
id: '1916'
page: 511
number: 10
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 15 de xaneiro de 2003 pola que se modifica a do 30 de decembro de 2002
  pola que se establecen indemnizacións polo cesamento total da actividade de
  retallistas e vendedores ambulantes de peixe e mariscos que se subministren
  integramente en lonxas pechadas por decisións administrativas debido ós
  vertidos do Prestige.
range: Orde
url: 'https://www.xunta.gal/dog/Publicados/2003/20030116/Anuncio1916_gl.html'
---
<p>A evolución das circunstancias que operan nos acontecementos ligados ós vertidos do Prestige obriga a redefinir algúns conceptos da Orde do 30 de</p>
<p>decembro de 2002, pola que se establecen indemnizacións polo cesamento total da actividade de retallistas e vendedores ambulantes de peixe e mariscos que se subministren integramente en lonxas pechadas por decisións administrativas debido ós vertidos do Prestige (DOG do 31 de decembro).</p>
<p>Así mesmo, a Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003, establece no seu artigo 43 unha modificación do Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia, na súa regulación do prazo mínimo para a presentación de solicitudes de axudas e subvencións públicas, ampliándoo de 20 días hábiles a 40 días hábiles.</p>
<p>De igual modo, o citado artigo establece que as ordes de axudas e subvencións manteñan un escrupuloso respecto ó disposto na Lei 30/1992, do 26 de novembro, de réxime xurídico das administracións públicas e do procedemento administrativo común, no que se refire á presentación de documentos que constan en poder da Xunta de Galicia.</p>
<p>Como queira que a orde que se modifica foi publicada con anterioridade á entrada en vigor da Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003, require a súa adaptación ós anteriores mandatos legais.</p>
<p>Visto o anterior,</p>
<p>DISPOÑO:</p>
<p>Artigo 1º</p>
<p>Os preceptos da Orde do 30 de decembro de 2002 pola que establecen indemnizacións polo cesamento total da actividade de retallistas e vendedores ambulantes de peixe e mariscos que se subministren integramente en lonxas pechadas por decisións administrativas debido ós vertidos do Prestige (DOG do 31 de decembro), quedan modificados nos seguintes termos:</p>
<p>Primeiro.-Modifícase o artigo 1º a), que queda como segue:</p>
<p>«Vendedores retallistas de peixe e marisco que exclusivamente vendan en mercados e prazas de abastos e se subministran en exclusiva en lonxas pechadas para o abastecemento dos productos que comercializa o solicitante, por decisións administrativas derivadas dos efectos dos vertidos do Prestige».</p>
<p>Segundo.-Modifícase o artigo 2º b), que queda como segue:</p>
<p>«O dereito a percibi-las indemnizacións cesará pasados sete días hábiles desde a data oficial de reinicio da actividade pesqueira e marisqueira».</p>
<p>Terceiro.-Modifícase o artigo 2º c), que queda redactado como segue:</p>
<p>«As indemnizacións previstas nesta orde imputaranse ó concepto orzamentario que se habilite e aboaranse quincenalmente de conformidade co procedemento aprobado por resolución da Consellería de Economía e Facenda do 15 de novembro de 2002».</p>
<p>Cuarto.-Modifícase o artigo 4º, número 3, que queda como segue:</p>
<p>«A data límite de presentación de solicitudes será o 18 de febreiro de 2003».</p>
<p>Quinto.-Modifícase o artigo 5º, que queda como segue:</p>
<p>«Artigo 5º.-Comprobación e control das indemnizacións.</p>
<p>Sen prexuízo das competencias doutras administracións públicas, a Consellería de Industria e Comercio en calquera momento poderá comproba-lo cumprimento dos requisitos da concesión das indemnizacións».</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 15 de xaneiro de 2003.</p>
<p>Juan Rodríguez Yuste</p>
<p>Conselleiro de Industria e Comercio</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

