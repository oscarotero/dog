---
date: '2003-01-16'
id: '1912'
page: 511
number: 10
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 16 de decembro de 2002 pola que se adscribe con carácter definitivo ó
  instituto de educación secundaria Concepción Arenal de Ferrol (A Coruña) a
  María Amelia Peralta Bejarano.
range: Orde
url: 'https://www.xunta.gal/dog/Publicados/2003/20030116/Anuncio1912_gl.html'
---
<p>Na oferta inicial de ensinanzas de educación postobrigatoria trasládanse as ensinanzas de formación</p>
<p>profesional familia química do IES de Leixa ó IES Concepción Arenal de mesma localidade.</p>
<p>O Real decreto 2112/1998, do 2 de outubro, establece na súa disposición adicional décimo cuarta que, nos casos en que se produza un cambio de ensinanzas desde un centro a outro, os profesores das especialidades afectadas quedarán adscritos ó novo centro, mantendo para tódolos efectos a antigüidade que posuían no centro de orixe.</p>
<p>Extinguidas as ensinanzas de formación profesional da familia química no IES de Leixa e implantadas no IES Concepción Arenal-Ferrol, procede agora efectua-la adscrición con carácter definitivo, no instituto de educación secundaria Concepción Arenal de Ferrol, do profesorado do instituto de educación secundaria Leixa afectado.</p>
<p>Na súa virtude, esta Consellería de Educación e Ordenación Universitaria</p>
<p>DISPÓN:</p>
<p>Primeiro.-A profesora de ensino secundario Mª Amelia Peralta Bejarano, DNI 34907558, disciplina análise e química industrial (590102), procedente do IES Leixa, queda adscrita definitivamente no instituto de educación secundaria Concepción Arenal de Ferrol.</p>
<p>Segundo.-A adscrición á que se refire esta orde non suporá variación nin modificación da situación do profesorado nin dos dereitos que lles corresponden e os servicios no centro computaranse desde a toma de posesión no instituto de procedencia.</p>
<p>Terceiro.-Nos títulos administrativos dos interesados, a delegación provincial da consellería incluirá dilixencias nas que se faga consta-la posesión no novo instituto.</p>
<p>Cuarto.-A efectividade desta orde será do 1 de setembro de 2002.</p>
<p>Santiago de Compostela, 16 de decembro de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

