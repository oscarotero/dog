---
date: '2019-06-14'
id: G0093-240519-0001
page: 28578
number: 112
agency: Xulgado de Primeira Instancia e Instrución número 3 de Tui
section: V. Administración de xustiza.
title: EDICTO (234/2018).
range: Edicto
url: >-
  https://www.xunta.gal/dog/Publicados/2019/20190614/AnuncioG0093-240519-0001_gl.html
---
<p>Cristina Iscar Cifuentes, letrada da Administración de xustiza do Xulgado de Primeira Instancia e Instrución número 3 de Tui, polo presente anuncio:</p>
    <p>No presente procedemento de divorcio contencioso 234/2018 seguido por instancia de Lidia Romero Solleiro fronte a José Carlos Figueroa Pérez ditouse sentenza o 21 de maio de 2019, cuxa resolución é a seguinte:</p>
    <p>Que acordo estimar a demanda interposta pola representación procesual de Lidia Romero Solleiro contra José Carlos Figueroa Pérez e, así, declaro a disolución do matrimonio formado por ambos os dous, con todos os efectos legais inherentes a este pronunciamento.</p>
    <p>Que acordo, en consecuencia:</p>
    <p>A disolución do réxime económico matrimonial e da sociedade de gananciais formada polos anteriores,</p>
    <p>A revogación dos poderes que reciprocamente se terían outorgado ambos os cónxuxes,</p>
    <p>Que a patria potestade sobre o fillo menor será exercida pola nai, Lidia Romero Solleiro,</p>
    <p>Que a garda e custodia sobre o mesmo menor será desempeñada pola nai, Lidia Romero Solleiro,</p>
    <p>Que non se establece un réxime de visitas a favor do pai, José Carlos Figueroa Pérez,</p>
    <p>Que o pai, José Carlos Figueroa Pérez, aboará mensualmente 150 euros en concepto de alimentos para o fillo, pensión que aquel deberá ingresar dentro dos cinco primeiros días de cada mes na conta corrente que designe a nai. A devandita pensión actualizarase cada ano conforme o índice de prezos de consumo ou o que o substitúa legalmente.</p>
    <p>Os gastos extraordinarios do fillo, definidos no fundamento xurídico quinto serán satisfeitos entre ambos os proxenitores por metade.</p>
    <p>Non procede facer expresa imposición de custas.</p>
    <p>Contra a presente resolución cabe recurso de apelación ante este xulgado para ante a superioridade dentro do prazo de vinte días. E encontrándose o devandito demandado, José Carlos Figueroa Pérez, en paradoiro descoñecido, expídese o presente co fin de que sirva de notificación.</p>
    <p>Tui, 23 de maio de 2019</p>
    <footer><p>A letrada da Administración de xustiza</p></footer>

