---
date: '2019-06-14'
id: G0424-110619-0006
page: 28512
number: 112
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 11 de xuño de 2019 pola que se modifica a Orde do 3 de abril de 2019
  pola que se aproban as bases reguladoras e se convocan os Premios de
  Responsabilidade Social Empresarial de Galicia (Premios RSE Galicia).
range: Orde
url: >-
  https://www.xunta.gal/dog/Publicados/2019/20190614/AnuncioG0424-110619-0006_gl.html
---
<p>A Orde do 3 de abril de 2019 pola que se aproban as bases reguladoras e se convocan os Premios de Responsabilidade Social Empresarial de Galicia (Premios RSE Galicia), publicada no <em>Diario Oficial de Galicia</em> o 16 de abril de 2019, establece, no seu artigo 6, o prazo para a presentación de candidaturas, o cal remata o 17 de xuño de 2019.</p>
    <p>Tendo en conta as modificacións introducidas na normativa de aplicación respecto á tipoloxía de premios despois da publicación dun novo decreto, considérase conveniente a ampliación do dito prazo, que non prexudica dereitos de terceiros, co obxecto de impulsar a función de fomento e recoñecemento daquelas empresas que xestionan a súa actuación baixo os principios da RSE.</p>
    <p>Polo exposto, en exercicio das facultades que me confire o artigo 34 da Lei 1/1983, do 22 de febreiro, de normas reguladoras da Xunta e da súa presidencia,</p>
    <h2>DISPOÑO:</h2>
    <p>Artigo único. <em>Modificación do parágrafo 1 do artigo 6 da Orde do 3 de abril de 2019 pola que se aproban as bases reguladoras e se convocan os Premios de Responsabilidade Social Empresarial de Galicia (Premios RSE Galicia)</em></p>
    <p>O parágrafo 1 do artigo 6 da dita orde queda redactado como segue:</p>
    <p>1. O prazo de presentación das candidaturas finalizará o día 17 de xullo de 2019.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 11 de xuño de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

