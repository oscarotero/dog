---
date: '2019-06-14'
id: G0256-110619-0001
page: 28565
number: 112
agency: Axencia Turismo de Galicia
section: III. Outras disposicións.
title: >-
  RESOLUCIÓN do 11 de xuño de 2019 pola que se amplían e redistribúen os
  créditos orzamentarios existentes para a concesión das axudas previstas na
  Resolución do 28 de decembro de 2018 pola que se establecen as bases
  reguladoras para a concesión, en réxime de concorrencia competitiva, de
  subvencións a proxectos novos de dinamización do Xacobeo 2021 dentro do
  programa O teu Xacobeo, e se procede á súa convocatoria para os anos 2019 e
  2020.
range: Resolución
url: >-
  https://www.xunta.gal/dog/Publicados/2019/20190614/AnuncioG0256-110619-0001_gl.html
---
<p>O 14 de xaneiro de 2019 publicouse no <em>Diario Oficial de Galicia</em> núm. 9, a Resolución do 28 de decembro de 2018 pola que se establecen as bases reguladoras para a concesión, en réxime de concorrencia competitiva, de subvencións a proxectos novos de dinamización do Xacobeo 2021 dentro do programa O teu Xacobeo e se procede á súa convocatoria para os anos 2019 e 2020.</p>
    <p>Tal e como consta na parte expositiva da citada resolución, o financiamento desta convocatoria faise con cargo aos orzamentos da Axencia de Turismo de Galicia para os anos 2019 e 2020.</p>
    <p>No artigo 3.1 das citadas bases reguladoras prevese que as subvencións obxecto da devandita convocatoria se financiarán para o ano 2019 cun crédito total de 1.316.668 € e para o ano 2020 cun crédito total de 683.332 €, distribuído nas seguintes aplicacións orzamentarias en función das distintas liñas de solicitantes previstas:</p>
    <p>– Na liña 1, 583.334 € para o ano 2019 e 291.666 € para o ano 2020, con cargo á aplicación 11.A2 761A 760.0.</p>
    <p>– Na liña 2, 533.334 € para o ano 2019 e 291.666 € para o ano 2020, con cargo á aplicación 11.A2 761A 770.0.</p>
    <p>– Na liña 3, 200.000 € para o ano 2019 e 100.000 € para o ano 2020, con cargo á aplicación 11.A2 761A 781.0.</p>
    <p>O artigo 3.2 prevé a posibilidade de ampliar o citado crédito máximo de conformidade co disposto no artigo 30 do Regulamento da Lei de subvencións de Galicia, aprobado polo Decreto 11/2009, do 8 de xaneiro, cando o aumento veña derivado das causas establecidas no número 2 do citado artigo, logo de aprobación da modificación orzamentaria que proceda. </p>
    <p>O artigo 31 do dito regulamento, establece que cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Tendo en conta que existe crédito susceptible de ser utilizado para este fin como consecuencia dunha maior dispoñibilidade orzamentaria, e que no transcurso do procedemento administrativo de concesión das axudas nalgunha das liñas o número de solicitantes foi inferior ao agardado, mentres que noutras o volume de axuda solicitada superou amplamente a dispoñibilidade orzamentaria, considérase conveniente facer unha redistribución de fondos entre as distintas aplicacións e ampliar o importe inicial para o ano 2019 en 896.900 € e para o ano 2020 en 1.866.400 €, de maneira que se poidan atender un maior número de solicitudes presentadas.</p>
    <p>De acordo co anterior, unha vez declarada a dispoñibilidade de crédito, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>RESOLVO:</h2>
    <p>Primeiro. Ampliar a dotación de fondos inicialmente prevista nesta convocatoria para o ano 2019 na contía de 896.900 € e para o ano 2020 na contía de 1.866.400 €, polo que o crédito orzamentario total asignado para estas axudas para a anualidade 2019 tras esta ampliación ascende a 2.213.568 € e para a anualidade 2020 ascende a 2.549.732 €.</p>
    <p>Segundo. Redistribuír os fondos asignados ás subvencións a proxectos novos de dinamización do Xacobeo 2021 dentro do programa O teu Xacobeo para a anualidade 2019, en función do volume de solicitudes, do seguinte xeito:</p>
    <table>
     <tbody>
      <tr>
       <td>Liñas</td>
       <td>Aplicación orzamentaria</td>
       <td>Dotación orzamento
         inicial 2019</td>
       <td>Modificacións</td>
       <td>Dotación orzamentaria final 2019</td>
      </tr>
      <tr>
       <td>Liña 1</td>
       <td>11.A2 761A 760.0</td>
       <td>583.334</td>
       <td>- 108.100</td>
       <td>475.234</td>
      </tr>
      <tr>
       <td>Liña 2</td>
       <td>11.A2 761A 770.0</td>
       <td>533.334</td>
       <td>82.000</td>
       <td>615.334</td>
      </tr>
      <tr>
       <td>Liña 3</td>
       <td>11.A2 761A 781.0</td>
       <td>200.000</td>
       <td>923.000</td>
       <td>1.123.000</td>
      </tr>
      <tr>
       <td colspan="2">Total</td>
       <td>1.316.668</td>
       <td>896.900</td>
       <td>2.213.568</td>
      </tr>
     </tbody>
    </table>
    <p>Terceiro. Redistribuír os fondos asignados ás subvencións a proxectos novos de dinamización do Xacobeo 2021 dentro do programa O teu Xacobeo para a anualidade 2020, en función do volume de solicitudes, do seguinte xeito:</p>
    <table>
     <tbody>
      <tr>
       <td>Liñas</td>
       <td>Aplicación orzamentaria</td>
       <td>Dotación orzamento inicial 2020</td>
       <td>Modificacións</td>
       <td>Dotación orzamentaria final 2020</td>
      </tr>
      <tr>
       <td>Liña 1</td>
       <td>11.A2 761A 760.0</td>
       <td>291.666</td>
       <td>38.300</td>
       <td>329.966</td>
      </tr>
      <tr>
       <td>Liña 2</td>
       <td>11.A2 761A 770.0</td>
       <td>291.666</td>
       <td>506.600</td>
       <td>798.266</td>
      </tr>
      <tr>
       <td>Liña 3</td>
       <td>11.A2 761A 781.0</td>
       <td>100.000</td>
       <td>1.321.500</td>
       <td>1.421.500</td>
      </tr>
      <tr>
       <td colspan="2">Total</td>
       <td>683.332</td>
       <td>1.866.400</td>
       <td>2.549.732</td>
      </tr>
     </tbody>
    </table>
    <p>Cuarto. A presente modificación, unha vez publicada no <em>Diario Oficial de Galicia</em>, non implicará apertura dun novo prazo para presentar novas solicitudes.</p>
    <p>Santiago de Compostela, 11 de xuño de 2019</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

