---
date: '2018-02-06'
id: G0424-250118-0006
page: 8504
number: 26
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 26 de decembro de 2017, da Dirección Xeral de Enerxía e Minas,
  pola cal se fai público o Acordo do 21 decembro do Consello da Xunta polo que
  se declaran de interese especial varios proxectos de produción de enerxía
  eléctrica a partir de fontes renovables e as súas infraestruturas de
  evacuación asociadas.
range: Resolución
url: >-
  https://www.xunta.gal/dog/Publicados/2018/20180206/AnuncioG0424-250118-0006_gl.html
---
<p>Antecedentes.</p>
    <p>En cumprimento do disposto na disposición adicional primeira da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, o Consello da Xunta de Galicia, na súa reunión do 21 de decembro de 2017, acordou declarar de interese especial varios proxectos de produción de enerxía eléctrica a partir de fontes renovables e as súas infraestruturas de evacuación asociadas.</p>
    <h2>RESOLVO:</h2>
    <p>Publicar no DOG a parte expositiva do Acordo do Consello da Xunta do 21 de decembro de 2017 co texto literal seguinte:</p>
    <p>«Primeiro. Declarar de especial interese os seguintes proxectos de parques eólicos e das súas liñas de evacuación: Serra do Punago-Vacariza, Pastoriza Rodeiro, Monciro, Pena Forcada-Catasol II, Mouriños, Monte Tourado Eixe, Montes de Abella, Pena Ventosa Reformado, Serra das Penas, Pico Touriñán, Paradela, Cadeira, Sasdónigas Fase I, Sasdónigas Fase II, Neda, A Pastoriza, Carracedo e Singular de Mondoñedo.</p>
    <p>Segundo. Esta declaración terá como efectos a tramitación de forma prioritaria e con carácter de urxencia e a redución á metade dos prazos necesarios na instrución do procedemento da autorización administrativa previa e/ou de construción, así como dos prazos na instrución do procedemento de avaliación ambiental que sexa necesario. Así mesmo, reduciranse á metade os prazos necesarios na tramitación do proxecto sectorial».</p>
    <p>Santiago de Compostela, 26 de decembro de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

