---
date: '2002-08-16'
id: FA36
page: 12
number: 157
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de xullo de 2002, da Delegación Provincial de Lugo, pola que
  se somete a información pública a solicitude de autorización administrativa,
  aprobación do proxecto de execución e declaración de utilidade pública, en
  concreto, da instalación eléctrica L.M.T. de interconexión da Confederación
  Hidrográfica Tronceda-Salto de Lagoa, no concello de Mondoñedo. (Expediente
  15/2002 A.T.).
range: Resolución
url: 'https://www.xunta.gal/dog/Publicados/2002/20020816/AnuncioFA36_gl.html'
---
<p>1. Autorización administrativa.</p>
<p>Para os efectos previstos na Lei 54/1997 e no título VII do Real decreto 1955/2000, do 1 de decembro, sobre autorizacións de instalacións de enerxía eléctrica, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, que contan coas características técnicas que se relatan a seguir:</p>
<p>-Peticionario: Sociedad Española de Generación Eléctrica-Segel, S.L.</p>
<p>-Finalidade: conexión da central hidroeléctrica de Tronceda coa rede eléctrica de distribución.</p>
<p>-Descricións técnicas principais:</p>
<p>1. Liña de media tensión subterránea con orixe na central hidroeléctrica de Tronceda e remate no paso subterráneo-aéreo (apoio número 1 da L.M.T. aérea) de 30 m de lonxitude a 20 kV baixo tubo en conductor R.H.Z.1.</p>
<p>2. Liña de media tensión aérea con orixe no paso subterráneo-aéreo (apoio número 1 citado anteriormente) e remate na L.M.T. ó C.T. de Figueiras de 425 m de lonxitude a 20 kV sobre apoios metálicos en conductor LA-56.</p>
<p>2. Urxente ocupación.</p>
<p>O beneficiario, ó abeiro do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública das instalacións incluídas neste proxecto que, segundo o sinalado no artigo 54 da devandita lei, levará implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997, e no capítulo V do título VII do Real decreto 1955/2000, do 1 de decembro.</p>
<p>3. Alegacións.</p>
<p>O que se fai público para que poida examinarse o proxecto de instalacións, nesta delegación provincial (edificio administrativo Ronda da Muralla, 70, Lugo), e formula-las reclamacións, por duplicado, que se consideren oportunas durante o prazo de vinte días. Igualmente, os interesados poderán formular, se é o caso, e no mesmo prazo, as alegacións por escrito que estimen oportuno, podendo</p>
<p>corrixi-los erros que encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos</p>
<p>ou cando se ignore o lugar de notificación, e así dirixir ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 3 de xullo de 2002.</p>
<p>Jesús Bendaña Suárez</p>
<p>Delegado provincial de Lugo</p>
<p>ANEXO</p>
<table><tbody><tr><td></td></tr>
<tr><td>Nº par.</td><td>Paraxe</td><td>Cultivos</td><td>Propietario</td><td>Domicilio</td><td>Afección</td><td>Elemento</td></tr>
<tr><td></td></tr>
<tr><td>Lonxitude
voo (m)</td><td>Superficie
voo (m)</td><td>Superficie
(m)</td></tr>
<tr><td></td></tr>
</tbody></table>
<table><tbody><tr><td>1</td><td>Cunqueiros</td><td>Monte alto</td><td>Mª Josefa Barreira Rivas e
José Mª Barreira Rivas</td><td>Avda. Ferrol, nº 13-2º esq.
Viveiro</td><td>20</td><td>320</td><td>9</td><td>L.M.T. enlace
apoio nº 4</td></tr>
<tr><td></td></tr></tbody></table>

