---
date: '1997-06-06'
id: 71CA
page: 5439
number: 108
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 28 de maio de 1997 pola que se anuncia o proseguimento dos
  procedementos selectivos de ingreso e de acceso ós corpos de profesores de
  ensino secundario e outros, convocados pola Orde do 28 de abril de 1992 (DOG
  do 7 de maio).
range: Orde
url: 'https://www.xunta.gal/dog/Publicados/1997/19970606/Anuncio71CA_gl.html'
---
<p>En virtude da resolución da sección primeira da Sala do Contencioso-Administrativo do Tribunal Superior de Xustiza de Galicia pola que se ordena que se adopten as actuacións pertinentes para levar a efecto o cumprimento da sentencia dictada polo Tribunal Supremo no recurso de casación número 1.097/1993 contra a sentencia do 11 de decembro de 1992 da citada Sala do Tribunal Superior de Xustiza de Galicia.</p>
<p>A Consellería de Educación e Ordenación Universitaria,</p>
<p>DISPÓN:</p>
<p>Primeiro.-Deixar sen efecto a Orde do 22 de xuño de 1992, pola que se suspendía a execución da Orde do 28 de abril de 1992 de convocatoria de probas selectivas de ingreso e de acceso ós corpos de profesores de ensino secundario, de profesores técnicos de formación profesional, de profesores de música e artes escénicas e de profesores de escolas oficiais de idiomas, en expectativa de ingreso na Comunidade Autónoma de Galicia.</p>
<p>Segundo.-Continua-los procedementos selectivos anunciados na citada Orde do 28 de abril de 1992, coas mesmas bases que nela figuran.</p>
<p>Santiago de Compostela, 28 de maio de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>3511</p>

