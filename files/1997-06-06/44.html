---
date: '1997-06-06'
id: 723E
page: 5452
number: 108
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 13 de maio de 1997 de notificación de requirimento de pagamento
  conta 80 do expediente C-1-CD/79.
range: Cédula
url: 'https://www.xunta.gal/dog/Publicados/1997/19970606/Anuncio723E_gl.html'
---
<p>En cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles a Mariano Barreiro García e herdeiros con domicilio no polígono de Elviña 2ª fase, zona O Birloque, bloque 2-10º D na Coruña (conta 80, expediente C-1-CD/79), de conformidade co establecido no artigo 30 do texto refundido de VPO, Real decreto 2960/1976, do 12 de novembro, e no apartado primeiro do artigo 138 do Regulamento de VPO, Decreto 2114/1968, do 24 de xullo, o requirimento de pagamento dos recibos pendentes que ascenden a 288.466 ptas.</p>
<p>Por aplicación do artigo 142 do regulamento de VPO antes citado, en relación co artigo 84 da Lei 30/1992, do 26 de novembro, concédeselles ós interesados un prazo de 10 días hábiles para que se poñan ó día no pagamento ou comparezan en trámite de audiencia na Delegación Provincial do Instituto Galego da Vivenda e Solo da Coruña para os efectos de presentaren os documentos e xustificacións que consideren convenientes para o seu dereito.</p>
<p>Advírteselles que, no caso contrario, se procederá á resolución do seu contrato e á incoación do oportuno expediente de desafiuzamento co conseguinte lanzamento da vivenda, no caso en que proceda, para a súa posterior adxudicación a outro beneficiario.</p>
<p>Fáiselles constar que se irán incorporando ó total da débeda os posteriores vencementos que non resulten pagados e que lles serán reclamados por tódolos medios legais.</p>
<p>A Coruña, 13 de maio de 1997.</p>
<p>Teresa Morán Calero</p>
<p>Xefa da Área Provincial do Instituto Galego</p>
<p>da Vivenda e Solo da Coruña</p>
<p>4103</p>

