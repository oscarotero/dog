---
date: '2014-05-21'
id: CA04-290414-0007
page: 22905
number: 96
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 28 de abril de 2014, da Xefatura Territorial da Coruña, pola que
  se somete a información pública a petición de autorización administrativa
  previa e declaración de utilidade pública dunha instalación eléctrica no
  concello de Abegondo (expediente IN407A 2014/45).
range: Resolución
url: >-
  https://www.xunta.gal/dog/Publicados/2014/20140521/AnuncioCA04-290414-0007_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE nº 310, do 27 de decembro), e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e declaración de utilidade pública, en concreto, da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS, CTC, RBT Pousada-Viós.</p>
    <p>Situación: concello de Abegondo.</p>
    <p>Obxecto: mellorar a calidade de subministración de enerxía eléctrica nos lugares da Poceira, Novela, O Souto, A Rigueira e Viós.</p>
    <p>Características técnicas:</p>
    <p>– Liña eléctrica de media tensión subterránea, a 15/20 kV, cunha lonxitucle de 0,308 km, coa orixe no paso aéreo-subterráneo que se realizará en apoio existente n° 46 da LMT aérea CES-705, tramo entre a derivada ao CT Viós (expediente 35.025) e a derivada ao CT Presedo (expediente 35.025), condutor tipo RHZ1-2 OL-12/20 kV-3 (1×95 Al), e final no CT Pousada-Viós (proxectado).</p>
    <p>– Centro de transformación prefabricado, cunha potencia de 250 kVA, e unha relación de transformación de 15.000/400-230 V.</p>
    <p>– Saída rede de baixa tensión subterránea, cunha lonxitude de 0,036 km, coa orixe no CT Pousada-Viós (proxectado), condutor tipo XZ1.</p>
    <p>– Liña de baixa tensión aérea, cunha lonxitude de 1,220 km, coa orixe no CT Pousada-Viós (proxectado), condutor tipo RZ, e apoios de formigón.</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se insire xunto a esta resolución.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos terreos propostos sexan descoñecidos, se ignore o lugar de notificación, ou ben, intentada a notificación, non se puidese realizar, e deste xeito dirixir ao Ministerio Fiscal as dilixencias que se produzan sobre estes, de conformidade co artigo 5 da Lei do 16 de decembro de 1954, sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2, 2º andar, 15071 A Coruña, no prazo de vinte días, a partir da última publicación ou notificación individual.</p>
    <p>A Coruña, 28 de abril de 2014</p>
    <footer><p>Por vacante (Artigo 30.3 do Decreto 110/2013; DOG nº 140, do 24 de xullo)<br>Isidoro Martínez Arca<br>Xefe do Servizo de Administración Local</p></footer>

