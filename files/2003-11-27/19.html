---
date: '2003-11-27'
id: 220DE
page: 14
number: 231
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 10 de outubro de 2003, da Delegación Provincial de Pontevedra,
  pola que se autoriza e se aproba o proxecto de execución da instalación
  eléctrica que se cita. (Expediente IN407A 03/476-4).
range: Resolución
url: 'https://www.xunta.gal/dog/Publicados/2003/20031127/Anuncio220DE_gl.html'
---
<p>Visto o expediente para outorgamento de autorización administrativa e aprobación do proxecto de</p>
<p>execución da instalación eléctrica que a continuación se cita:</p>
<p>Solicitante: Compañía de Electrificación, S.L.</p>
<p>Domicilio social: praza Dr. Carus, 7-1º, 36000 Vilagarcía de Arousa.</p>
<p>Denominación: L.M.T., C.T., R.B.T. avda. da Ponte.</p>
<p>Situación: concello da Illa de Arousa.</p>
<p>Descricións técnicas: L.M.T. subterránea, a 20 kV con conductor R.H.Z., de 37 m de lonxitude, dobre circuíto, con orixe na L.M.T.S. do C.T. Vado para alimentación ó C.T. que se proxecta, de 1.030 kVA (un trafo de 400 e outro de 630 kVA) R.T. 20 kV-380/220 V, situado na avda. da Ponte, A Illa de Arousa. R.B.T. subterránea con orixe no C.T. proxectado, de 420 m de lonxitude e conductor R.V.</p>
<p>Cumpridos os trámites ordenados na Lei 54/1997, do 27 de novembro, e no capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra esta resolución pódese interpor recurso de alzada ante o conselleiro de Innovación, Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>Pontevedra, 10 de outubro de 2003.</p>
<p>Carmen Bianchi Valcarce</p>
<p>Delegada provincial de Pontevedra</p>

