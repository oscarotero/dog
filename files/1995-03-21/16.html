---
date: '1995-03-21'
id: BE72
page: 2
number: 56
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 9 de marzo de 1995 pola que se da cumprimento ó acordo do
  Consello da Xunta de Galicia do 2 de decembro de 1994, en materia de cobertura
  das continxencias derivadas dos riscos profesionais do persoal da Xunta de
  Galicia pertencente á Seguridade Social, e se determina a mutua de accidentes
  de traballo e enfermidades profesionais na que recae a asociación da Xunta de
  Galicia para os ditos fins, logo da convocatoria pública e concorrencia de
  proposicións publicada mediante a Resolución do 5 de decembro de 1994 (DOG nº
  244, do 21 de decembro).
range: Resolución
url: 'https://www.xunta.gal/dog/Publicados/1995/19950321/AnuncioBE72_gl.html'
---
<p>Vista a proposta formulada pola comisión avaliadora da documentación presentada polas mutuas de accidentes de traballo e enfermidades profesionais da Seguridade Social concorrentes ó proceso de selección convocado mediante resolución desta consellería do 5 de decembro de 1994 (DOG nº 244, do 21 de decembro).</p>
<p>Considerando o acordo do Consello da Xunta do día 2 de decembro de 1994, que no seu parágrafo segundo faculta o conselleiro da Presidencia e Administración Pública para a instrumentación e desenvolvemento dos procedementos e trámites conducentes á asociación da Xunta de Galicia con mutuas de accidentes de traballo e enfermidades profesionais da Seguridade Social co fin de ampara-las continxencias derivadas dos riscos profesionais do persoal ó servicio da Comunidade Autónoma.</p>
<p>Considerando así mesmo o contido da resolución da Consellería da Presidencia e Administración Pública do 5 de decembro de 1994, que desenvolve o precitado acordo e concretamente no disposto nas bases 6.2 e 8.3 da referida disposición.</p>
<p>Realizados os procedementos, trámites e avaliación previstos na última disposición citada,</p>
<p>RESOLVO:</p>
<p>Promove-la asociación da Xunta de Galicia coa mutua de accidentes de traballo e enfermidades profesionais da Seguridade Social número 201, Mutua Gallega de Accidentes de Trabajo, con domicilio social na avenida de Rubine, 20-1º da Coruña.</p>
<p>Santiago de Compostela, 9 de marzo de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

