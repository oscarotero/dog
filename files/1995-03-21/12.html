---
date: '1995-03-21'
id: BE5E
page: 2
number: 56
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 20 de febreiro de 1995 pola que se declara de interese galego e se
  ordena a inscrición no Rexistro de Fundacións de Interese Galego da Fundación
  Galicia Clínica.
range: Orde
url: 'https://www.xunta.gal/dog/Publicados/1995/19950321/AnuncioBE5E_gl.html'
---
<p>Con data do 10 de febreiro de 1995 foi publicada no Diario Oficial de Calicia a orde da Conselleria da Presidencia e Administración Pública, do 27 de xaneiro de 1995, pola que se clasifica como científico-sanitaria a fundación Galicia Clínica adscribíndoa á Consellería de Sanidade e Servicios Sociais, que exercerá plenamente o seu protectorado.</p>
<p>Esta fundación, de acordo co establecido no artigo 2 dos seus estatutos, ten por obxecto a edición, publicación e distribución da revista médico-científica denominada Galicia Clínica.</p>
<p>Por todo isto, en virtude das competencias que me confire o artigo 34 da Lei 1/1983, do 22 de febreiro, reguladora da Xunta e do seu presidente, e seguindo o establecido no artigo 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, e 32.3º a) do Decreto 248/1992, do 18 de xuño, polo que se aproba o Reglamento de organización e funcionamento do protectorado das fundacións de interese galego,</p>
<p>DISPOÑO:</p>
<p>Primeiro: declarar de interese galego a fundación Galicia Clínica, ó cumpri-los seus estatutos as prescricións que, para tal efecto, sinala a vixente lexislación en materia de fundacións de interese galego.</p>
<p>Segundo: ordena-la inscrición da fundación Calicia Clínica no Rexistro de Fundacións de Interese Galego, Sección da Conselleria de Sanidade e Servicios Sociais, para os efectos constitutivos que sinala o artigo 8 da Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro.</p>
<p>Terceiro: a dita fundación queda sometida ó disposto no resto da normativa de xeral aplicación, en especial, á obriga de dar publicidade suficiente ás súas actividades e á ausencia de ánimo de lucro na prestación dos seus servicios, quedando obrigada a lle render contas anualmente ó protectorado e a xustificar, a través dunha memoria anual, o cumprimento das cargas fundacionais, así como a presenta-lo proxecto de orzamento ó protectorado con anterioridade ó inicio do exercicio económico para o que se formula, e debendo solicita-las preceptivas autorizacións do protectorado cando sexan necesarias.</p>
<p>Santiago de Compostela, 20 de febreiro de 1995.</p>
<p>José M. Romay Beccaría</p>
<p>Conselleiro de Sanidade e Servicioso Sociais</p>

