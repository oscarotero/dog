---
date: '1998-02-25'
id: 83A6
page: 1
number: 38
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 19 de febreiro de 1998 pola que se fixa un novo prazo para apertura
  dos sobres números 2 e 3 previsto no prego de bases administrativas e de
  condicións técnicas aprobado polo Decreto 281/1997, do 9 de outubro, polo que
  se regula o procedemento de contratación da xestión indirecta do Servicio de
  Radiofusión Sonora, de carácter comercial, en ondas métricas con modulación de
  frecuencia en determinadas localidades da Comunidade Autónoma.
range: Orde
url: 'https://www.xunta.gal/dog/Publicados/1998/19980225/Anuncio83A6_gl.html'
---
<p>Celebrado o acto de apertura das ofertas (sobre número 2: documentación técnica e económica, e sobre número 3: documentación complementaria) das empresas admitidas ó procedemento de contratación regulado polo Decreto 281/1997, do 9 de outubro, e de conformidade coa Orde do 20 de novembro de 1997 (DOG do 24 de novembro) de ampliación do prazo fixado no artigo 11 do prego-tipo de bases administrativas e de condicións técnicas, no devandito acto quedaron excluídas unha serie de empresas (acta do 12 de decembro) algunha das cales interpuxo contra o acordo da mesa de contratación, do 15 de decembro de 1997, recurso ordinario ante o conselleiro de Cultura, Comunicación Social e Turismo. Resoltos estes, co obxecto de salvagarda-los principios de publidade, concorrencia e obxectividade que debe presidi-lo procedemento de contratatación, sinálase un novo día para a apertura dos sobres 2 e 3 das empresas que resultaran admitidas.</p>
<p>Na súa virtude, de conformidade co establecido no artio 57.3º da Lei 30/1992, do 26 de novembro, de réxime xurídico das administracións públicas e do procedemento administrativo común, por proposta do presidente da mesa de contratación, e facendo uso das facultades que me confire a disposición</p>
<p>derradeira primeira do devandito Decreto 281/1997, do 9 de outubro, esta consellería,</p>
<p>ACORDA:</p>
<p>Artigo único.-A apertura das ofertas das empresas que resultaran admitidas (sobre nº 2.-documentación técnica e económica e sobre nº 3.-documentación complementaria), terá lugar en acto público ás 9 horas na sala de xuntas da Consellería de Cultura, Comunicación Social e Turismo, sita no edificio administrativo de San Caetano, en Santiago de Compostela, no prazo de 3 días naturais contados desde o día seguinte ó da publicación da presente orde no Diario Oficial de Galicia. Se o último día fose inhábil ou sábado, terá lugar ó seguinte día hábil.</p>
<p>Disposición derradeira</p>
<p>Esta orde entrará en vigor o día da súa publicación no Diario Oficial de Galicia.</p>
<p>Santiago de Compostela, 19 de febreiro de 1998.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

