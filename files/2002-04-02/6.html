---
date: '2002-04-02'
id: 5CBA
page: 4
number: 63
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Resolución do 25 de marzo de 2002 pola que se dictan medidas sanitarias en
  materia de movemento pecuario e saneamento gandeiro aplicables a determinados
  concellos da provincia de Ourense.
range: Resolución
url: 'https://www.xunta.gal/dog/Publicados/2002/20020402/Anuncio5CBA_gl.html'
---
<p>A incidencia da brucelose en determinados concellos da provincia de Ourense, xunto coas características propias da producción, manexo, condicións e movemento pecuario, fan necesario de cara a consegui-la erradicación da citada enfermidade, adoptar medidas sanitarias especiais nos concellos afectados para a erradicación da enfermidade que permitan adecua-las condicións sanitarias desta zona ó resto da Comunidade Autónoma.</p>
<p>De conformidade co disposto no artigo 17 e a disposición derradeira da Orde do 4 de abril de 1997, pola que se establecen as normas para o desenvolvemento das campañas de saneamento gandeiro das especies bovina, ovina e cabrúa e no artigo 2 do Decreto 355/1994, do 2 de decembro, polo que se regula o traslado de animais e se aproban os modelos oficiais de autorización do traslado e en virtude das atribución, que me confire o Decreto 50/2002, do 14 de febreiro, polo que se fixa a estructura orgánica da Consellería de Política Agroalimentaria e Desen</p>
<p>volvemento Rural e do Instituto Lácteo e Gandeiro de Galicia,</p>
<p>RESOLVO:</p>
<p>Primeiro.-Serán obxecto dunha campaña sanitaria especial mediante a realización de investigacións sanitarias sistemáticas, coa periodicidade que establezan os servicios veterinarios oficiais e segundo o establecido na Orde do 4 de abril de 1997, a totalidade das explotacións de gando bovino, así como calquera outra explotación que puidera estar epidemioloxicamente relacionada coa transmisión da brucelose sitas nos concellos de: Manzaneda, Chandrexa de Queixa, A Pobra de Trives, San Xoán de Río, Castro Caldelas, A Teixeira, Parada de Sil, Montederramo, Xunqueira de Espadanedo, Maceda e Vilar de Barrio.</p>
<p>Segundo.-A totalidade dos traslados de gando bovino desde e ata explotacións bovinas dos concellos antes citados efectuaranse sempre coa autorización oficial de traslado de animais, de conformidade co establecido no Decreto 355/1994, do 2 de decembro.</p>
<p>Disposición derradeira</p>
<p>Esta resolución entra en vigor a partir do mesmo día da súa publicación no Diario Oficial de Galicia.</p>
<p>Santiago de Compostela, 25 de marzo de 2002.</p>
<p>Miguel Fernández Rodríguez</p>
<p>Director xeral de Producción</p>
<p>e Sanidade Agropecuaria</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

