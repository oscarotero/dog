---
date: '2002-04-02'
id: 5CDA
page: 4
number: 63
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 26 de marzo de 2002 pola que se dá publicidade á validación da Orde do
  27 de decembro de 2001 que modifica a do 9 de decembro de 1997, pola que se
  convocou concurso para a provisión de postos de traballo vacantes na
  Administración da Xunta de Galicia.
range: Orde
url: 'https://www.xunta.gal/dog/Publicados/2002/20020402/Anuncio5CDA_gl.html'
---
<p>No artigo 18 da Lei 4/1988, do 26 de maio, da función pública de Galicia, configúrase a Comisión de Persoal como órgano colexiado de coordinación, asesoramento e documentación para a elaboración da política de persoal ó servicio da Administración da Comunidade Autonóma, dispoñéndose que como órgano de documentación lle corresponde ser oído e presta-lo seu apoio na elaboración das bases xerais das convocatorias de probas selectivas de acceso para prazas vacantes e concursos de méritos para a provisión de postos de traballo.</p>
<p>En execución da sentencia 1341/2001, do 14 de novembro, da Sala do Contencioso-Administrativo do Tribunal Superior de Xustiza de Galicia, por Orde do 27 de decembro de 2001, modifícase a do 9 de decembro de 1997, de convocatoria do concurso para a provisión de postos de traballo vacantes na Administración da Xunta de Galicia (concurso 1/1997), omitíndose a audiencia previa da Comisión de Persoal sobre o contido da Orde do 27 de decembro de 2001, á que fai referencia o artigo 18 da Lei 4/1988.</p>
<p>En sesión realizada pola Comisión de Persoal, o día 6 de marzo de 2002, emítise informe favorable da Orde do 27 de decembro de 2001 e queda, en consecuencia, emendado o trámite de audiencia previo á citada orde.</p>
<p>Na súa virtude, vistos os antecedentes mencionados, os artigos 57.3º e 67 da Lei 30/1992, do</p>
<p>26 de novembro, e demais normativa concordante de aplicación,</p>
<p>DISPOÑO:</p>
<p>-Dar publicidade á validación da Orde do 27 de decembro de 2001, que modifica a do 9 de decembro de 1997, pola que se convocou concurso para a provisión de postos de traballo vacantes na Administración da Xunta de Galicia, que produce efectos desde a súa entrada en vigor.</p>
<p>Contra esta orde, que pon fin á vía administrativa, poderase interpoñer recurso potestativo de reposición, perante o conselleiro da Presidencia, Relacións Institucionais e Administración Pública, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, segundo o artigo 103.1º da Lei 29/1998, do 13 de xullo.</p>
<p>Santiago de Compostela, 26 de marzo de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

