---
date: '2002-04-02'
id: 5CDE
page: 4
number: 63
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 22 de marzo de 2002 pola que se resolve a convocatoria, polo sistema
  de libre designación, dun posto vacante na Consellería de Educación e
  Ordenación Universitaria, como consecuencia da execución da sentencia
  1221/2001, do 24 de outubro, dictada pola Sala do Contencioso-Administrativo
  do Tribunal Superior de Xustiza de Galicia no recurso
  contencioso-administrativo 993/1998.
range: Orde
url: 'https://www.xunta.gal/dog/Publicados/2002/20020402/Anuncio5CDE_gl.html'
---
<p>Dictada a Orde do 21 de marzo de 2002 pola que se dispón a execución da sentencia 1221/2001, do 24 de outubro de 2001, da Sala do Contencioso-Administrativo do Tribunal Superior de Xustiza de Galicia, no recurso contencioso-administrativo 993/1998, contra a Orde do 23 de abril de 1998 da Consellería de Educación e Ordenación Universitaria, pola que se resolve a convocatoria por libre designación do posto de traballo de xefe do Servicio de Proxectos e Construccións, dependente da secretaría xeral, e unha vez cumprida a orde de retroacción do expediente ó momento procedemental que na sentencia se determina.</p>
<p>Esta consellería no uso das facultades e atribucións conferidas polos artigos 15.4º e 27.2º da Lei da función pública de Galicia, e de conformidade cos artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna,</p>
<p>RESOLVE:</p>
<p>Primeiro.-Adxudicarlle a Domiro Arturo Sousa Bao, facultativo de grao medio (arquitecto técnico), grupo B, con número de rexistro de persoal 35.991.899.68.A2073, o posto de traballo de xefe do Servicio de Proxectos e Construccións, código ED.C02.00.002.15770.006, nivel 28, dependente da secretaría xeral en Santiago de Compostela.</p>
<p>Segundo.-A toma de posesión da praza adxudicada deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-A Xefatura de Persoal do centro onde cause alta o funcionario realizará, dentro dos prazos sinalados nos epígrafes anteriores, a dilixencia de toma de posesión e seguidamente levaranse a cabo os trámites necesarios para a entrada en nómina.</p>
<p>Das dilixencias efectuadas darase traslado á Dirección Xeral da Función Pública.</p>
<p>Cuarto.-Contra esta orde, que pon fin á vía administrativa, os interesados poderán interpoñer potestativamente recurso de reposición perante o conselleiro de Educación e Ordenación Universitaria, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán interpoñer directamente recurso contencioso-administrativo perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 22 de marzo de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE SANTIAGO DE COMPOSTELA</p>

