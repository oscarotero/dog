---
date: '2002-04-02'
id: 5CC6
page: 4
number: 63
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 25 de marzo de 2002 pola que se convocan unhas Xornadas sobre
  muller, Administración e poder político.
range: Resolución
url: 'https://www.xunta.gal/dog/Publicados/2002/20020402/Anuncio5CC6_gl.html'
---
<p>Dentro do Plan de actividades da Escola Galega de Administración Pública para o 2002 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas Xornadas sobre muller, Administración e poder político, convocatoria que se desenvolverá conforme as seguintes bases:</p>
<p>1. Obxectivos.</p>
<p>Achegar unha visión actualizada da situación da muller española co fin de comprobar ata qué punto a conciencia de igualdade esbozada desde a Constitución Española ten reflexo no ámbito xurídico e social españois. En concreto, preténdese analiza-lo grao de integración da muller nas esferas de poder público e político, así como as técnicas e medios utilizados na actualidade para promociona-la súa participación nestes ámbitos.</p>
<p>2. Contido.</p>
<p>Trataranse estes temas:</p>
<p>-Muller, feminismo e poderes públicos.</p>
<p>-Status e dereitos da muller nos Estados Unidos.</p>
<p>-O valor constitucional da igualdade.</p>
<p>-Dereito comunitario e promoción da muller na vida pública.</p>
<p>-A participación da muller española na toma de decisións políticas.</p>
<p>-Vida laboral versus vida familiar.</p>
<p>-Muller, función pública e altos cargos da Administración.</p>
<p>-As políticas de promoción da igualdade da muller en España.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos do edificio administrativo da Xunta en Ferrol (praza Camilo José Cela, s/n, da citada cidade) os días 23 e 24 de abril de 2002.</p>
<p>5. Inscrición.</p>
<p>-Prazo: remata o venres, día 19 de abril de 2002.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por fax: 981 54 63 30.</p>
<p>-Número de prazas: limitado á capacidade do local.</p>
<p>-Inscricións fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 22 de abril, de 8.30 a 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 25 de marzo de 2002.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

