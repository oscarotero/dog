---
date: '2002-04-02'
id: 5D96
page: 4
number: 63
agency: CAIXANOVA
section: VI. ANUNCIOS
title: >-
  Anuncio da comisión electoral da Caixa de Aforros de Vigo, Ourense e
  Pontevedra-Caixanova.
range: Anuncio
url: 'https://www.xunta.gal/dog/Publicados/2002/20020402/Anuncio5D96_gl.html'
---
<p>Para coñecemento dos impositores desta caixa de aforros, faise público que, de conformidade co anunciado oportunamente o día 6 de marzo último, tivo lugar en Vigo, en acto público perante notario, o sorteo para a designación de compromisarios que terán de elixir no seu día os conselleiros xerais que os representen dentro dos seus órganos de goberno.</p>
<p>Durante os días hábiles comprendidos entre o 2 e o 15 do vindeiro mes de abril, ámbolos dous inclusive, van estar expostas no domicilio social da entidade tódalas listas de compromisarios así elixidos, expoñéndose en tódalas oficinas as listas da circunscrición a que cada unha pertence, para que tódolos impositores poidan consultalas e presenta-las reclamacións ou impugnacións que consideren pertinentes, durante o devandito prazo e dous días máis.</p>
<p>A tramitación das mencionadas reclamacións axustarase ó establecido no Regulamento do sistema de designación dos órganos de goberno da caixa, debendo ser formuladas por escrito dirixido á comisión electoral, e presentadas na oficina onde se tivese observado a deficiencia de que se trate, ou na sede central, achegando necesariamente a xustificación documentada axeitada, salvo que se designen de modo concreto os elementos de proba e estes se atopen en poder da propia caixa.</p>
<p>A relación nominal definitiva, despois das rectificacións procedentes, vaise expoñer ó público de igual forma e con carácter de notificación para tódolos efectos, durante os días 26 de abril ó 10 do vindeiro mes de maio.</p>
<p>Vigo, 14 de marzo de 2002.</p>
<p>Ramón Cornejo Molíns</p>
<p>Co presidente</p>

