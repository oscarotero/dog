---
date: '2014-12-02'
id: G2302-121114-0002
page: 49758
number: 231
agency: Xulgado de Primeira Instancia e Instrución número 2 de Tui
section: V. Administración de xustiza.
title: EDICTO (972/2009).
range: Edicto
url: >-
  https://www.xunta.gal/dog/Publicados/2014/20141202/AnuncioG2302-121114-0002_gl.html
---
<p>No procedemento de referencia ditouse a resolución cuxo encabezamento e resolución é o seguinte:</p>
    <p>Sentenza 101/2011.</p>
    <p> En Tui o vinte e tres de novembro de dous mil once.</p>
    <p>Almudena Martínez Sánchez, xuíza substituta do Xulgado de Primeira Instancia e Instrución número 2 de Tui, viu os presentes autos de xuízo declarativo ordinario 972/2009, sobre reclamación de cantidade, instado por Asier Sáez de Buruaga Imaz, representado polo procurador Sr. Pérez Estévez e asistido pola letrada Sra. Pacín San Luís, contra Usue Urruela del Piño, en situación procesual de rebeldía.</p>
    <p>Resolvo:</p>
    <p>Que, estimando parcialmente a demanda interposta polo procurador Sr. Pérez Estévez, en nome e representación de Asier Sáez de Buruaga Imaz, contra Usue Urruela del Piño, en situación procesual de rebeldía, debo condenar e condeno a demandada a lle aboar ao demandante a cantidade de mil setecentos noventa e cinco euros con trinta e dous céntimos (1.795,32 €), cos xuros legais, sen facer expresa imposición das custas causadas neste procedemento. </p>
    <p>Contra esta resolución cabe interpor ante este mesmo xulgado recurso de apelación, no prazo de vinte días, para a súa resolución pola Audiencia Provincial de Pontevedra.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición de recurso contra a anterior resolución exixe a constitución do depósito de 50 euros mediante ingreso en efectivo, en calquera sucursal do Banesto, na conta de depósitos e consignacións deste órgano xudicial, indicando no concepto o tipo de recurso e o número de expediente. </p>
    <p>O depósito da expresada suma deberá acreditarse ao interpor o recurso de apelación, a cuxo escrito se achegará copia do xustificante ou da orde de ingreso; sen este requisito non será admitido a trámite.</p>
    <p>Están exceptuados da obrigación de constituír o depósito aqueles que teñan recoñecido o dereito a asistencia xurídica gratuíta.</p>
    <p>Expídase testemuño desta sentenza, que se unirá aos presentes autos, e quede o orixinal no libro de sentenzas deste xulgado.</p>
    <p>Así, por esta miña sentenza, definitivamente xulgando nesta instancia, pronúncioo, mándoo e asínoo.</p>
    <p>E como consecuencia do ignorado paradoiro de Usue Urruela del Piño, expídese este edicto para que sirva de cédula de notificación.</p>
    <p>Tui, 1 de decembro de 2011</p>
    <footer><p>O/a secretario/a</p></footer>

