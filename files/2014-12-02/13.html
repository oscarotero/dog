---
date: '2014-12-02'
id: CA01-261114-0005
page: 49652
number: 231
agency: Consellería de Facenda
section: IV. Oposicións e concursos.
title: >-
  RESOLUCIÓN do 26 de novembro de 2014, da Dirección Xeral da Función Pública, 
  pola  que  se  aproban  e  se  fan  públicas  as  listaxes  definitivas  de
  admitidos/as ao proceso selectivo para o ingreso no corpo superior de
  Administración da Xunta de Galicia, subgrupo A1, escala de letrados/as.
range: Resolución
url: >-
  https://www.xunta.gal/dog/Publicados/2014/20141202/AnuncioCA01-261114-0005_gl.html
---
<p>En virtude da Resolución do 10 de outubro de 2014, da Dirección Xeral da Función Pública, publicada no <em>Diario Oficial de Galicia</em> nº 199, do 17 de outubro, aprobáronse as listaxes provisionais de admitidos/as ao proceso selectivo para o ingreso no corpo superior de Administración da Xunta de Galicia, subgrupo A1, escala de letrados/as.</p>
    <p>Unha vez transcorrido o prazo regulamentario para a presentación de emendas sobre as ditas relacións de admitidos/as, de conformidade co artigo 12 do Regulamento de selección de persoal da Administración da Comunidade Autónoma de Galicia e coa base I.4.2 das que rexen o proceso selectivo convocado pola Orde do 9 de maio de 2014, publicada no <em>Diario Oficial de Galicia</em> nº 96, do 21 de maio, esta dirección xeral </p>
    <h2>RESOLVE:</h2>
    <p>Aprobar as listaxes definitivas de admitidos/as ao proceso selectivo para o ingreso no corpo superior de Administración da Xunta de Galicia, subgrupo A1, escala de letrados/as.</p>
    <p>Non se aprecia causa de exclusión do proceso en ningún/ningunha dos/as interesados/as que presentan solicitude de participación.</p>
    <p>As listaxes definitivas de aspirantes admitidos/as poderanse consultar na páxina web da Xunta de Galicia (www.xunta.es) e estará á disposición dos/as aspirantes no Servizo do Rexistro Xeral e Información á Cidadanía da Vicepresidencia e Consellería de Presidencia, Administracións Públicas e Xustiza, nas oficinas de Rexistro e Información dos edificios administrativos da Xunta de Galicia e nas súas oficinas comarcais.</p>
    <p>Contra esta resolución poderase interpoñer recurso potestativo de reposición ante a conselleira de Facenda, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 26 de novembro de 2014</p>
    <footer><p>José María Barreiro Díaz<br>Director xeral da Función Pública</p></footer>

