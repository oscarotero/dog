---
date: '1996-10-28'
id: AF96
page: 9
number: 211
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Orde do 25 de outubro de 1996 pola que se dispón a publicación, para efectos
  de exposición pública, do documento xustificativo do Mapa Comarcal de Galicia.
range: Orde
url: 'https://www.xunta.gal/dog/Publicados/1996/19961028/AnuncioAF96_gl.html'
---
<p>O artigo 30 da Lei 7/1996, do 10 de xullo, de desenvolvemento comarcal, dispón que, aprobado incialmente o documento xustificativo do Mapa</p>
<p>Comarcal de Galicia, sexa publicado no Diario Oficial de Galicia e no BOP, para efectos de exposición pública para alegacións polo período dun mes.</p>
<p>Por acordo da Consellería da Presidencia e Administración Pública do 23 de outubro de 1996 que figura como anexo á presente orde, aprobouse inicialmente o ducumento xustificativo antes mencionado, razón que obriga ó cumprimento das previsións legais e, en consecuencia, a adopta-las medidas oprotunas para a súa efectividade.</p>
<p>Polo exposto e para os efectos da observacia do preceptuado no expresado artigo 30 da mencionada lei, esta consellería,</p>
<p>DISPÓN:</p>
<p>Artigo 1º.-De conformidade co establecido no artigo 30 da Lei 7/1996, do 10 de xullo, de desenvolvemento comarcal, para os efectos de exposición pública para alegacións, polo período dun mes, disponse a publicación no Diario Oficial de Galicia boletíns oficiais das provincias da Coruña, Lugo, Ourense e Pontevedra e nos dous xornais de maior difusión na Comunidade Autónoma, do documento xustificativo do Mapa Comarcal de Galicia que figura como anexo á presente orde.</p>
<p>Artigo 2º.-Igualmente, e para os mesmos efectos de exposición pública para alegacións, as delegacións provinciais da Consellería da Presidencia e Administración Pública, porán a disposición dos interesados que así o requiran, para consulta nas súas dependencias e durante o horario de atención ó público, a documentación que integra o Mapa Comarcal de Galicia.</p>
<p>Artigo 3º.-As alegacións que, seé o caso, se coiden convenientes realizar, deberán dirixirse ó Gabinete de Planificación e Desenvolvemento Territorial, o cal procederá ó seu estudio e dictame correspondente.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 25 de outubro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO</p>
<p>Vista a proposta que, en cumprimento do disposto no artigo 29 da Lei 7/1996, do 10 de xullo, de desenvolvemento comarcal, eleva para a súa aprobacion inicial o Gabinete de Planificación e Desenvolvemento Territorial, así como os documentos xustificativos que a ela se acompañan, esta consellería, de conformidade co establecido no mencionado precepto legal,</p>
<p>ACORDA:</p>
<p>Primeiro.-Aprobar incialmente o documento xustificativo do Mapa Comarcal de Galicia.</p>
<p>Segundo.-Somete-lo dito documento a exposición públcia para alegacións polo período dun mes, publicado o presente acordo no Diario Oficial de Galicia, BOP e dous xornais de maior difusión da Comunidade Autónoma de Galicia.</p>
<p>O devandito documento porase a disposición dos interesados nas delegacións provinciais da Consellería da Presidencia e Administración Pública da Coruña, Lugo, Ourense e Pontevedra, a partir da data da publicación deste acordo.</p>
<p>Terceiro.-Dar traslado do expresado documento ás deputacións provinciais e concellos da Comunidade Autónoma de Galicia, así como á Delegación do Goberno nela, polo mesmo período, co obxecto de que se formulen as alegacións que se coiden convenientes.</p>
<p>Santiago de Compostela, 23 de outubro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>7560</p>

