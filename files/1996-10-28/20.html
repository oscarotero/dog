---
date: '1996-10-28'
id: AFB6
page: 9
number: 211
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución de 26 de setembro de 1996, do Servicio de Estructuras e
  Desenvolvemento Rural de Pontevedra, pola que se anuncia a toma de posesión
  provisional dos predios de substitución na zona de Piñeiro-Estacas-Cuntis
  (sector III) (Cuntis-Pontevedra).
range: Resolución
url: 'https://www.xunta.gal/dog/Publicados/1996/19961028/AnuncioAFB6_gl.html'
---
<p>Ponse en coñecemento de tódolos interesados na concentración parcelaria da zona de Piñeiro-Estacas-Cuntis (sector III) (Cuntis-Pontevedra), que co obxecto de que tomen posesión provisional deles, póñense á disposición dos respectivos propietarios os predios de substitución, fixándose como data límite para a dita toma de posesión o 4 de novembro de 1996, a falta de acordo do propietario delas e o novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto de 1985, no prazo de trinta días hábiles, contados desde o 5 de novembro de 1996, os interesados poderán reclamar, acompañando dictame pericial de todos e cada un dos predios, sobre diferencias superiores ó dous por cento, entre a cabida real dos novos predios e a que consta no expediente de concentración.</p>
<p>De acordo co artigo 45 da devandita lei, o propietario que non permita a toma de posesión dos predios será obxecto de compulsión directa, logo</p>
<p>de apercibimento ou instrucción dun expediente incoado para o efecto.</p>
<p>Así mesmo, ponse en coñecemento de todos que a posesión dos predios de substitución outorga a aqueles que no acordo de concentración figuren como adxudicatarios, os medios de defensa establecidos polas leis. Advírtese que todo aquel que non abandone a posesión na data antes fixada poderá verse privado das colleitas, a falta de acordo co adxudicatario.</p>
<p>Pontevedra, 26 de setembro de 1996.</p>
<p>Miguel Angel Pérez Dubois</p>
<p>Xefe do Servicio de Estructuras e Desenvolvemento Rural</p>
<p>7686</p>

