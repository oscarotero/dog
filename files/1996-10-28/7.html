---
date: '1996-10-28'
id: AF7A
page: 9
number: 211
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 16 de outubro de 1996, da Dirección Xeral de Recursos Humanos,
  pola que se publican as listas definitivas de aspirantes admitidos e excluídos
  para participar no concurso-oposición para o ingreso nas categorías incluídas
  na oferta pública de emprego para o ano 1995 do persoal laboral do complexo
  hospitalario Santa María Madre-Doutor Cabaleiro Goás de Ourense, convocado por
  Resolución do 8 de abril de 1996.
range: Resolución
url: 'https://www.xunta.gal/dog/Publicados/1996/19961028/AnuncioAF7A_gl.html'
---
<p>Por resolución deste centro directivo do 17 de setembro de 1996 (DOG nº 186, do 23 de setembro), decláranse con carácter provisional os aspirantes admitidos e excluídos para participar no concurso-oposición para o ingreso nas categorías incluídas na oferta pública de emprego para o ano 1995 do persoal laboral do complexo hospitalario Santa María Madre-Doutor Cabaleiro Goás de Ourense, convocado por Resolución do 8 de abril de 1996.</p>
<p>Rematado o prazo previsto na dita resolución para emendar, se fose o caso, o defecto que motivou a exclusión dos aspirantes, procede agora, de conformidade co disposto na base cuarta da convocatoria, dictar resolución na que se publican as listas definitivas de aspirantes admitidos e excluídos para cada unha das categorías convocadas, sinalando os lugares onde estas poden ser examinadas, por todo isto, esta dirección xeral,</p>
<p>ACORDA:</p>
<p>Primeiro.-Publica-las listas definitivas de aspirantes admitidos e excluídos para participar no concurso-oposición para o ingreso nas categorías incluídas na oferta pública de emprego para o ano 1995 do persoal laboral do complexo hospitalario Santa María Madre-Doutor Cabaleiro Goás de Ourense, convocado por Resolución do 8 de abril de 1996.</p>
<p>Segundo.-De conformidade co disposto no apartado 4 da base cuarta da convocatoria a estimación ou, se é o caso, a desestimación das peticións de emenda dos listados provisionais de admitidos e excluídos entenderanse implícitas na presente resolución.</p>
<p>Terceiro.-Os listados coa relación definitiva de aspirantes admitidos e excluídos poderán examinarse nos seguintes lugares:</p>
<p>a) Na Secretaría Xeral da Consellería de Sanidade e Servicios Sociais.</p>
<p>b) Na Dirección Xeral de Recursos Humanos do Servicio Galego de Saúde.</p>
<p>c) Nas delegacións provinciais da Consellería de Sanidade e Servicios Sociais.</p>
<p>d) Nas direccións provinciais do Servicio Galego de Saúde.</p>
<p>e) No servicio de persoal do propio complexo hospitalario Santa María Madre-Doutor Cabaleiro Goás de Ourense.</p>
<p>Cuarto.-A presente resolución poderá ser impugnada polos interesados nos termos previstos no apartado 3 da base novena da Resolución do 8 de abril de 1996.</p>
<p>Santiago de Compostela, 16 de outubro de 1996.</p>
<p>Valeriano Martínez García</p>
<p>Director xeral de Recursos Humanos</p>
<p>6113</p>

