---
date: '1996-10-28'
id: AF6A
page: 9
number: 211
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 380/1996, do 17 de outubro, polo que se aproba a agrupación voluntaria
  dos concellos de Ourol e Muras, da provincia de Lugo, para sostemento en común
  da praza de secretaría-intervención.
range: Decreto
url: 'https://www.xunta.gal/dog/Publicados/1996/19961028/AnuncioAF6A_gl.html'
---
<p>Os concellos de Ourol e Muras, en sesións plenarias celebradas os días 10 e 13 de maio de 1996, respectivamente, acordaron aproba-los estatutos de agrupación dos concellos de Ourol e Muras para sostemento en común da praza de secretaría-intervención e, elevaron o expediente á Xunta de Galicia para a súa aprobación.</p>
<p>As peculiares características dos concellos de Ourol e Muras en canto á súa poboación, recursos ordinarios e situación xeográfica fan que se xustifique a constitución dunha agrupación para o sostemento en común dun posto único de secretaría-intervención.</p>
<p>O expediente axústase ó disposto nos artigos 2 e 3 do Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter nacional, 35 e seguintes do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local, e 47.3º b) da Lei 7/1985, do 2 de abril, reguladora da bases do réxime local.</p>
<p>O expediente foi sometido a información pública polo prazo dun mes.</p>
<p>A Deputación Provincial de Lugo emitiu informe favorable.</p>
<p>A competencia para aproba-la constitución de agrupación de municipios para o sostemento en común dun posto único de secretaría-intervención correspóndelle á Xunta de Galicia, segundo o disposto no artigo 3 b) do Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter nacional.</p>
<p>Na súa virtude por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día dezasete de outubro de mil novecentos noventa e seis,</p>
<p>DISPOÑO:</p>
<p>Aproba-la agrupación dos concellos de Ourol e Muras para o sostemento en común dun posto único de secretaría-intervención, nos termos dos seus estatutos.</p>
<p>Santiago de Compostela, dezasete de outubro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>9605545</p>

