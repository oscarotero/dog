---
date: '1999-06-08'
id: 9F92
page: 7
number: 108
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de maio de 1999, da Secretaría Xeral para o Deporte, pola que
  se emprazan as partes interesadas no recurso contencioso-administrativo
  01/0000707/1999, interposto pola Federación Galega de Piragüismo.
range: Resolución
url: 'https://www.xunta.gal/dog/Publicados/1999/19990608/Anuncio9F92_gl.html'
---
<p>Con data 7 de maio de 1999, o Comité Galego de Xustiza Deportiva recibe da Sección Primeira da Sala do Contencioso-Administrativo do Tribunal Superior de Xustiza de Galicia providencia pola que se admite o recurso contencioso-administrativo 01/0000707/1999 interposto pola Federación Galega de Piragüismo contra a resolución do Comité Galego de Xustiza Deportiva de data 22 de xaneiro de 1999 ó recurso número 544 sobre a anulación e o acordo de repetición do proceso electoral da dita federación.</p>
<p>En consecuencia, esta Secretaría Xeral para o Deporte acordou nesta data, e de conformidade co disposto no artigo 49.2º da Lei 29/1998, do 13 de xullo, reguladora da xurisdicción contencioso-administrativa, a remisión do expediente administrativo á referida sala, o que se lles notifica para xeral coñecemento a tódalas persoas interesadas no procedemento e son emprazadas para que poidan constituírse en autos na Sección Primeira da Sala do Contencioso-Administrativo do Tribunal Superior de Xustiza de Galicia, no prazo de nove días.</p>
<p>Santiago de Compostela, 18 de maio de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

