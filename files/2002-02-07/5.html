---
date: '2002-02-07'
id: '2876'
page: 1439
number: 28
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: II. AUTORIDADES E PERSOAL
title: >-
  Orde do 1 de febreiro de 2002 pola que cesa o presidente do Consello Regulador
  da Denominación de Orixe Ribeiro.
range: Orde
url: 'https://www.xunta.gal/dog/Publicados/2002/20020207/Anuncio2876_gl.html'
---
<p>A Orde do 2 de febreiro de 1976, do Ministerio de Agricultura, aprobou o regulamento da D. O. Ribeiro e do seu consello regulador, amparando a producción dos viños de calidade desta comarca vitivinícola, do xeito e condicións que determina o seu regulamento particular.</p>
<p>A competencia para efectuar nomeamentos e destitucións dos presidentes dos consellos reguladores das denominacións de orixe e específicas correspóndelle, de conformidade co artigo 89 e concordantes da Lei 25/1970, do 2 de decembro, ó conselleiro de Política Agroalimentaria e Desenvolvemento Rural, unha vez asumidas as funcións na materia, de acordo coa competencia recollida no artigo 30.I.3 e 4 do Estatuto de Autonomía de Galicia.</p>
<p>Por todo iso, de conformidade co previsto e no uso das atribucións que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-O cesamento, por pedimento propio de Ángel González Pérez nas súas funcións como presidente do Consello Regulador da Denominación de Orixe Ribeiro, agradecéndolle os servicios prestados no exercicio do seu cargo, para o que foi nomeado por orde da Consellería de Agricultura, Gandería e Política Agroalimentaria do 4 de maio de 1998.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de febreiro de 2002.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

