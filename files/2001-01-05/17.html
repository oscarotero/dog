---
date: '2001-01-05'
id: D72
page: 237
number: 4
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 27 de decembro de 2000, da Dirección Xeral de Urbanismo, pola
  que se publica a aprobación definitiva do proxecto sectorial do Observatorio
  Astronómico no monte do Faro.
range: Resolución
url: 'https://www.xunta.gal/dog/Publicados/2001/20010105/AnuncioD72_gl.html'
---
<p>O Consello da Xunta de Galicia, na súa reunión do 15 de decembro de 2000, adoptou, entre outros, o seguinte acordo:</p>
<p>1. Aprobar definitivamente como proxecto sectorial de incidencia supramunicipal o proxecto do Obser</p>
<p>vatorio Astronómico no monte do Faro, en Rodeiro, de conformidade e cos efectos previstos pola Lei 10/1995, do 23 de novembro, de ordenación do territorio de Galicia, e o Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
<p>2. Declara-la utilidade pública e a urxente ocupación, para os efectos de expropiación forzosa, dos bens e dereitos necesarios para a execución do proxecto sectorial do Observatorio Astronómico no monte do Faro, cos efectos previstos polo artigo 52 da Lei de expropiación forzosa.</p>
<p>3. Aproba-la relación de bens e dereitos obxecto de expropiación para a execución do proxecto sectorial do Observatorio Astronómico no monte do Faro, que figura no expediente e que será publicada e notificada ós interesados.</p>
<p>4. As obras especificadas no proxecto sectorial quedan cualificadas como de marcado carácter territorial e non estarán suxeitas a licencia urbanística municipal, de acordo coa disposición adicional primeira de Lei 10/1995, de ordenación do territorio de Galicia.</p>
<p>Contra esta resolución, que é difinitiva en vía administrativa, cabe recurso contencioso-administrativo ante a Sala do Contencioso do Tribunal Superior de Xustiza de Galicia, no prazo de dous meses e na forma indicada pola Lei 29/1998, do 13 de xullo, reguladora da xurisdicción contencioso-administrativa; e con carácter previo e potestativo, recurso de reposición ante o Consello da Xunta de Galicia, no prazo dun mes e na forma indicada pola Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 27 de decembro de 2000.</p>
<p>José Jesús Cudeiro Mazaira</p>
<p>Director xeral de Urbanismo</p>

