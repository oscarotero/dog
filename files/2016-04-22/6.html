---
date: '2016-04-22'
id: G0422-140416-0004
page: 14965
number: 77
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 2 de marzo de 2016, da Secretaría Xeral de Ordenación do
  Territorio e Urbanismo, de aprobación definitiva do proxecto de delimitación
  do núcleo rural histórico-tradicional de Cadoira, sito na parroquia de
  Torneiros, do concello de Pol (expediente PTU-LU-14/076).
range: Resolución
url: >-
  https://www.xunta.gal/dog/Publicados/2016/20160422/AnuncioG0422-140416-0004_gl.html
---
<p>O Concello de Pol remite proxecto de delimitación de xullo 2015, subscrito pola consultora Monsa Urbanismo, S.L., para os efectos da súa aprobación definitiva, segundo o previsto na disposición adicional segunda.2, da Lei 9/2002, de ordenación urbanística e protección do medio rural de Galicia (LOUG). </p>
    <p>Analizada a documentación achegada polo concello e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes:</p>
    <p>I.1. O Concello de Pol carece de planeamento xeral, dispondo dun proxecto de delimitación de solo urbano aprobado o 1.7.1980. Os terreos exteriores a este –como os afectados pola presente delimitación– réxense polas normas de aplicación directa da LOUG e, no que non se opón a estas, polas normas complementarias e subsidiarias de planeamento provincial. </p>
    <p>I.2. De acordo coa documentación remitida polo concello, a tramitación incluíu:</p>
    <p>– Aprobación inicial da delimitación (14.3.2014).</p>
    <p>– Exposición pública, con anuncios en <em>El Progreso</em> (23.4.2014), <em>La Voz de Galicia</em> (24.4.2014) e DOG (5.5.2014). Segundo informe da secretaría municipal (10.11.2015), non se presentaron alegacións.</p>
    <p>– Emisión de informe da Dirección Xeral do Patrimonio Cultural -DXPC- (6.5.2015), favorable condicionado.</p>
    <p>– Emisión de informe da Dirección Xeral de Telecomunicacións do Ministerio de Industria (6.5.2015), favorable.</p>
    <p>– Aprobación provisional da delimitación (11.11.2015).</p>
    <p>II. Aspectos xerais. Contido.</p>
    <p>Proponse a delimitación, como núcleo rural histórico-tradicional, do asentamento poboacional de Cadoira, cunha superficie bruta dunhas 0,7 ha.</p>
    <p>O proxecto delimita o núcleo, determina as aliñacións e zonas edificables, regulando as condicións de uso e edificación. Non se identifican elementos de valor cultural nin dotacións.</p>
    <p>III. Análise e consideracións.</p>
    <p>III.1. Constan no expediente informes en materia de telecomunicacións, favorable; e de patrimonio cultural, favorable condicionado á adopción dunhas medidas que constan integradas no proxecto aprobado provisionalmente.</p>
    <p>III.2. O asentamento cumpre as determinacións establecidas no artigo 13 da LOUG para os núcleos rurais: conta con topónimo oficial –Cadoira– recoñecido no Nomenclátor oficial de entidades da provincia de Lugo (Decreto autonómico 6/2000); a distancia máxima (50 m medidos desde as edificacións tradicionais) e acada o requisito de consolidación do 50 % establecidos no artigo 13.3.a) da LOUG. </p>
    <p>Daquela, púidose comprobar que se acredita o cumprimento dos requisitos establecidos pola disposición adicional segunda.2 da LOUG, e que se incorporan as condicións impostas polo informe da DXPC.</p>
    <p>De acordo co punto 2 da disposición adicional segunda da LOUG, e co artigo 3.a) en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia, a competencia para resolver sobre a aprobación definitiva dos expedientes de delimitación de solo de núcleos rurais correspóndelle á secretaria xeral de Ordenación do Territorio e Urbanismo.</p>
    <p>IV. Resolución. </p>
    <p>Visto canto antecede, resolvo:</p>
    <p>IV.1. Aprobar definitivamente a delimitación de solo de núcleo rural histórico-tradicional de Cadoira, parroquia de Torneiros, do Concello de Pol.</p>
    <p>IV.2. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>IV.3. Notifíquese ao Concello e publíquese no <em>Diario Oficial de Galicia</em>.</p>
    <p>Santiago de Compostela, 2 de marzo de 2016</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>
    <h2>ANEXO</h2>
    <h2><img src="/dog/Publicados/2016/20160422/AnuncioG0422-140416-0004_gl-web-images/Doc1_fmt.jpeg" alt="missing image file"></h2>

