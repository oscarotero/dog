---
date: '2015-11-13'
id: G0424-061115-0002
page: 43088
number: 217
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 4 de novembro de 2015, da Dirección Xeral de Comercio, polo que se
  dá publicidade ao enderezo electrónico habilitado polo administrador
  independente no procedemento de disolución da Cámara Oficial de Comercio,
  Industria e Navegación de Ferrol.
range: Anuncio
url: >-
  https://www.xunta.gal/dog/Publicados/2015/20151113/AnuncioG0424-061115-0002_gl.html
---
<p>De conformidade co disposto no artigo 63 da Lei 5/2004, do 8 de xullo, de cámaras oficias de comercio, industria e navegación de Galicia, con data do 16 de outubro de 2015, a Dirección Xeral de Comercio ditou resolución pola que se acorda o inicio do procedemento de disolución da Cámara Oficial de Comercio, Industria e Navegación de Ferrol, a cal foi obxecto de publicación no <em>Diario Oficial de Galicia</em> (DOG núm. 199, do 19 de outubro) e na páxina web do Consello Galego de Cámaras.</p>
    <p>A devandita resolución fai un chamamento aos posibles acredores da Cámara Oficial de Comercio, Industria e Navegación de Ferrol para que, no prazo dun mes contado desde o día seguinte ao da súa publicación, poñan en coñecemento do xestor a existencia de créditos ao seu favor. </p>
    <p>De conformidade co establecido na Lei 5/2004, do 8 de xullo, e coas obrigas contractualmente asumidas, o administrador independente elaborará, no prazo máximo de 45 días desde o seu nomeamento, unha relación de acredores e dos seus respectivos créditos fronte á cámara; todos eles computados en diñeiro e expresados en moeda de curso legal. Esta relación recollerá o nome, domicilio e demais datos de identidade do acredor, así como os relativos ao crédito, o seu concepto, contía, datas de adquisición e vencemento, características, garantías e calquera outro elemento relevante para os efectos da súa identificación e valoración. </p>
    <p>De acordo co que antecede, para garantir a máxima publicidade e en prol de acadar unha maior transparencia, acordo:</p>
    <p>Poñer en coñecemento de todos os posibles acredores o enderezo electrónico habilitado polo administrador independente da Cámara Oficial de Comercio, Industria e Navegación de Ferrol, para os efectos sinalados anteriormente.</p>
    <p>admin.camaraferrol@es.pwc.com </p>
    <p>Santiago de Compostela, 4 de novembro de 2015</p>
    <footer><p>Sol María Vázquez Abeal<br>Directora xeral de Comercio</p></footer>

