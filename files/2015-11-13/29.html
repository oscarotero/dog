---
date: '2015-11-13'
id: G0422-281015-0002
page: 43077
number: 217
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 9 de outubro de 2015, da Secretaría Xeral de Calidade e
  Avaliación Ambiental, pola que se concede autorización a Indrops Laboratorio
  de Análisis y Calidad Medioambiental, S.L. para actuar como organismo de
  control.
range: Resolución
url: >-
  https://www.xunta.gal/dog/Publicados/2015/20151113/AnuncioG0422-281015-0002_gl.html
---
<p>Examinada a solicitude de autorización presentada por Miguel A. González Castromil, como representante legal de Indrops Laboratorio de Análisis y Calidad Medioambiental, S.L., con NIF B70318589, con sede en Vía Marconi, 33, 15890 (Santiago de Compostela), para actuar como organismo de control, a Secretaría Xeral de Calidade e Avaliación Ambiental ten en consideración os seguintes</p>
    <p>Feitos:</p>
    <p>Primeiro. Indrops Laboratorio de Análisis y Calidad Medioambiental, S.L. foi acreditada por Enac (entidade nacional de acreditación), para as actividades de ensaios no sector ambiental, segundo os criterios recollidos na norma UNE-EN ISO/IEC 17025: 2005, tal e como consta no certificado de acreditación nº 658/LE1987, do 12.6.2015 (anexo técnico revisión 5) con vixencia ata notificación en contra.</p>
    <p>Segundo. Con data do 30 de setembro de 2015, Miguel A. González Castromil, como representante legal de Indrops Laboratorio de Análisis y Calidad Medioambiental, S.L., presentou escrito en que solicitaba, ao abeiro do Real decreto 2200/1995, do 28 de decembro, polo que se aproba o Regulamento de infraestruturas de calidade e seguridade industrial, que se lle conceda a autorización para actuar como organismo de control nos ámbitos regulamentarios solicitados. Para tal efecto, xuntaba a documentación exixida no artigo 43.3 do citado real decreto.</p>
    <p>Fundamentos de dereito.</p>
    <p>Primeiro. Esta secretaría xeral é competente para resolver este expediente con base no Estatuto de autonomía de Galicia (BOE nº 101, do 28 de abril), nos reais decretos 1634/1980, do 31 de xullo (BOE nº 191, do 9 de agosto), e 2536/1982, do 24 de xullo (BOE nº 246, do 14 de outubro; DOG nº 30, do 4 de decembro), nos decretos 6/1982, do 29 de xaneiro (DOG nº 2, do 12 de febreiro), e 132/1982, do 4 de novembro (DOG nº 30, do 4 de decembro), e do Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia, en relación coa Lei 21/1992, do 16 de xullo, de industria (BOE do 23 de xullo) e o Real decreto 2200/1995, do 28 de decembro (BOE do 6 de febreiro de 1996), polo que se aproba o Regulamento da infraestrutura para a calidade e a seguridade industrial, e demais lexislación concordante.</p>
    <p>Segundo. Na tramitación deste expediente cumpríronse todos os requisitos regulamentarios.</p>
    <p>Terceiro. A documentación presentada por Indrops Laboratorio de Análisis y Calidad Medioambiental, S.L. acredita que a empresa cumpre coas exixencias xerais establecidas no artigo 43.3 do Real decreto 2200/1995, do 28 de decembro, para a súa actuación nos ámbitos regulamentarios solicitados.</p>
    <p>A Secretaría Xeral de Calidade e Avaliación Ambiental, de acordo con todo o que antecede, e no exercicio das competencias que ten atribuídas, </p>
    <h2>RESOLVE:</h2>
    <p>1. Autorizar a Indrops Laboratorio de Análisis y Calidad Medioambiental, S.L., para actuar como organismo de control para as actividades de:</p>
    <p>– Ensaios no sector ambiental para: </p>
    <p>• Augas continentais, augas residuais (lixiviados, augas rexeneradas e augas depuradas) e augas mariñas.</p>
    <p>2. Esta autorización ten un período de vixencia ata notificación en contra, e pode ser suspendida ou revogada, ademais de nos casos recollidos na lexislación vixente, cando o sexan as citadas acreditacións de Enac.</p>
    <p>3. Indrops Laboratorio de Análisis y Calidad Medioambiental, S.L. queda autorizada para actuar en todo o territorio do Estado, nos ámbitos regulamentarios e período de vixencia establecidos nos ordinais primeiro e segundo, respectivamente. Deberá en calquera caso, no inicio da súa actividade, notificar á Administración competente da Comunidade Autónoma distinta da que o autorizou.</p>
    <p>4. Esta autorización queda supeditada ás seguintes condicións:</p>
    <p>1. Comunicar á Secretaría Xeral de Calidade e Avaliación Ambiental, o día seguinte ao de producirse, calquera modificación das condicións ou requisitos que deron lugar a esta autorización e xuntar, se é o caso, informe ou certificado da entidade nacional de acreditación (Enac).</p>
    <p>2. Cumprir o establecido, con carácter xeral, na Lei 21/1992, do 16 de xullo, de industria, e no Real decreto 2200/1995, do 28 de decembro, no que sexa de aplicación.</p>
    <p>3. Nas súas actuacións na Comunidade Autónoma de Galicia, cumprir os requisitos suplementarios que no seu día poida establecer a Consellería de Medio Ambiente e Ordenación do Territorio.</p>
    <p>Contra esta resolución, que non esgota a vía administrativa, poderase interpoñer recurso de alzada, ante a conselleira de Medio Ambiente e Ordenación do Territorio, no prazo dun mes contado desde a data da súa notificación, de conformidade co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común, modificado pola Lei 4/1999, do 13 de xaneiro.</p>
    <p>Santiago de Compostela, 9 de outubro de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

