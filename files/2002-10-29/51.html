---
date: '2002-10-29'
id: '15E92'
page: 15
number: 209
agency: CONCELLO DE SADA
section: VI. ANUNCIOS
title: >-
  Anuncio de exposición ó público da aprobación inicial dos estatutos e bases da
  actuación da Xunta de Compensación do SAUR-4.
range: Anuncio
url: 'https://www.xunta.gal/dog/Publicados/2002/20021029/Anuncio15E92_gl.html'
---
<p>A Alcaldía-Presidencia, con data do 9 de outubro de 2002, dictou o Decreto nº 478, co seguinte contido:</p>
<p>«Vistos os estatutos e as bases de actuación presentados por Miguel Maiz Bescansa, o 19 de setembro de 2002, co número 6838, en representación da Comisión Xestora do SAUR-4, sito en Fontán (Sada), esta alcaldía, consonte as competencias atribuídas polo artigo 21.1º j) da Lei 7/1985, do 2 de abril, reguladora de bases de réxime local, na súa actual redacción conferida pola Lei 11/1999, do 21 de abril,</p>
<p>RESOLVE:</p>
<p>Primeiro.-Aprobar inicialmente os devanditos estatutos e as bases de actuación, coas seguintes modificacións:</p>
<p>-Ó artigo 43 dos estatutos engadiráselle a seguinte mención: «En todo caso, nos supostos b), c) e d), para que a disolución da xunta de compensación se faga efectiva, requirirá o acordo do órgano competente do Concello de Sada, para tal fin».</p>
<p>-Modifícase a base 16ª.2 das bases de actuación, que pasará a te-la seguinte redacción: «O proxecto de compensación será aprobado inicialmente polo Pleno da Xunta de Compensación, debendo adoptarse o correspondente acordo pola maioría dos seus membros que, así mesmo, deban alcanza-los dous tercios das cotas de participación. Do dito acordo de aprobación inicial darase traslado ó Concello de Sada e procederase á publicación do correspondente anuncio de exposición ó público no Diario Oficial de Galicia, con notificación individualizada ós interesados, concedendo un prazo de vinte días hábiles, contados a partir do día seguinte ó da última publicación ou notificación, para a presentación de alegacións. As devanditas alegacións serán resoltas polo órgano competente do Concello de Sada que, se é o caso, procederá á aprobación definitiva do devandito proxecto de compensación.</p>
<p>Para esta tramitación aplicarase, en canto sexa posible, o procedemento abreviado establecido no artigo 137 da Lei do solo de Galicia».</p>
<p>Segundo.-Remitir, para a súa publicación no DOG e no BOP, o correspondente anuncio de aprobación inicial dos devanditos instrumentos urbanísticos, concedéndolles ós interesados un prazo de vinte días hábiles, contados a partir do día seguinte ó da publicación, para que poidan presentar cantas alegacións consideren oportunas, significándolles que o expediente está á súa disposición na secretaría municipal».</p>
<p>Sada, 9 de outubro de 2002.</p>
<p>José Emilio Gómez López</p>
<p>Alcalde en funcións</p>

