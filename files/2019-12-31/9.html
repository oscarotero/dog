---
date: '2019-12-31'
id: G0248-201219-0001
page: 56231
number: 248
agency: Axencia Tributaria de Galicia
section: III. Outras disposicións.
title: >-
  RESOLUCIÓN do 19 de decembro de 2019 pola que se actualizan os anexos VI e VII
  da Orde da Consellería de Economía e Facenda, do 30 de xuño de 1992, pola que
  se aproba o modelo de autoliquidación das taxas da Comunidade Autónoma de
  Galicia e se establece a utilización de efectos timbrados para o pagamento das
  taxas por servizos administrativos de compulsa de documentos e de verificación
  de suficiencia e documentos acreditativos de lexitimación.
range: Resolución
url: >-
  https://www.xunta.gal/dog/Publicados/2019/20191231/AnuncioG0248-201219-0001_gl.html
---
<p>Para unha adecuada aplicación das taxas e os prezos da Comunidade Autónoma de Galicia a orde a que fai referencia o título desta resolución procedeu a codificar tanto as diferentes taxas como os servizos xestores que as aplican.</p>
    <p>Ao longo do ano promulgáronse unha serie de normas que viñeron crear ou modificar os servizos xestores e as tarifas existentes, razón pola que, mediante esta resolución, se procede a revisar as codificacións recollidas na orde citada, consonte coa autorización contida no parágrafo segundo da disposición adicional da Orde da Consellería de Economía e Facenda, do 30 de xuño de 1992.</p>
    <p>As normas que motivan as modificacións son as que se citan a seguir:</p>
    <p>• Lei de medidas fiscais da Comunidade Autónoma de Galicia para o ano 2020.</p>
    <p>Por todo iso, e en virtude do parágrafo segundo da disposición adicional da Orde do 30 de xuño de 1992 referida, </p>
    <h2>RESOLVO:</h2>
    <p>Primeiro. <em>Actualizar o anexo VI da Orde da Consellería de Economía e Facenda, do 30 de xuño de 1992, do xeito seguinte:</em></p>
    <p>a) Engadindo os códigos relacionados a seguir, de maneira que se insiran no lugar que lles corresponda segundo a orde preestablecida:</p>
    <table>
     <tbody>
      <tr>
       <td>30.59.00</td>
       <td>Actuacións administrativas encamiñadas a resolver as solicitudes de acreditación no sistema acreditador de formación continuada das profesións sanitarias na Comunidade Autónoma de Galicia:</td>
      </tr>
      <tr>
       <td>30.59.01</td>
       <td>Por cada actividade formativa de tipo presencial</td>
      </tr>
      <tr>
       <td>30.59.02</td>
       <td>Por cada actividade formativa de tipo a distancia ou mixta</td>
      </tr>
      <tr>
       <td>30.59.03</td>
       <td>Por cada reedición de actividades formativas presenciais, a distancia ou mixtas</td>
      </tr>
      <tr>
       <td>31.19.10</td>
       <td>Inicio actividade de turismo activo</td>
      </tr>
      <tr>
       <td>32.25.36</td>
       <td>Instrumentos destinados a medir a velocidade de circulación de vehículos de motor: verificación periódica de cinemómetros de tramo (tramo adicional)</td>
      </tr>
      <tr>
       <td>33.09.00</td>
       <td>Venda de placas de instalación e inspeccións periódicas de equipamentos de presión</td>
      </tr>
     </tbody>
    </table>
    <p>b) Modificando os códigos seguintes:</p>
    <table>
     <tbody>
      <tr>
       <td>31.01.00</td>
       <td>Actuacións relativas a autorizacións habilitantes para realizar transporte público ou privado complementario de persoas viaxeiras e de mercadorías por estrada, ou para actividades auxiliares e complementarias deste</td>
      </tr>
      <tr>
       <td>31.01.01</td>
       <td>Outorgamento, transmisión, rehabilitación, cambio de residencia, troca ou modificación da autorización</td>
      </tr>
      <tr>
       <td>31.01.05</td>
       <td>Outorgamento, modificación ou prórroga de autorizacións para servizos de transporte público regular de viaxeiros de uso xeral</td>
      </tr>
      <tr>
       <td>31.01.07</td>
       <td>Actuacións relativas ás concesións de servizos de transporte regular de viaxeiros de uso xeral por estrada</td>
      </tr>
      <tr>
       <td>31.01.15</td>
       <td>Homologación de cursos de formación de condutores de determinados vehículos destinados ao transporte por estrada</td>
      </tr>
     </tbody>
    </table>
    <p>c) Eliminando os códigos seguintes:</p>
    <table>
     <tbody>
      <tr>
       <td>31.01.02</td>
       <td>Visado de cada unha das copias certificadas da autorización, expedicións de copias ou duplicados e modificación</td>
      </tr>
      <tr>
       <td>31.01.11</td>
       <td>Dilixenciado do caderno de contratos relativos á prestación de servizos en autotaxi iniciados en concello distinto daquel onde teñan a súa residencia</td>
      </tr>
      <tr>
       <td>32.65.00</td>
       <td>Expedición de placas de instalación e inspeccións periódicas de equipamentos a presión</td>
      </tr>
     </tbody>
    </table>
    <p>Segundo. <em>Actualizar o anexo VII da Orde da Consellería de Economía e Facenda, do 30 de xuño de 1992, que queda como segue:</em></p>
    <p>Banco Santander </p>
    <p>Banco Sabadell </p>
    <p>Banco Caixa Geral </p>
    <p>BBVA </p>
    <p>Targobank </p>
    <p>Evo Banco </p>
    <p>Bankia </p>
    <p>Abanca </p>
    <p>Ibercaja </p>
    <p>Caixabank </p>
    <p>Caja Rural Galega </p>
    <p>Caja Rural Zamora </p>
    <p>Terceiro. Esta resolución entrará en vigor o día 1 de xaneiro de 2020.</p>
    <p>Santiago de Compostela, 19 de decembro de 2019</p>
    <footer><p>Mª Victoria González Vázquez<br>Directora da Axencia Tributaria de Galicia</p></footer>

