---
date: '2000-02-03'
id: 453E
page: 1
number: 23
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 21/2000, do 20 de xaneiro, polo que se declara a urxente ocupación,
  para efectos de expropiación forzosa, pola Deputación Provincial de
  Pontevedra, dos bens e dereitos necesarios para a realización das obras do
  proxecto de estrada provincial PO 2908 Tabagón-O Rosal, variante Alto do
  Morán.
range: Decreto
url: 'https://www.xunta.gal/dog/Publicados/2000/20000203/Anuncio453E_gl.html'
---
<p>A Deputación de Pontevedra, en sesión levada a cabo o día 30 de abril de 1999, aprobou o proxecto de estrada provincial PO 2908 Tabagón-O Rosal, variante Alto do Morán e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>A deputación remitiu a documentación complementaria para correcta tramitación do expediente con data en entrada no rexistro xeral da Consellería de Xustiza, Interior e Relacións Laborais o día 22 de decembro de 1999.</p>
<p>Os bens nos que se concreta a declaración de urxente expropiación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data do 12 de xullo de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a estrada provincial Tabagón-O Rosal presenta, no seu actual trazado, unha acusada e perigosa sinuosidade causante de diversos accidentes que motivaron o feito de que tal vial pasara a constituír un dos puntos negros da rede provincial.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo da deliberación do Consello da Xunta de Galicia na súa reunión do día vinte de xaneiro de dous mil,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Pontevedra para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de estrada provincial PO 2908 Tabagón-O Rosal, variante Alto do Morán.</p>
<p>Santiago de Compostela, vinte de xaneiro de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

