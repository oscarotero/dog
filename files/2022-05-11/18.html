---
date: '2022-05-11'
id: G0596-200422-0008
page: 28062
number: 91
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 19 de abril de 2022, da Xefatura Territorial de Ourense, polo que se
  somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Carballeda de Avia (expediente IN407A 2022/51-3).
range: Acordo
url: >-
  https://www.xunta.gal/dog/Publicados/2022/20220511/AnuncioG0596-200422-0008_gl.html
---
<p>En cumprimento do disposto na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir: </p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación LMTA ALB804, apoio núm. 136-11.</p>
    <p>Situación: lugar de Balde, concello de Carballeda de Avia.</p>
    <p>Características principais recollidas no proxecto:</p>
    <p>• Substitución na LMTA ALB804, a 20 kV, do apoio núm. 136-11, por deterioración, instalando no seu lugar novo apoio de celosía metálica de tipo C-18/2000-D15-CA e novo apoio intercalado núm. 136-10x1 das mesmas características. Cambio do condutor actual LA-30, instalando un novo de tipo LA-56 nun tramo de 316 m ata o CTI de Balde.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado nº 1534 do ICOIIG, o 26.3.2021.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar nesta xefatura territorial da Vicepresidencia Segunda e Consellería de Economía, Empresa e Innovación en Ourense, rúa Curros Enríquez, núm. 1, 32003 Ourense, e na seguinte ligazón web da consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 19 de abril de 2022</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Núm. de expediente: IN407A 2022/51-3.</p>
    <p>Concello: Carballeda de Avia.</p>
    <p>Denominación da instalación: regulamentación LMTA ALB804, apoio núm. 136-11.</p>
    <p>Predio núm. en proxecto: 1.</p>
    <p>Lugar: Forno Vello.</p>
    <p>Cultivo: matogueira.</p>
    <p>Titular: Dolores Otero Rodríguez.</p>
    <p>Afeccións: apoio núm. 136-10x1, superficie de ocupación de 2 m2.</p>
    <p>Predio núm. en proxecto: 2.</p>
    <p>Lugar: Tralos Campos.</p>
    <p>Cultivo: matogueira.</p>
    <p>Titular: CMVMC San Martiño de Balde.</p>
    <p>Afeccións: apoio núm. 136-11, superficie de ocupación de 2 m2.</p>

