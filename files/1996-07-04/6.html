---
date: '1996-07-04'
id: '8092'
page: 6
number: 131
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 19 de xuño de 1996 pola que se convocan unhas xornadas sobre
  violencia contra a muller, dirixidas ós membros dos corpos e forzas de
  seguridade.
range: Resolución
url: 'https://www.xunta.gal/dog/Publicados/1996/19960704/Anuncio8092_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas, en colaboración co Servicio Galego de Promoción da Igualdade do Home e da Muller da Xunta de Galicia, sobre violencia contra a muller, que deberán desenvolverse conforme as seguintes bases:</p>
<p>Obxectivos.</p>
<p>As xornadas teñen por obxectivos ofrecer ós corpos e forzas de seguridade unha visión o máis ampla posible da problemática dos malos tratos a mulleres, tanto físicos coma psicolóxicos, e informar sobre cales son os medios ó alcance para paliar este problema.</p>
<p>Destinatarios.</p>
<p>As xornadas van dirixidas ós membros dos corpos e forzas de seguridade.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertaran será de 250.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta á máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 12 de setembro de 1996, ás 14 horas.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas; será isto requisito indispensable para ser admitido nas xornadas; o incumprimento deste requisito implicará a non admisión nas mencionadas xornadas.</p>
<p>4. As instancias deberán enviarse á sede da Academia Galega de Seguridade: Rúa de Madrid, 2-4, polígono das Fontiñas, 15703 Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Duración e datas.</p>
<p>As xornadas desenvolveranse durante os días 8 e 9 de outubro de 1996, en xornadas de mañá e tarde.</p>
<p>O horario será o seguinte:</p>
<p>Día 8: de 9.30 a 13.30 horas e de 16.15 a 20 horas.</p>
<p>Día 9: de 10 a 14 horas.</p>
<p>Relación de admitidos.</p>
<p>A relación de admitidos publicarase o día 26 de setembro de 1996 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>As xornadas celebraranse no salón de actos da Escola Galega de Administración Pública, sita na Rúa Madrid, 2-4, no polígono das Fontiñas (Santiago de Compostela).</p>
<p>Certificado de asistencia.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a elas.</p>
<p>Modificación.</p>
<p>A Academia Galega de Seguridade poderá modifica-lo desenvolvemento das xornadas para adapta-las ás necesidades da Administración e ás continxencias que poidan xurdir.</p>
<p>Santiago de Compostela, 19 de xuño de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>5037</p>

