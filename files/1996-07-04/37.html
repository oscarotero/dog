---
date: '1996-07-04'
id: 811A
page: 6
number: 131
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 18 de xuño de 1996 pola que se anuncia o concurso público de
  opción de compra das parcelas C-85 e S-86, propiedade do Instituto Galego da
  Vivenda e Solo no parque empresarial do Campiño, Pontevedra.
range: Resolución
url: 'https://www.xunta.gal/dog/Publicados/1996/19960704/Anuncio811A_gl.html'
---
<p>En virtude do convenio do 31 de maio de 1996 entre o Instituto Galego da Vivenda e Solo e a Sociedade de Xestión Urbanística de Pontevedra, S.A. (Xestur-Pontevedra), para a xestión do alleamento das parcelas C-85 e S-86 propiedade do dito organismo no parque empresarial de Pontevedra, infórmase que:</p>
<p>Cumpridos os trámites regulamentarios no correspondente expediente administrativo, a Dirección Xeral do Instituto Galego da Vivenda e Solo resolve convoca-lo seguinte concurso público:</p>
<p>Obxecto: concurso público para o alleamento das parcelas que se especifican, propiedade do Insituto Galego da Vivenda e Solo no parque empresarial do Campiño en Pontevedra.</p>
<p>Termo municipal: Pontevedra.</p>
<p>Destinatarios: poderá concorrer calquera persoa física ou xurídica que realice actividades mercantís, comprendendo as comerciais, industriais, servicios, etc.</p>
<p>Prego de bases: o prego de bases que rexerá o concurso público poderá examinarse en Xestur Pontevedra, rua Urzáiz 18-2º- Vigo, durante o prazo de presentación das ofertas.</p>
<p>Presentación das proposicións: as ofertas presentaranse en sobre pechado, coa documentación esixida no prego de bases, apartados A e B, nas oficinas de Xestur-Pontevedra, sitas na rua Urzáiz 18-2º de Vigo, en días hábiles, agás os sábados, das 10 ás 13 horas.</p>
<p>Prazo de admisión: o prazo de presentación das proposicións será de 15 días naturais contados a</p>
<p>partir do día seguinte da publicación deste anuncio no Diario Oficial de Galicia.</p>
<p>Prezos: os prezos que se establecen no anexo teñen o carácter de prezos mínimos, de maneira que non se adxudicará ningunha parcela por un prezo inferior.</p>
<p>O prezo de alleamento realizarase en concepto de corpo certo, polo que non caberá reclamación ningunha pola diferencia de superficie.</p>
<p>Fianza: coa presentación das ofertas de opción de compra esixirase en concepto de fianza o importe equivalente o 10% do prezo da parcela á que se opte (IVE non incluído). O pagamento da fianza deberá realizarse mediante talón conformado a nome do IGVS, ou por transferencia bancaria a c/c 112.798 do Banco Pastor O.P. de Santiago de Compostela.</p>
<p>-Parcela: C-85.</p>
<p>Superficie: 4.175.</p>
<p>Prezo (pesetas): 18.900.000.</p>
<p>IVE (16%): 3.024.000.</p>
<p>Total (pesetas): 21.924.000.</p>
<p>-Parcela: S-86.</p>
<p>Superficie: 3.438.</p>
<p>Prezo (pesetas): 16.285.000.</p>
<p>IVE (16%): 2.605.600.</p>
<p>Total (pesetas): 18.890.600.</p>
<p>Santiago de Compostela, 18 de xuño de 1996.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>
<p>5016</p>

