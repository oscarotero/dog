---
date: '2002-08-29'
id: '10116'
page: 12
number: 166
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 23 de xullo de 2002 pola que se somete a información pública o
  estudio de impacto ambiental do proxecto de instalacións para a náutica
  recreativa en Vilanova de Arousa (Pontevedra).
range: Resolución
url: 'https://www.xunta.gal/dog/Publicados/2002/20020829/Anuncio10116_gl.html'
---
<p>En cumprimento da normativa ambiental vixente, así como do resultado da cualificación ambiental do proxecto resolta pola Consellería de Medio Ambiente, durante trinta (30) días o órgano substantivo someterá o estudio de impacto ambiental a información pública mediante o correspondente anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>Primeiro.-Someter a información pública o estudio de impacto ambiental do proxecto correspondente ás novas instalacións para a náutica recreativa en Vilanova de Arousa (Pontevedra).</p>
<p>Segundo.-Para os efectos informativos, poranse á disposición dos administrados exemplares nas seguintes dependencias:</p>
<p>-Delegación Provincial da Consellería de Medio Ambiente.</p>
<p>-Servicios centrais do ente público Portos de Galicia.</p>
<p>Terceiro.-As alegacións formularanse durante o prazo de trinta (30) días hábiles contados a partir do seguinte ó da publicación desta resolución no Diario Oficial de Galicia.</p>
<p>Santiago de Compostela, 23 de xullo de 2002.</p>
<p>Emilio García Gallego</p>
<p>Presidente do ente público Portos de Galicia</p>

