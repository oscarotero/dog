---
date: '2003-12-23'
id: 240CE
page: 15
number: 248
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 9 de decembro de 2003 pola que se reclasifican determinadas fundacións
  e se adscriben ós departamentos da Xunta de Galicia competentes para o
  exercicio do seu protectorado.
range: Orde
url: 'https://www.xunta.gal/dog/Publicados/2003/20031223/Anuncio240CE_gl.html'
---
<p>Por Decreto da Presidencia 280/2003, do 17 de xuño, modifícase a estructura orgánica da Xunta de Galicia, e por Decreto 23/2003, do 20 de xaneiro, fíxase a estructura orgánica dos departamentos da Xunta de Galicia.</p>
<p>Esta normativa fixa unha distribución competencial distinta á existente ata ese momento que aconsella a reclasificación de determinadas fundacións e a conseguinte modificación da súa adscrición ás distintas consellerías, para os efectos do exercicio do seu protectorado</p>
<p>Na súa virtude, logo de acordo da Comisión de Secretarios Xerais na súa reunión do vintecinco de novembro de dous mil tres,</p>
<p>DISPOÑO:</p>
<p>Artigo 1º</p>
<p>1. Reclasifícanse por razón do seu obxecto e adscríbense á Consellería de Asuntos Sociais, Emprego e Relacións Laborais as fundacións Forem, Galfor, Mestre Mateo, Inladi, Ronsel, Milenio, Magistra, Emprende, Laboral da Pizarra, Forga e Érguete Integración; anteriormente baixo o protectorado da antiga Consellería de Familia, Promoción do Emprego, Muller e Xuventude.</p>
<p>2. Así mesmo tamén se reclasifican por razón do seu obxecto e se adcriben á Consellería de Asuntos Sociais, Emprego e Relacións Laborais as fundacións Fontelco, Elco, Santelco, Edelmiro Otero Calvo, Orelco, Eulogio Gómez Franqueira, Paz e Solidaridade e Prevención de Riscos Laborais.</p>
<p>Anteriormente baixo o protectorado da antiga Consellería de Xustiza, Interior e Relacións Laborais.</p>
<p>Artigo 2º</p>
<p>Reclasifícase por razón do seu obxecto e adscríbese a Consellería de Familia, Xuventude, Deporte e Voluntariado a Fundación Provincial Banco de Alimentos, anteriormente baixo o protectorado da antiga Consellería de Asuntos Sociais.</p>
<p>Disposicións derradeiras</p>
<p>Primeira.-Facúltase a Secretaría Xeral da Consellería da Presidencia, Relacións Institucionais e Administración Pública para que instrumente o disposto nesta orde.</p>
<p>Segunda.-Esta orde entrará en vigor o día seguinte, ó da súa publicación no Diario Oficial de Galicia.</p>
<p>Santiago de Compostela, nove de decembro de dous mil tres.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

