---
date: '2003-12-23'
id: 241CA
page: 15
number: 248
agency: ENTE PÚBLICO PORTOS DE GALICIA
section: VI. ANUNCIOS
title: >-
  Cédula do 11 de decembro de 2003 pola que se someten a información pública o
  proxecto de instalacións para a navegación recreativa en Moaña, situado no
  concello de Moaña (provincia de Pontevedra) e promovido por Portos de Galicia
  e o estudio de impacto ambiental correspondente ó citado proxecto.
range: Cédula
url: 'https://www.xunta.gal/dog/Publicados/2003/20031223/Anuncio241CA_gl.html'
---
<p>O 23 de maio de 2003, o presidente de Portos de Galicia acordou a adxudicación do concurso aberto para a selección dunha oferta para a tramitación dunha concesión de ocupación de dominio público portuario do porto de Moaña para a construcción e explotación de instalacións para a navegación recreativa, a favor da entidade Club Social Moaña Mar, autorizando o inicio da tramitación correspondente de acordo co previsto na lexislación vixente en materia de concesións no dominio público marítimo-terrestre.</p>
<p>Polo que, de acordo coa lexislación vixente, se fai público o proxecto de instalacións para a navegación recreativa en Moaña subscrito en xuño de 2003 polo enxeñeiro de camiños, canles e portos Jesús Moro Mora para que entidades, corporacións ou particulares interesados poidan presentar por escrito as reclamacións que consideren oportunas, no prazo de trinta (30) días hábiles, contados a partir do seguinte ó da publicación deste anuncio no Diario Oficial de Galicia, nos servicios centrais do ente público Portos de Galicia, sitos na praza de Europa 5 A-6º polígono das Fontiñas, 15707 Santiago de Compostela, onde poderán examina-la documentación correspondente durante o prazo indicado e nos días hábiles de nove a catorce horas.</p>
<p>Así mesmo, e en cumprimento dos acordos existentes coa Consellería de Medio Ambiente e durante o prazo de trinta (30) días hábiles, o órgano substantivo someterá o estudio de impacto ambiental ó trámite de información pública, mediante anuncio no Diario Oficial de Galicia.</p>
<p>Na súa virtude, sométese a información pública o estudio de impacto ambiental do proxecto de instalacións para a navegación recreativa en Moaña, situado no concello de Moaña, provincia de Pontevedra.</p>
<p>Para os efectos informativos, poranse ó dispor dos administrados exemplares nas seguintes dependencias:</p>
<p>-Ente público Portos de Galicia, servicios centrais.</p>
<p>-Delegación Provincial da Consellería de Medio Ambiente na provincia de Pontevedra.</p>
<p>-Concello de Moaña.</p>
<p>As alegacións formularanse durante un prazo de trinta (30) días contados a partir do seguinte á publicación deste anuncio no Diario Oficial de Galicia.</p>
<p>Santiago de Compostela, 11 de decembro de 2003.</p>
<p>Carlos Negreira Souto</p>
<p>Presidente do ente público Portos de Galicia</p>

