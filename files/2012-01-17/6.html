---
date: '2012-01-17'
id: U500-221211-10262
page: 2640
number: 11
agency: Universidade de Vigo
section: III. Outras disposicións.
title: >-
  RESOLUCIÓN do 19 de decembro de 2011 pola que se publica o plan de estudos da
  titulación oficial de máster universitario en Teoría do Sinal e Comunicacións.
range: Resolución
url: >-
  https://www.xunta.gal/dog/Publicados/2012/20120117/AnuncioU500-221211-10262_gl.html
---
<p>Obtida a verificación do plan de estudos polo Consello de Universidades, logo do informe favorable da Axencia Nacional de Avaliación da Calidade e Acreditación (ANECA) e establecido o carácter oficial do título por Acordo do Consello de Ministros do 22 de xaneiro de 2010 (publicado no BOE do 26 de febreiro de 2010 por Resolución da Secretaría Xeral de Universidades do 9 de febreiro de 2010).</p>
    <p>Para os efectos do cumprimento do previsto no artigo 35.4 da Lei orgánica 6/2001, do 21 de decembro, de universidades, e na redacción dada pola Lei orgánica 4/2007, do 12 de abril, que establecen que os reitores e as reitoras das universidades deberán ordenar a publicación no <em>Boletín Oficial del Estado</em> (BOE) e, neste caso, no <em>Diario Oficial de Galicia</em> (DOG); do primeiro inciso do número 5.1 da memoria para a solicitude de verificación de títulos oficiais, segundo o anexo I do Real decreto 1393/2007, do 29 de outubro, segundo comunicado do 14 de outubro de 2008, da Subdirección Xeral de Coordinación Académica e Réxime Xurídico do Ministerio de Ciencia e Innovación, relativo á estrutura das ensinanzas; e segundo o artigo 26 do Real decreto 861/2010, do 2 de xullo.</p>
    <p>Esta reitoría</p>
    <footer><p>RESOLVE:</p></footer>
    <p>Publicar o plan de estudos conducente á obtención do título oficial de máster universitario en Teoría do Sinal e Comunicacións pola Universidade de Vigo, que se recolle no anexo a esta resolución.</p>
    <p>Vigo, 19 de decembro de 2011.</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <footer><p>ANEXO<br>Máster universitario en Teoría do Sinal e Comunicacións</p></footer>
    <p>Rama de coñecemento: Enxeñaría e Arquitectura.</p>
    <p>Universidades participantes: Vigo.</p>
    <p>Cadro 1. Distribución de créditos ECTS segundo tipo de materia.</p>
    <table>
     <tbody>
      <tr>
       <td>Tipo de materia</td>
       <td>ECTS</td>
      </tr>
      <tr>
       <td>Obrigatorias</td>
       <td>0</td>
      </tr>
      <tr>
       <td>Optativas</td>
       <td>45</td>
      </tr>
      <tr>
       <td>Prácticas externas</td>
       <td>0</td>
      </tr>
      <tr>
       <td>Traballo fin de máster</td>
       <td>15</td>
      </tr>
      <tr>
       <td>Créditos totais</td>
       <td>60</td>
      </tr>
     </tbody>
    </table>
    <p>Cadro 2. Materias, créditos e distribución temporal do máster.</p>
    <table>
     <tbody>
      <tr>
       <td>Materia</td>
       <td>ECTS</td>
       <td>Carácter</td>
       <td colspan="2">Módulo</td>
      </tr>
      <tr>
       <td>Métodos de Simulación de Sinais Aleatorias</td>
       <td>5</td>
       <td>Optativo</td>
       <td rowspan="3">Submódulo A: Procesado Estatístico de Sinais</td>
       <td rowspan="9">I. Fundamentos de Procesado de Sinal e Comunicacións</td>
      </tr>
      <tr>
       <td>Procesado Estatístico de Sinal e Técnicas Bootstrap</td>
       <td>5</td>
       <td>Optativo</td>
      </tr>
      <tr>
       <td>Recoñecemento Estatístico de Patróns e Redes Neuronais</td>
       <td>5</td>
       <td>Optativo</td>
      </tr>
      <tr>
       <td>Tratamento de Sinal en Comunicacións</td>
       <td>5</td>
       <td>Optativo</td>
       <td rowspan="3">Submódulo B: Procesado de Sinal en Comunicacións Dixitais</td>
      </tr>
      <tr>
       <td>Filtrado Adaptativo</td>
       <td>5</td>
       <td>Optativo</td>
      </tr>
      <tr>
       <td>Sistemas Multiportadora</td>
       <td>5</td>
       <td>Optativo</td>
      </tr>
      <tr>
       <td>Predición de Cobertura para Sistemas de Radiodifusión</td>
       <td>5</td>
       <td>Optativo</td>
       <td rowspan="3">Submódulo C: Modelado da Canle de Comunicación</td>
      </tr>
      <tr>
       <td>Procedementos de Medida do Campo Electromagnético</td>
       <td>5</td>
       <td>Optativo</td>
      </tr>
      <tr>
       <td>Antenas para Sistemas de Comunicación e Radar</td>
       <td>5</td>
       <td>Optativo</td>
      </tr>
      <tr>
       <td>Procesado Dixital Avanzado de Voz</td>
       <td>5</td>
       <td>Optativo</td>
       <td rowspan="3">Submódulo A: Aplicacións en Interacción Home-Máquina</td>
       <td rowspan="7">II. Aplicacións Multidisciplinares</td>
      </tr>
      <tr>
       <td>Recoñecemento de Fala</td>
       <td>5</td>
       <td>Optativo</td>
      </tr>
      <tr>
       <td>Recoñecemento Biométrico</td>
       <td>5</td>
       <td>Optativo</td>
      </tr>
      <tr>
       <td>Sistemas Avanzados de Comunicacións</td>
       <td>5</td>
       <td>Optativo</td>
       <td rowspan="2">Submódulo B: Aplicacións en Comunicacións Dixitais Avanzadas</td>
      </tr>
      <tr>
       <td>Seguridade Multimedia</td>
       <td>5</td>
       <td>Optativo</td>
      </tr>
      <tr>
       <td>Visión Artificial</td>
       <td>5</td>
       <td>Optativo</td>
       <td rowspan="2">Submódulo C: Aplicacións en Imaxe e Radar</td>
      </tr>
      <tr>
       <td>Teledetección: Fundamentos e Aplicacións</td>
       <td>5</td>
       <td>Optativo</td>
      </tr>
      <tr>
       <td>Traballo fin de máster</td>
       <td>15</td>
       <td>Obrigatorio</td>
       <td colspan="2">III. Traballo fin de máster</td>
      </tr>
     </tbody>
    </table>
    <p>Para a obtención do título de máster universitario en Teoría do Sinal e Comunicacións, o alumnado deberá superar un total de 60 ECTS distribuídos da seguinte forma: 25 ECTS do módulo I segundo as condicións marcadas para cada itinerario:</p>
    <p>– Itinerario «Procesado Estatístico de Sinais»: o alumnado ten que matricularse obrigatoriamente de todas as materias do submódulo A (15 ECTS) e dun total de 10 ECTS para escoller entre os submódulos B e C.</p>
    <p>– Itinerario «Procesado de Sinais en Comunicacións Dixitais»: o alumnado ten que matricularse obrigatoriamente de todas as materias do submódulo B (15 ECTS) e dun total de 10 ECTS para escoller entre os submódulos A e C.</p>
    <p>– Itinerario «Modelado da Canle de Comunicación»: o alumnado ten que matricularse obrigatoriamente de todas as materias do submódulo C (15 ECTS) e dun total de 10 ECTS para escoller entre os submódulos A e B.</p>
    <p>Ademais deberá superar 20 ECTS para escoller entre as materias ofertadas no módulo II e o resto de materias que non cursase no módulo I e, por último, 15 ECTS do traballo fin de máster.</p>

