---
date: '2014-02-21'
id: G0244-180214-0003
page: 7460
number: 36
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 17 de febreiro de 2014, da Secretaría Xeral Técnica da
  Consellería de Presidencia, Administracións Públicas e Xustiza, pola que se
  emprazan os interesados no procedemento 18/2014 polo que se impugna o Decreto
  169/2013, do 14 de novembro, polo que se regulan os complementos das
  prestacións económicas na situación de incapacidade temporal e noutras
  situacións protexidas do persoal funcionario dos corpos ao servizo da
  Administración de xustiza na Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2014/20140221/AnuncioG0244-180214-0003_gl.html
---
<p>A Secretaría Xeral Técnica da Consellería de Presidencia, Administracións Públicas e Xustiza recibiu escrito da Sección Primeira da Sala do Contencioso-Administrativo do Tribunal Superior de Xustiza de Galicia polo que se comunica o recurso contencioso-administrativo interposto por Pablo Valeiras Riós, procedemento ordinario 18/2014, contra o Decreto 169/2013, do 14 de novembro, polo que se regulan os complementos das prestacións económicas na situación de incapacidade temporal e noutras situacións protexidas do persoal funcionario dos corpos ao servizo da Administración de xustiza da Comunidade Autónoma de Galicia, publicado no Diario Oficial de Galicia, do 26 de novembro de 2013.</p>
    <p>En consecuencia, esta secretaría xeral técnica de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, remite o correspondente expediente administrativo á referida sala nesta data, o que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de nove (9) días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 17 de febreiro de 2014</p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Administracións Públicas e Xustiza</p></footer>

