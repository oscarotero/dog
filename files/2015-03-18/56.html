---
date: '2015-03-18'
id: L250-260215-0001
page: 11173
number: 53
agency: Concello de Salvaterra de Miño
section: VI. Anuncios. b) Administración local.
title: ANUNCIO de licitación do contrato do servizo de telecomunicacións.
range: Anuncio
url: >-
  https://www.xunta.gal/dog/Publicados/2015/20150318/AnuncioL250-260215-0001_gl.html
---
<p>Mediante acordo da Xunta de Goberno Local, en sesión extraordinaria que tivo lugar o día 13 de febreiro de 2015, iniciouse o expediente de contratación seguinte:</p>
    <p>1. Entidade adxudicadora.</p>
    <p>a) Organismo: Concello de Salvaterra de Miño.</p>
    <p>b) Dependencia que tramita o expediente: Secretaría.</p>
    <p>2. Obxecto do contrato.</p>
    <p>a) Tipo de contrato: servizo.</p>
    <p>b) Descrición do obxecto: contratación do servizo de telecomunicacións do concello de Salvaterra de Miño.</p>
    <p>c) Duración do contrato: tres anos, non prorrogable.</p>
    <p>3. Tramitación: ordinaria.</p>
    <p>4. Procedemento: aberto, con varios criterios de adxudicación.</p>
    <p>5. Base ou tipo de licitación.</p>
    <p>O orzamento que servirá de base de licitación ascende a 41.527,20 euros anuais, que inclúe os tributos que graven a execución do contrato. Este prezo inclúe o 21 % do IVE, que ascende a 7.207,20 euros, ten carácter limitativo e non se poderá superar en ningún caso.</p>
    <p>6. Garantía provisional.</p>
    <p>Non se exixe.</p>
    <p>7. Obtención de documentación e información.</p>
    <p>Concello de Salvaterra de Miño; praza da Constitución, nº 1 (36450).</p>
    <p>Páxina web: http:// concellodesalvaterra.org. Poderán obter documentación e información ata o día de finalización do prazo de presentación de ofertas.</p>
    <p>Teléfono: 986 65 81 26/986 65 80 82, fax: 986 65 83 60.</p>
    <p>8. Presentación de ofertas.</p>
    <p>As proposicións para tomar parte na licitación presentaranse de luns a venres, das 9.00 ás 13.00 horas, no Rexistro de Licitacións (Secretaría Xeral) do Concello de Salvaterra de Miño, durante os vinte e seis (26) días naturais seguintes ao da publicación do anuncio no último dos boletíns en que apareza (DOG ou BOP). Se o último día do prazo fose sábado ou día inhábil, o prazo rematará o inmediato día hábil seguinte.</p>
    <p>Os pregos de cláusulas admnistrativas e técnicas serán publicados no perfil do contratante do Concello de Salvaterra de Miño. Poderá publicarse, así mesmo, aquela outra información ou documentación que sexa necesaria ou conveniente.</p>
    <p>9. Criterios de adxudicación.</p>
    <p>Son os establecidos na cláusula 13ª do prego de cláusulas administrativas particulares.</p>
    <p>10. Documentación que cómpre presentar.</p>
    <p>Véxanse as bases que rexen o contrato.</p>
    <p>11. Apertura de proposicións.</p>
    <p>O día de apertura de proposicións fixarase no perfil de contratante ou no taboleiro de anuncios do concello cunha antelación de, cando menos, dous días ao da súa celebración.</p>
    <p>12. Gastos de publicidade: serán por conta do contratista adxudicatario.</p>
    <p>Salvaterra de Miño, 17 de febreiro de 2015</p>
    <footer><p>Arturo Grandal Vaqueiro<br>Alcalde</p></footer>

