---
date: '2021-10-14'
id: U500-061021-0001
page: 50360
number: 198
agency: Universidade de Vigo
section: III. Outras disposicións.
title: >-
  EXTRACTO da Resolución do 28 de xullo de 2021 pola que se publican as bases
  das axudas para a contratación de persoal investigador predoutoral en
  formación.
range: Resolución
url: >-
  https://www.xunta.gal/dog/Publicados/2021/20211014/AnuncioU500-061021-0001_gl.html
---
<p>BDNS (Identif.): 586011.</p>
    <p>De acordo co disposto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode atopar na Base de datos nacional de subvencións (https://www.infosubvenciones.es/bdnstrans/GE/es/convocatoria/586011).</p>
    <p>Primeiro. <em>Persoas beneficiarias</em></p>
    <p>Alumnado matriculado nun programa de doutoramento na Universidade de Vigo que non goce doutras axudas para a formación de persoal investigador e que teña completados 300 créditos ECTS, dos cales alomenos 60 deben ser de formación de estudos oficiais de posgrao, cuxa data de finalización dos estudos sexa posterior ao 1 de xaneiro de 2019, salvo as excepcións previstas na base 6.2 da convocatoria. </p>
    <p>Terceiro. <em>Obxecto</em></p>
    <p>O obxecto destas axudas é financiar a formación de dez persoas tituladas integradas en grupos de investigación que estean a realizar a tese de doutoramento na Universidade de Vigo e que, en función da súa capacitación e formación, poidan converterse en novo persoal investigador en formación mediante a formalización dun contrato predoutoral en calquera área de coñecemento científico de tres anos de duración, conforme o artigo 21 da Lei 14/2011, do 1 de xuño, da ciencia, da tecnoloxía e da innovación. </p>
    <p>Cuarto. <em>Bases reguladoras</em></p>
    <p>Resolución do 28 de xullo de 2021 pola que se publican as bases das axudas para a contratacion de persoal investigador predoutoral en formación da Universidade de Vigo 2021.</p>
    <p>Quinto. <em>Contía</em></p>
    <p>A contía total do crédito destinado a estas axudas será de seiscentos cincuenta mil euros (650.000 €), segundo a distribución por anualidades para 2022, 2023 e 2024 establecida na convocatoria.</p>
    <p>Sexto. <em>Prazo de presentación de solicitudes</em></p>
    <p>Desde o día 1 de setembro ata o 8 de outubro de 2021.</p>
    <p>Vigo, 28 de xullo de 2021</p>
    <footer><p>O reitor da Universidade de Vigo<br>P.D. (Resolución 26.5.2020, DOG do 4 de xuño)<br>Belén Rubio Armesto<br>Vicerreitora de Investigación da Universidade de Vigo</p></footer>

