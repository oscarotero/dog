---
date: '2021-10-14'
id: G0003-051021-0003
page: 50371
number: 198
agency: Servizo Galego de Saúde
section: IV. Oposicións e concursos.
title: >-
  ANUNCIO do 1 de outubro de 2021, da Xerencia da Área Sanitaria de Pontevedra e
  O Salnés, polo que se comunica a publicación da convocatoria pública para a
  provisión dun posto de xefatura do Grupo de Sistemas e Tecnoloxías da
  Información na Área de Xestión e Calidade do Servizo de Informática.
range: Anuncio
url: >-
  https://www.xunta.gal/dog/Publicados/2021/20211014/AnuncioG0003-051021-0003_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no uso das atribucións conferidas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG nº 204, do 25 de outubro), o xerente da Área Sanitaria de Pontevedra e O Salnés </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de concurso de méritos, un posto de xefatura do Grupo de Persoal de Xestión e Servizos de Sistemas e Tecnoloxías da Información, na Área de Xestión e Calidade do Servizo de Informática.</p>
    <p>Segundo. As retribucións do posto ofertado serán as que correspondan de acordo coa orde anual pola que se ditan instrucións sobre a confección de nóminas do persoal ao servizo da Administración autonómica. </p>
    <p>Terceiro As solicitudes para participar nesta convocatoria presentaranse, preferentemente, no Rexistro da Xerencia de Área Sanitaria de Pontevedra e O Salnés, sito na rúa Loureiro Crespo, nº 2 de Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de 15 días hábiles contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios da Dirección e na intranet da Área Sanitaria de Pontevedra e O Salnés, así como na páxina web do Servizo Galego de Saúde (www.sergas.es). </p>
    <p>Pontevedra, 1 de outubro de 2021</p>
    <footer><p>José Ramón Gómez Fernández<br>Xerente da Área Sanitaria de Pontevedra e O Salnés</p></footer>

