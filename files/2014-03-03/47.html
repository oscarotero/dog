---
date: '2014-03-03'
id: G0165-180214-0004
page: 9180
number: 42
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 12 de febreiro de 2014, da Secretaría Xeral de Medio Rural e
  Montes, polo que se notifica o acordo do Consello da Xunta de Galicia sobre a
  prevalencia da utilidade pública do modificado do proxecto de construción da
  plataforma da liña de alta velocidade Madrid-Galicia, tramo Miamán-Ponte
  Ambía.
range: Anuncio
url: >-
  https://www.xunta.gal/dog/Publicados/2014/20140303/AnuncioG0165-180214-0004_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser intentada sen éxito a notificación persoal a través do servizo de Correos, notifícase o interesado que se sinala no anexo deste anuncio o acordo do Consello da Xunta de Galicia sobre a prevalencia de utilidade pública do modificado do proxecto de construción da plataforma da liña de alta velocidade Madrid-Galicia, tramo Miamán-Ponte Ambía.</p>
    <p>O interesado poderá comparecer, no prazo de dez días hábiles contados desde o seguinte ao da publicación deste anuncio, nas oficinas da Secretaría Xeral de Medio Rural e Montes, Servizo de Montes Veciñais en Man Común e Estruturas Forestais, situadas na rúa San Lázaro, s/n, 1º andar, Santiago de Compostela, das 9.00 ás 14.00 horas, de luns a venres, para o coñecemento íntegro do mencionado acordo e constancia de tal coñecemento.</p>
    <p>Contra o dito acordo poderá interpoñerse recurso de reposición con carácter potestativo, no prazo dun mes, ou ben interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, de acordo co disposto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento administrativo común, e nos artigos 10 e 46 da Lei 29/1998, do 13 de xullo, da xurisdición contencioso-administrativa.</p>
    <p>Santiago de Compostela, 12 de febreiro de 2014</p>
    <footer><p>Tomás Fernández-Couto Juanas<br>Secretario xeral de Medio Rural e Montes</p></footer>
    <h2>ANEXO</h2>
    <p>Expediente: prevalencia da utilidade pública do proxecto da liña de alta velocidade AVE Madrid-Galicia, tramo Miamán-Ponte Ambía.</p>
    <p>Interesado: presidente da Comunidade do Monte Veciñal en Man Común Ribeira Longa.</p>
    <p>Acto de notificación: acordo do Consello da Xunta de Galicia.</p>
    <p>Último enderezo coñecido: parroquia de Santo Estevo de Ambía, Baños de Molgas, Ourense.</p>

