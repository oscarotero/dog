---
date: '2014-03-03'
id: C3Q2-170214-0001
page: 9197
number: 42
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  CÉDULA do 6 de febreiro de 2014, da Xefatura Territorial de Pontevedra da
  Consellería de Medio Ambiente, Territorio e Infraestruturas, pola que se lles
  notifica ás persoas interesadas a resolución de pleno dereito do contrato e o
  lanzamento da vivenda do procedemento de desafiuzamento administrativo
  P-119/13.
range: Cédula
url: >-
  https://www.xunta.gal/dog/Publicados/2014/20140303/AnuncioC3Q2-170214-0001_gl.html
---
<p>De conformidade cos artigos 58, 59 e 60 da Lei 30/1992, do 26 de novembro, de réxime xurídico das administracións públicas e do procedemento administrativo común, despois de que se intentase en dúas ocasións a notificación persoal no último domicilio coñecido, e logo de comprobarse a desocupación da vivenda, notifícaselles ás persoas interesadas a resolución de pleno dereito do contrato e lanzamento da vivenda do procedemento de desafiuzamento administrativo que se detalla no anexo.</p>
    <p>Pontevedra, 6 de febreiro de 2014</p>
    <footer><p>José Luis Díez Yáñez<br>Xefe territorial de Pontevedra da Consellería de Medio Ambiente,<br>Territorio e Infraestruturas</p></footer>
    <h2>ANEXO</h2>
    <p>Expediente: P-119/13.</p>
    <p>Adxudicatarios:</p>
    <p>Mª Carmen Meaños Ojeda.</p>
    <p>Comunidade hereditaria de Amador Torrado Muñiz (Elena, María e Alicia Torrado Meaños).</p>
    <p>Estado de ocupación: baleira.</p>
    <p>Enderezo: rúa Barrio Nuevo, nº 6, 2º B, Vilagarcía de Arousa (Pontevedra).</p>
    <p>Asunto: resolución de pleno dereito do contrato e o lanzamento da vivenda de Mª del Carmen Meaños Ojeda e a comunidade hereditaria de Amador Torrado Muñiz, así como os demais ocupantes da vivenda identificada co expediente de construción PO-82/020, conta 6.</p>
    <p>Indicación do contido: acordar a resolución de pleno dereito do contrato e o lanzamento da vivenda de Mª del Carmen Meaños Ojeda e a comunidade hereditaria de Amador Torrado Muñiz, así como dos demais ocupantes da vivenda situada na rúa Barrio Nuevo, nº 6, 2º B, Vilagarcía de Arousa (Pontevedra), que levará a cabo o funcionario do IGVS que se designe, con credencial para o efecto subscrita e asinada polo xefe territorial do Instituto Galego da Vivenda e Solo e coa preceptiva autorización xudicial para a entrada no domicilio de particulares na execución forzosa de actos da Administración, incorporada ao expediente, e co auxilio das forzas de seguridade do Estado, autonómicas ou locais.</p>
    <p> Advírteselles aos interesados que, de conformidade co establecido no Regulamento de VPO, poderán evitar o lanzamento aboando o total da débeda no prazo de quince (15) días hábiles a partir do seguinte a aquel en que teña lugar a notificación ou a publicación, e achegando xustificante de estar ao día coa comunidade de propietarios.</p>
    <p>Recursos: contra esta resolución, que esgota a vía administrativa, poderase interpoñer ante o xefe territorial da Consellería de Medio Ambiente, Territorio e Infraestruturas de Pontevedra recurso de reposición no prazo dun mes, contado desde o día seguinte ao da súa recepción, conforme os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben recurso contencioso-administrativo, ante o xulgado competente, dentro dos dous meses seguintes ao día da notificación desta resolución, segundo establecen os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa (BOE nº 167, do 14 de xullo).</p>

