---
date: '2003-07-22'
id: 1798E
page: 9756
number: 141
agency: CONCELLO DE PORTOMARÍN
section: VI. ANUNCIOS
title: Anuncio de contratación.
range: Anuncio
url: 'https://www.xunta.gal/dog/Publicados/2003/20030722/Anuncio1798E_gl.html'
---
<p>Aprobados pola Comisión de Goberno deste concello, en sesión que tivo lugar do día 5-6-2003, os pregos de cláusulas administrativas particulares que rexerán na contratación, polo procedemento aberto e sistema de concurso, das obras do proxecto de recollida de augas pluviais e modificación firme das rúas Lugo (3º tramo) e Fraga Iribarne (2º e 3º tramo), expóñense ó público polo prazo de oito días hábiles contados desde o da inserción deste anuncio no BOP e no DOG, e para os efectos previstos no artigo 122.1º do R.D.L. 781/1986, do 18 de abril.</p>
<p>De conformidade co establecido no artigo 71 do R.D.L. 2/2000 e 322 da Lei 5/1997, do 22 de xullo, con base no disposto no artigo 122.2º do real decreto lexislativo citado, anúnciase ó mesmo tempo que os pregos de cláusulas administrativas particulares a licitación das obras, que quedará aprazada, se houbese reclamacións, ata a súa resolución.</p>
<p>1. Obxecto do contrato: execución da obra do proyecto de recollida de augas pluviais e modificación firme das rúas de Lugo (3º tramo) e Fraga Iribarne (2º e 3º tramo).</p>
<p>2. Tramitación, procedemento e forma de adxundicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso.</p>
<p>3. Orzamento base de licitación: 108.000,00 euros.</p>
<p>4. Garantías.</p>
<p>a) Provisional: 2% do orzamento de contrato ou base de licitación.</p>
<p>b) Definitiva: 4% do importe da adxudicación.</p>
<p>5. Obtención da documentación: o proxecto técnico e o prego de cláusulas administrativas estarán á disposición de tódolos interesados no Negociado de</p>
<p>Urbanismo e Contratación, sito na praza Condes de Fenosa, 1, das 9.00 ás 14.00 horas.</p>
<p>6. Prazo de presentación das proposicións: vinteseis días naturais seguintes ó da publicación do anuncio no último dos boletíns oficiais (DOG e BOP). No caso de que o décimo terceiro día coincida en sábado, domingo ou festivo, entenderase o prazo prorrogado ata o día laborable seguinte.</p>
<p>7. Gastos de publicicidade: serán por conta do adxudicatario.</p>
<p>8. Clasificación do contratista: grupo G, subgrupo 6, categoría B.</p>
<p>9. Máis información.</p>
<p>Teléfono: 982 54 50 70.</p>
<p>Fax: 982 54 51 04.</p>
<p>Portomarín, 11 de xuño de 2003.</p>
<p>Eloy Rodríguez López</p>
<p>Alcalde-presidente</p>

