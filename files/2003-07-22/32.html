---
date: '2003-07-22'
id: 1793E
page: 9740
number: 141
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 17 de xuño de 2003, da Dirección Xeral de Industria, Enerxía e
  Minas, pola que se somete a información pública o estudio de impacto ambiental
  e o plan de restauración do pase a concesión de explotación derivada de
  permiso de investigación Ermita-2 4836, da provincia de Ourense, e promovida
  por Marcelino Martínez, S.L.
range: Resolución
url: 'https://www.xunta.gal/dog/Publicados/2003/20030722/Anuncio1793E_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25 de setembro), dispón que os estudios</p>
<p>de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude:</p>
<p>RESOLVO:</p>
<p>Someter a información pública, por un prazo de trinta días hábiles contados a partir da publicación desta resolución, o estudio de impacto ambiental e o plan de restauración do pase a concesión de explotación derivada de permiso de investigación Ermita 2 nº 4836, localizada en terreos do concello do Irixo, provincia de Ourense, e solicitado por Marcelino Martínez, S.L.</p>
<p>Para os efectos informativos porase á disposición dos administrados que o soliciten un exemplar del para consulta nas oficinas desta dirección xeral, así como nas dependencias da delegación provincial da Consellería de Innovación, Industria e Comercio correspondente, e as alegacións formularanse durante o prazo sinalado nas mesmas oficinas.</p>
<p>Santiago de Compostela, 17 de xuño de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

