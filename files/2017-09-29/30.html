---
date: '2017-09-29'
id: G0426-190917-0013
page: 44584
number: 186
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 15 de setembro de 2017, do Xurado Provincial de Clasificación de
  Montes Veciñais en Man Común de Pontevedra, polo que se dá publicidade ao
  acordo sobre o deslindamento parcial realizado entre as comunidades de montes
  veciñais en man común de San Martiño de Currás e de Sobrada, no concello de
  Tomiño, ao respecto da estrema común dos seus montes.
range: Edicto
url: >-
  https://www.xunta.gal/dog/Publicados/2017/20170929/AnuncioG0426-190917-0013_gl.html
---
<p>Para os efectos previstos no artigo 54 da Lei 7/2013, do 28 de xuño, de montes de Galicia, dáse publicidade ao acordo adoptado polo Xurado Provincial de Clasificación de Montes Veciñais en Man Común de Pontevedra, en sesión que tivo lugar o día 14 de xullo de 2017, en relación co deslindamento parcial entre as comunidades de montes veciñais en man común de San Martiño de Currás e de Sobrada, no concello de Tomiño, respecto da estrema común dos seus montes.</p>
    <p>Antecedentes de feito:</p>
    <p>Primeiro. A Lei 7/2012, do 28 de xuño, de montes de Galicia (DOG número 140, do 23 de xullo), na súa disposición derradeira segunda, modifica o artigo 25 da Lei 13/1989, do 10 de outubro, de montes veciñais en man común, e elimina a obriga da Administración forestal de proceder ao deslindamento e sinalización dos montes veciñais. Por tanto, esta competencia corresponde ás comunidades propietarias consonte os artigos 53 e 54 da Lei de montes de Galicia.</p>
    <p>Segundo. Con data do 12.12.2016, a CMVMC de San Martiño de Currás comunica ao Xurado Provincial de Montes Veciñais en Man Común de Pontevedra o acordo coa CMVMC de Sobrada na estrema entre ambas as comunidades. A documentación que consta no expediente consonte o artigo 53 da Lei 7/2012 é a seguinte: acto de conciliación no Xulgado de Paz de Tomiño, certificados de aprobación en asemblea xeral de ambas as comunidades e cartografía dixital.</p>
    <p>Terceiro. Con data do 11.4.2017, o xefe da Sección de Topografía informa, entre outras cuestións, do seguinte: «Segundo os datos das dúas clasificacións que ten asignadas esta comunidade, fan un total de 38,80 ha. Na primeira clasificación, unha parcela de 28 ha e outra de 10 ha. Na segunda clasificación, una parcela de 0,80 ha. Esta solicitude ten unha cabida de 37,57 ha repartidas en dúas parcelas, unha de 36,57 ha y outra de 1,00 ha. O solicitante non achega o informe de validación catastral. Xúntase neste informe unha montaxe da solicitude sobre o catastro. Non existe coincidencia co catastro actual; están afectadas 27 parcelas catastrais. Presentan o informe de validación catastral; non existen afeccións sobre montes de utilidade pública nin patrimoniais e tampouco sobre a Rede Natura. Acompañan este informe as montaxes solicitadas».</p>
    <p>Con data do 22.5.2017 o Servizo de Montes require a CMVMC de Currás para que achegue informe de validación gráfica alternativa da Dirección Xeral de Catastro. A comunidade achega a documentación solicitada o 5.6.2017.</p>
    <p>Cuarto. A liña poligonal que determina o deslindamento de mutuo acordo entre os montes veciñais en man común de Currás e de Sobrada, cunha lonxitude de 1.061,56 m, está formada polos seguintes puntos:</p>
    <table>
     <tbody>
      <tr>
       <td>Puntos</td>
       <td>UTM ETRS89-H29&lt;br&gt;Coordenada X</td>
       <td>UTM ETRS89-H29&lt;br&gt;Coordenada Y</td>
      </tr>
      <tr>
       <td>1</td>
       <td>526.707,63</td>
       <td>4.651.396,36</td>
      </tr>
      <tr>
       <td>2</td>
       <td>526.673,78</td>
       <td>4.651.409,54</td>
      </tr>
      <tr>
       <td>3</td>
       <td>526.548,68</td>
       <td>4.651.438,95</td>
      </tr>
      <tr>
       <td>4</td>
       <td>526.471,60</td>
       <td>4.651.465,54</td>
      </tr>
      <tr>
       <td>5</td>
       <td>526.447,23</td>
       <td>4.651.463,92</td>
      </tr>
      <tr>
       <td>6</td>
       <td>526.300,87</td>
       <td>4.651.434,40</td>
      </tr>
      <tr>
       <td>7</td>
       <td>525.872,64</td>
       <td>4.651.345,81</td>
      </tr>
      <tr>
       <td>8</td>
       <td>525.672,08</td>
       <td>4.651.307,64</td>
      </tr>
     </tbody>
    </table>
    <p>As referencias catastrais obxecto de modificación polo deslindamento son:</p>
    <table>
     <tbody>
      <tr>
       <td>Titular catastral CMVMC de Currás</td>
       <td>36054A038002610000EW</td>
      </tr>
      <tr>
       <td rowspan="3">Titular catastral CMVMC de Sobrada</td>
       <td>36054A038002730000EF</td>
      </tr>
      <tr>
       <td>36054A038002740000EM</td>
      </tr>
      <tr>
       <td>36054A038002750000EO</td>
      </tr>
     </tbody>
    </table>
    <p>Consideracións xurídicas:</p>
    <p>Primeira. A Lei 7/2012, do 28 de xuño, de montes de Galicia, regula nos artigos 52 e 54 o procedemento de deslindamento de montes veciñais en man común e establece, entre outras, a obriga de publicar a resolución do Xurado no Diario Oficial de Galicia.</p>
    <p>Segunda. Da documentación achegada polas comunidades e do informe técnico do Servizo de Montes desta xefatura territorial conclúese que a avinza entre as CMVMC de Currás e de Sobrada é congruente coas respectivas resolucións de clasificación e coas estremas nelas descritas.</p>
    <p>Revisada a liña de deslindamento presentada, a documentación achegada e o informe técnico do Servizo de Montes da Xefatura Territorial da Consellería do Medio Rural de Pontevedra, este xurado, en atención ao disposto nos artigos 53, 54 e na disposición transitoria décimo cuarta da Lei 7/2013, de montes de Galicia, por unanimidade,</p>
    <h2>ACORDA:</h2>
    <p>Primeiro. Aprobar o deslindamento parcial realizado entre as CMVMC de Currás e de Sobrada, no Concello de Tomiño, respecto do seu linde común, nos termos indicados no antecedente de feito cuarto, e segundo os planos topográficos achegados e validados mediante informe técnico do Servizo de Montes.</p>
    <p>Segundo. Notificar este acordo ás comunidades propietarias afectadas e publicalo no Diario Oficial de Galicia para dar cumprimento ao disposto na Lei 7/2012, do 28 de xuño, de montes de Galicia.</p>
    <p>Contra a presente resolución, que pon fin á vía administrativa, poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ao da súa publicación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Pontevedra, 15 de setembro de 2017</p>
    <footer><p>Antonio Crespo Iglesias<br>Presidente do Xurado Provincial de Clasificación de Montes<br>Veciñais en Man Común de Pontevedra</p></footer>

