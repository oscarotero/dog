---
date: '2017-09-29'
id: C141-200917-0001
page: 44623
number: 186
agency: Portos de Galicia
section: VI. Anuncios. a) Administración autonómica.
title: >-
  CÉDULA do 19 de setembro de 2017 pola que se notifica a resolución de
  procedemento de desafiuzamento administrativo do departamento para usuarios
  número 69 do porto de Rianxo.
range: Cédula
url: >-
  https://www.xunta.gal/dog/Publicados/2017/20170929/AnuncioC141-200917-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase a todas as persoas que poidan ter interese neste procedemento, como titulares de dereitos ou intereses lexítimos, que poidan resultar afectadas pola decisión que se adopte nel e, en particular, a aquelas que poidan atoparse ocupando o departamento, que o 19 de setembro de 2017, o presidente de Portos de Galicia resolveu decretar o desafiuzamento administrativo do departamento en cuestión.</p>
    <p>Este anuncio publicarase no Diario Oficial de Galicia e no BOE, ben que a eficacia do acto notificado quedará supeditada á súa publicación no BOE.</p>
    <p>O presente acto administrativo que emite a Presidencia do Consello de Administración da entidade pública Portos de Galicia, de acordo coas competencias previstas no artigo 114 da Lei 5/2011, de patrimonio da Comunidade Autónoma de Galicia, emítese en aplicación do artigo 113 desa lei, do artigo 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e do artigo 31 do Decreto 227/1995, que aproba o Regulamento da entidade pública Portos de Galicia, cuxos motivos son que a autorización a nome de Marcos Gey Garrido está vencida e non pode ser renovada pola existencia de débedas en concepto de taxas portuarias.</p>
    <p>O departamento deberá ser abandonado nun prazo máximo de dez (10) días contados desde a publicación da presente cédula no Boletín Oficial del Estado, o que se formalizará coa entrega das chaves ao persoal de Portos de Galicia.</p>
    <p>Transcorrido o prazo máximo de dez (10) días para proceder ao desaloxo voluntario, por tratarse dunha autorización extinguida, e ao abeiro do establecido no artigo 100 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, Portos de Galicia procederá a suspender sen máis trámites a subministración de auga e de enerxía eléctrica.</p>
    <p>Ao abeiro do establecido nos artigos 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e 125 da Lei 5/2011, de patrimonio da Comunidade Autónoma de Galicia, para a execución do desafiuzamento empregarase, de ser preciso, o auxilio das forzas e corpos de seguridade do Estado.</p>
    <p>Contra o presente acto administrativo de iniciación non se admitirán accións interditais ou para a tutela sumaria da posesión das previstas na Lei de axuizamento civil.</p>
    <p>Contra a presente resolución, que esgota a vía administrativa e é executiva, poderase interpor recurso contencioso-administrativo nun prazo de dous meses contados desde o día seguinte ao da publicación desta cédula perante, a elección do interesado, o xulgado do contencioso-administrativo correspondente á circunscrición onde teña aquel o seu domicilio ou o Xulgado do Contencioso-Administrativo que corresponda de Santiago de Compostela.</p>
    <p>Santiago de Compostela, 19 de setembro de 2017</p>
    <footer><p>José Juan Durán Hermida<br>Presidente de Portos de Galicia</p></footer>

