---
date: '2005-06-02'
page: 9
number: 105
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 24 de maio de 2005 pola que se dispón o cesamento de vogais do
  Consello de Administración da Autoridade Portuaria de San Cibrao-Ferrol e a
  súa ría.
range: Orde
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vogais dos consellos de administración das autoridades portuarias de interese xeral do Estado sitas no seu territorio.</p>
<p>O acordo do Consello da Xunta de Galicia do 10 de xaneiro de 2002, modificado polo do 6 de xuño de 2002, faculta o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme co previsto no artigo 40 da Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, a designación e separación dos vogais dos consellos de administración deberán facerse necesariamente por proposta das administracións públicas e entidades e organismos representados no Consello de Administración, polo que, vistas as peticións e propostas de modificación realizadas ao abeiro do disposto no artigo 40, número 2º, da Lei 27/1992, e, en canto órgano competente,</p>
<p>DISPOÑO:</p>
<p>O cesamento dos seguintes vogais do Consello de Administración da Autoridade Portuaria de San Cibrao-Ferrol e a súa ría, agradecéndolles os servizos prestados:</p>
<p>En representación do Concello de Xove:</p>
<p>-Jesús López González.</p>
<p>En representación da Xunta de Galicia:</p>
<p>-José Insua Pernas.</p>
<p>Santiago de Compostela, 24 de maio de 2005.</p>
<p>Alberto Núñez Feijoo</p>
<p>Vicepresidente primeiro e conselleiro de Política Territorial, Obras Públicas e Vivenda</p>

