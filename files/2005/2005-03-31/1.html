---
date: '2005-03-31'
page: 5
number: 61
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 17 de marzo de 2005 pola que se cesan membros do Comité Ético de
  Investigación Clínica de Galicia.
range: Orde
---
<p>Os comités éticos de investigación clínica son os encargados de emitir informe sobre todos os ensaios clínicos que se realicen dentro do seu ámbito territorial. Os ensaios clínicos e os comités éticos de investigación clínica regúlanse na comunidade autónoma polo Decreto 32/1996, do 25 de xaneiro.</p>
<p>A Orde do 11 de xullo de 1996 pola que se crea o Comité Ético de Investigación Clínica de Galicia, no seu artigo 3, dispón que a composición do comité se axustará ao establecido no Decreto 32/1996.</p>
<p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, a Orde do 11 de xullo de 1996, e a disposición adicional primeira do Decreto 32/1996, do 25 de xaneiro, polo que se regula a realización de ensaios clínicos na Comunidade Autónoma de Galicia, por proposta da División de Farmacia e Produtos Sanitarios do Servicio Galego de Saúde,</p>
<p>DISPOÑO:</p>
<p>Artigo único.-Cesan, por petición propia, como membros do Comité Ético de Investigación Clínica de Galicia, creado pola Orde do 11 de xullo de 1996, as persoas que se relacionan no anexo.</p>
<p>Santiago de Compostela, 17 de marzo de 2005.</p>
<p>José Manuel González Álvarez</p>
<p>Conselleiro de Sanidade</p>
<p>ANEXO</p>
<p>Persoas que cesan como membros do CEIC de Galicia:</p>
<p>-Francisco J. Suso Alea (médico especialista en cirurxía da Unidade de Investigación do Hospital Meixoeiro de Vigo).</p>
<p>-Carlos Calvo Gómez (médico especialista en medicina interna do Complexo Hospitalario Universitario de Santiago de Compostela).</p>

