---
date: '2005-12-21'
page: 19
number: 243
agency: CONSELLERÍA DE TRABALLO
section: II. AUTORIDADES E PERSOAL
title: >-
  Orde do 30 de novembro de 2005 pola que se dispón o nomeamento de membros do
  Consello Galego de Cooperativas.
range: Orde
---
<p>O Decreto 25/2001, do 18 de xaneiro, polo que se regula a organización e funcionamento do Consello Galego de Cooperativas, desenvolve as previsións contidas na súa norma de creación, a Lei 5/1998, do 18 de decembro, de cooperativas de Galicia, regulando no seu artigo 4 a composición, no artigo 5 o procedemento de nomeamento e cesamento dos membros deste órgano, e no artigo 6 as substitucións.</p>
<p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1998, do 20 de outubro, o artigo 5 e a disposición derradeira 1ª do Decreto 25/2001, do 18 de xaneiro, en relación cos decreto 232/2005, do 11 de agosto, polo que se fixa a estrutura orgánica dos departamentos da Xunta de Galicia, e o 213/2005, do 3 de agosto, e 536/2005, do 6 de outubro, que establecen o nomeamento como conselleiro de Traballo e a estrutura orgánica da consellería, respectivamente,</p>
<p>DISPOÑO:</p>
<p>Artigo único.</p>
<p>1. O nomeamento do director xeral de Promoción, do Emprego, Álvaro Ansias Bacelar, como vogal titular, en representación da Consellería de Traballo.</p>
<p>2. Os nomeamentos do director xeral de Produción, Industrias e Calidade Agroalimentaria, Santiago Oca Fernández, e do xefe do Servizo de Fomento Asociativo Agrario, Jesús González Vázquez, en calidade de vogal titular e vogal suplente, respectivamente, ambos en representación da Consellería do Medio Rural, por proposta desta consellería.</p>
<p>3. Os nomeamentos de José Luis López Vázquez, José Ramalleira Vázquez e José Varela Segade, como titular primeiro, suplente primeiro e suplente terceiro, respectivamente, en representación da Unión de Cooperativas, Asociación Galega de Cooperativas Agrarias, Agaca, por proposta da citada unión.</p>
<p>Santiago de Compostela, 30 de novembro de 2005.</p>
<p>Ricardo Jacinto Varela Sánchez</p>
<p>Conselleiro de Traballo</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E TRANSPORTES</p>

