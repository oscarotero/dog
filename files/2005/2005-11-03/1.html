---
date: '2005-11-03'
page: 17
number: 211
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 11 de outubro de 2005 pola que se aproba a conta xeral de liquidación
  e se distribúe o caudal remanente da herdanza intestada de Purificación
  Fernández García.
range: Orde
---
<p>Antecedentes:</p>
<p>Por denuncia de Manuel Fernández Santos, con NIF 33657723-Y, do 23 de abril de 1997, iniciouse o expediente para o recoñecemento da Comunidade Autónoma de Galicia como herdeira ab intestato de Purificación Fernández García, de acordo co disposto nos artigos 153 e 154 da Lei 4/1995, do 24 de maio, do dereito civil de Galicia, que regulan a sucesión intestada a favor da Comunidade Autónoma de Galicia.</p>
<p>Purificación Fernández García, co derradeiro domicilio en Friol, finou o 21 de outubro de 1996, non tendo outorgado testamento, datos que quedan acreditados polo Xulgado de Primeira Instancia número tres de Lugo.</p>
<p>Por auto do 20 de xaneiro de 1998 o Xulgado de Primeira Instancia número tres de Lugo declarou vacante a súa herdanza, adxudicando esta á Comunidade Autónoma de Galicia.</p>
<p>O 7 de decembro de 1999 publicouse no Diario Oficial de Galicia o anuncio polo que se daba publicidade á apertura do prazo de información pública do dito expediente, non habendo ningunha solicitude ao reparto da dita herdanza.</p>
<p>Fundamentos xurídicos:</p>
<p>Lei 4/1995, do 24 de maio, do dereito civil de Galicia, artigos 153 e 154.</p>
<p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
<p>Lei 3/1985, do 12 de abril, do patrimonio da Comunidade Autónoma galega.</p>
<p>Decreto 50/1989, do 9 de marzo, polo que se aproba o regulamento que executa a Lei 3/1985.</p>
<p>Lei 30/1992, do 26 de novembro, de réxime administrativo das administracións públicas e do procedemento administrativo común.</p>
<p>Código civil.</p>
<p>Adoptadas pola Secretaría Xeral e do Patrimonio as oportunas medidas de conservación e administración, presentada a conta xeral de liquidación da herdanza e feitas as correspondentes propostas de distribución do caudal hereditario,</p>
<p>RESOLVO:</p>
<p>1. Estimar conforme a seguinte conta xeral de liquidación da herdanza de Purificación Fernández García.</p>
<p>A. Bens e dereitos.</p>
<table><tbody><tr><td></td></tr>
<tr><td>Bens inmobles no concello de Friol</td><td>Valor (A)</td></tr>
<tr><td></td></tr>
</tbody></table>
<table><tbody><tr><td>Venda construción existente na parcela 108, polígono 86</td><td>1.051,77</td></tr>
<tr><td></td></tr>
<tr><td>Venda parcela 108, polígono 86</td><td>2.271,00</td></tr>
<tr><td></td></tr>
<tr><td>Venda parcela 109, polígono 86</td><td>4.502,00</td></tr>
<tr><td></td></tr>
<tr><td>Venda parcela 14, polígono 243</td><td>4.734,00</td></tr>
<tr><td></td></tr>
<tr><td>Venda parcela 61, polígono 245</td><td>416,00</td></tr>
<tr><td></td></tr>
<tr><td>Parcela 57 polígono 86</td><td>129,82</td></tr>
<tr><td></td></tr>
<tr><td>Parcela 59 polígono 86</td><td>129,82</td></tr>
<tr><td></td></tr>
<tr><td>Parcela 60 polígono 86</td><td>230,79</td></tr>
<tr><td></td></tr>
<tr><td>Parcela 202 polígono 247</td><td>519,27</td></tr>
<tr><td></td></tr>
<tr><td>Parcela 194 polígono 247</td><td>562,55</td></tr>
<tr><td></td></tr>
<tr><td>Parcela 95 polígono 241</td><td>323,10</td></tr>
<tr><td></td></tr>
<tr><td>Parcela 315-6 polígono 247</td><td>729,87</td></tr>
<tr><td></td></tr></tbody></table>
<p>Total de bens e dereitos: 15.599 A.</p>
<p>B. Total líquido: 15.599,99 A.</p>
<p>No citado expediente non hai gastos imputables ao caudal hereditario.</p>
<p>Tendo en conta:</p>
<p>-O caudal hereditario remanente líquido resultante: 15.599,99 A.</p>
<p>-A denuncia efectuada sobre a totalidade dos bens do causante por Manuel Fernández Santos.</p>
<p>-A inexistencia de solicitudes.</p>
<p>a) Conceder ao único denunciante, Manuel Fernández Santos, con NIF 33657723-Y, o dereito a percibir o premio previsto no artigo 20 do Decreto 94/1999, cuantificado na cantidade de 1.560 A, resultado de aplicar a porcentaxe regulamentaria do 10% á parte que proporcionalmente corresponde aos bens relacionados na súa denuncia do caudal líquido que se obtivese, 15.599,99 A.</p>
<p>b) Integrar no patrimonio da comunidade autónoma os predios sitos no concello de Friol no polígono 86, parcelas 57, 59 e 60, polígono 241, parcela 95 e polígono 247, parcelas 194, 202 e 316-316 debido á inexistencia de compradores despois de varios intentos de venda.</p>
<p>c) Que se proceda ao ingreso na Caixa Xeral do Tesouro da Comunidade Autónoma de Galicia da cantidade líquida remanente, que ascende a 11.414,77 A, co apercibimento de que este importe deberá quedar afecto a establecementos de asistencia social ou institucións de cultura, preferentemente radicados na última residencia da causante, concello de Friol e, en todo caso, en territorio galego.</p>
<p>2. Esta resolución pon fin á vía administrativa e contra dela poderase interpoñer: recurso potestativo de reposición no prazo dun mes, contado desde o día seguinte ao da súa notificación, perante este órgano administrativo de conformidade cos artigos 107, 109 e 116 da Lei 30/1992, de réxime xurí</p>
<p>dico das administracións públicas e do procedemento administrativo común; ou ben directamente recurso contecioso-administrativo no prazo de dous meses, contados a partir do día seguinte ao da súa notificación, perante a Sala do Contencioso-Administrativo do Tribunal Superior de Galicia, conforme o disposto nos artigos 46, 10 e 14 da Lei 29/1998, reguladora da xurisdición contencioso-administrativa, sen prexuízo de que o interesado considere exercitar calquera outro recurso que estime oportuno.</p>
<p>Santiago de Compostela, 11 de outubro de 2005.</p>
<p>P.D. (Orde 18-8-2005)</p>
<p>Juan Hernández López</p>
<p>Secretario xeral e do Patrimonio da Consellería</p>
<p>de Economía e Facenda</p>

