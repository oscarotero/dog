---
date: '2005-11-22'
page: 18
number: 224
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Relución conxunta do 25 de outubro de 2005, do Instituto Galego de Consumo e
  da Consellería de Educación e Ordenación Universitaria, pola que se convoca un
  concurso de premios dirixido ao alumnado de escolas de arte e bacharelatos
  artísticos para a elaboración de carteis que teñan como tema a educación para
  o consumo.
range: Relución
---
<p>O Instituto Galego de Consumo e a Consellería de Educación e Ordenación Universitaria, conscientes da necesidade de formar o alumnado da Comunidade Autónoma galega, cara á adquisición dun espírito crítico que lles permita enfrontarse ás múltiples e diversas ofertas da sociedade de consumo, e elixir de xeito libre e responsable, convocan para o ano 2005 un concurso de premios dirixidos ás escolas de arte e bacharelatos artísticos, para a elaboración de carteis sobre a educación do consumidor, invitando os participantes a reflexionar sobre as características da sociedade de consumo, utilizando como medio a creación artística.</p>
<p>Por todo iso,</p>
<p>DISPOÑEMOS:</p>
<p>Convocar un concurso de carteis tendo como tema a educación para o consumo responsable de acordo coas seguintes bases:</p>
<p>Primeira.-Poderán participar neste concurso todos os alumnos e alumnas matriculados en escolas de arte e bacharelatos artísticos da Comunidade Autónoma galega.</p>
<p>Segunda.-Concederanse tres premios de 1.000, 800 e 600 euros para o primeiro, segundo e terceiro clasificado respectivamente, e dous accésit de 300 euros cada un.</p>
<p>Terceira.-Os carteis que concursen terán unhas dimensións máximas de 50x70 centímetros, e estarán montados sobre unha base ríxida, preparados para a súa exposición. A técnica empregada será libre, e os traballos levarán impresa a lenda: educación para o consumo.</p>
<p>Cuarta.-O prazo de presentación dos traballos remata o día 20 de decembro de 2005.</p>
<p>Quinta.-Os traballos deberán presentarse nos servizos centrais ou provinciais do Instituto Galego de Consumo, xunto co modelo de solicitude que figura como anexo desta resolución, sendo en todo caso aplicable o disposto no artigo 38 da Lei 30/1992, do 26 de novembro, de réxime xurídico das admi</p>
<p>nistracións públicas e do procedemento administrativo común, na súa actual redacción, dirixidos á presidenta do Instituto Galego de Consumo, xunto cun certificado do centro onde o/os concursante/s efectúe/n os seus estudos, nos que consten os datos do alumno, curso e modalidade educativa que realiza.</p>
<p>Sexta.-Os premios que se concedan por unha contía máxima de 3.000 euros (tres mil) faranse efectivos con cargo á aplicación orzamentaria 08.50.343A.640.0 do Instituto Galego de Consumo, na que existe crédito axeitado e suficiente, dos orzamentos xerais da Comunidade Autónoma de Galicia para 2005.</p>
<p>Sétima.-A concesión dos premios faraa un xurado composto por:</p>
<p>Presidenta: a presidenta do Instituto Galego de Consumo ou persoa na que delegue.</p>
<p>Vicepresidente: o director xeral de formación profesional e ensinanzas especiais ou persoa na que se delegue.</p>
<p>Vogais:</p>
<p>-A/o xerente do Instituto Galego de Consumo.</p>
<p>-Un asesor/a docente da Consellería de Educación e Ordenación Universitaria, nomeado pola directora xeral de Ordenación e Innovación Educativa.</p>
<p>-A xefa de sección de educación e formación do Instituto Galego de Consumo.</p>
<p>-Un funcionario do Instituto Galego de Consumo que actuará como secretario con voz pero sen voto.</p>
<p>O xurado, de ser o caso, poderá contar co asesoramento de especialistas.</p>
<p>A resolución do xurado, ao abeiro do disposto nesta resolución, esgotará a vía administrativa. Contra esta resolución caberá interpoñer:</p>
<p>a) Recurso potestativo de reposición ante o órgano que a ditou ou debeu ditala no prazo dun mes contado a partir do día seguinte ao da súa notificación, ou de tres meses contados a partir do día seguinte a aquel no que se produza o acto presunto, segundo sexa o caso.</p>
<p>b) Ou ben directamente recurso contencioso-administrativo, segundo o establecido na Lei 28/1998, da xurisdición contencioso-administrativa, ante o xulgado do contencioso-administrativo correspondente á circunscrición do órgano que ditou ou debeu ditar a resolución, se é expresa, no prazo de dous meses contados desde o día seguinte ao da súa notificación, ou de seis meses contados a partir do día seguinte a aquel no que se produza o acto presunto.</p>
<p>Todo isto sen prexuízo de que os interesados poidan exercitar, se é o caso, calquera outro, que consideren procedente.</p>
<p>Oitava.-A decisión do xurado, que será publicada no Diario Oficial de Galicia, e poderá ser declarado baleiro calquera premio anunciado ou, de ser o caso, e se o xurado o determina, ser acumulados entre si, ou compartidos.</p>
<p>Novena.-A participación no concurso supón a aceptación de todas as súas bases, así como a cesión do dereito da propiedade dos traballos que resulten gañadores, nos que poderán introducirse as variacións que se consideren máis axeitadas á súa finalidade.</p>
<p>Disposición derradeira</p>
<p>Nos aspectos non previstos nesta resolución haberá que aterse ao disposto no texto refundido da Lei</p>
<p>de réxime financeiro e orzamentario de Galicia, e na Lei 30/1992, do 26 de novembro, de réxime xurídico das administracións públicas e do procedemento administrativo común, ambas na súa actual redacción.</p>
<p>Santiago de Compostela, 25 de outubro de 2005.</p>
<p>Ana María Rúa SoutoLaura Sánchez Piñón</p>
<p>Presidenta do InstitutoConselleira de Educación</p>
<p>Galego de Consumoe Ordenación Universitaria</p>

