---
date: '2005-10-26'
page: 17
number: 206
agency: PARLAMENTO DE GALICIA
section: I. DISPOSICIÓNS XERAIS
title: >-
  Acordo do 13 de outubro de 2005, da Mesa do Parlamento de Galicia, polo que se
  modifica o Regulamento de organización e funcionamento da Administración do
  Parlamento de Galicia.
range: Acordo
---
<p>O recente proceso de modernización da Administración parlamentaria, na procura da mellora do funcionamento dos servizos da Cámara que desenvolven as funcións e apoio aos deputados, leva consigo certos cambios nos procesos administrativos e nas estruturas que os sustentan.</p>
<p>En concreto, un aspecto que tradicionalmente tiña un alcance meramente instrumental e de colaboración material na función parlamentaria, como era a telefonía, ten adquirido unha nova dimensión coa informatización das convocatorias dos órganos parlamentarios e co plan de progresiva implantación da sinatura electrónica na Cámara.</p>
<p>Xa que logo, a Mesa, na súa reunión do 13 de outubro de 2005,</p>
<p>DISPÓN:</p>
<p>Artigo único.-Servizo de Tecnoloxías da Información.</p>
<p>Engádeselle unha nova alínea j) ao número 1 do artigo 9 do Regulamento de organización e funcionamento da Administración do Parlamento de Galicia, que queda redactada da seguinte maneira:</p>
<p>«j) A xestión e operación de todas as redes de comunicación do Parlamento, telefónicas, de datos e calquera outra que se poida crear».</p>
<p>Disposición derrogatoria</p>
<p>Única.-Supresión da alínea i) do artigo 31.</p>
<p>Queda derrogado o precepto contido na alínea i) do artigo 31 do Regulamento de organización e funcionamento da Administración do Parlamento de Galicia.</p>
<p>Disposición derradeira</p>
<p>Única.-Entrada en vigor.</p>
<p>Esta norma entrará en vigor o día seguinte ao da súa publicación no Boletín Oficial do Parlamento de Galicia.</p>
<p>Santiago de Compostela, 13 de outubro de 2005.</p>
<p>Dolores Villarino Santiago</p>
<p>Presidenta do Parlamento de Galicia</p>

