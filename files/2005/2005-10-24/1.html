---
date: '2005-10-24'
page: 17
number: 204
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 30 de xuño de 2005 pola que se outorga a aprobación definitiva ao
  proxecto de modificación puntual das NSP para establecer novas aliñacións na
  rúa A Pena e ordenar volumes nas parcelas situadas no seu encontro coa rúa
  José Salgado, no núcleo urbano do concello de Caldas de Reis. (Expediente
  PO-04031).
range: Orde
---
<p>O Concello de Caldas de Reis conta con normas subsidiarias de Planeamento municipal, aprobadas definitivamente pola CPU con data do 5-7-1995.</p>
<p>A documentación remitida consta de expediente administrativo e proxecto técnico da modificación.</p>
<p>O obxecto do presente proxecto é un cambio nas aliñacións dunha banda da rúa A Pena, para evitar un estreitamento dela, producido pola construción de edificios de vivendas non axustadas á aliñación oficial.</p>
<p>O obxecto da modificación dá cumprimento ao artigo 94 da Lei 9/2002, de ordenación urbanística e protección do medio rural de Galicia, respecto dos fundamentos das modificacións do planeamento urbanístico.</p>
<p>De conformidade co sinalado no artigo 93.4º da Lei 9/2002, as modificacións de calquera dos elementos dos plans, proxectos, normas e ordenanzas suxeitaranse ás mesmas disposicións enunciadas para a súa tramitación e aprobación.</p>
<p>Terminada a fase de elaboración da modificación puntual, e inmediatamente antes da súa aprobación inicial, o concello remitiu o expediente a informe preceptivo desta consellería, que foi emitido en data 29-3-2005, de conformidade co disposto no artigo 85.1º da Lei 9/2002.</p>
<p>O Pleno do concello o 29-4-2005 acordou a aprobación inicial, publicada en prensa e no Diario Oficial de Galicia do 6-5-2005, co resultado da fase de información pública que consta no expediente tramitado e aprobado provisionalmente polo Pleno do concello o 10-6-2005.</p>
<p>Revisado o documento relativo á modificación puntual das NSP para establecer aliñacións na rúa A Pena e ordenar volumes nas parcelas situadas no seu encontro coa rúa José Salgado, no núcleo urbano, e analizados os aspectos sinalados no artigo 85.7º da Lei 9/2002 LOUG, procede sinalar que, no que se refire ás competencias desta consellería, non se atopan impedimentos para a modificación que se pretende.</p>
<p>De conformidade co disposto no artigo 89.1º da Lei 9/2002, a competencia para a aprobación definitiva dos plans xerais de ordenación municipal correspóndelle ao conselleiro competente en materia de urbanismo e ordenación do territorio.</p>
<p>En consecuencia, de conformidade co establecido na Lei 9/2002, do 30 de decembro, de ordenación urbanística e protección do medio rural de Galicia, e por proposta da Dirección Xeral de Urbanismo, desta mesma data, dispoño:</p>
<p>Artigo 1º</p>
<p>Aprobar definitivamente o proxecto de modificación puntual das NSP para establecer novas aliñacións na rúa A Pena e ordenar volumes nas parcelas situadas no seu encontro coa rúa José Salgado, no núcleo urbano do concello de Caldas de Reis.</p>
<p>Artigo 2º</p>
<p>De conformidade co disposto polos artigos 92 da Lei 9/2002, e 70 da Lei 7/1985, do 2 de abril, reguladora das bases de réxime local, o concello deberá publicar a normativa e ordenanzas da modificación aprobada definitivamente no BOP.</p>
<p>Disposición derradeira</p>
<p>Contra esta orde cabe interpor recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
<p>Santiago de Compostela, 30 de xuño de 2005.</p>
<p>Alberto Nuñez Feijoo</p>
<p>Vicepresidente primeiro e conselleiro de Política</p>
<p>Territorial, Obras Públicas e Vivenda</p>

