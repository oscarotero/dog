---
date: '2005-04-19'
page: 6
number: 74
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 18 de abril de 2005, da Dirección Xeral da Función Pública, pola
  que se fan públicas as listas provisionais das axudas aprobadas e denegadas
  das prestacións de estudos por fillos e maiores a cargo do Fondo de Acción
  Social para o exercicio de 2004 para o persoal ao servizo da Administración da
  Xunta de Galicia.
range: Resolución
---
<p>De conformidade co establecido no punto dous das normas xerais de procedemento do acordo subscrito en Santiago de Compostela o 21 de xullo de 2004 polos representantes da Administración autonómica e as organizacións sindicais CC.OO., UGT e CSI-CSIF, representadas na mesa xeral de negociación de funcionarios e no Comité Intercentros do persoal laboral, así como na Comisión de Concesión das Axudas de Acción Social, aprobado polo Consello da Xunta de Galicia o 29 de xullo de 2004, e publicado por Resolución do 10 de agosto de 2004 (Diario Oficial de Galicia nº 170, do 1 de setembro), da Dirección Xeral de Relacións Laborais, deben publicarse as listas provisionais de admitidos e excluídos das axudas do Fondo de Acción Social para o exercicio de 2004, correspondentes a estudos por fillos e maiores a cargo.</p>
<p>De conformidade con isto, esta dirección xeral</p>
<p>RESOLVE:</p>
<p>Primeiro.-Facer públicas as listas provisionais das solicitudes aprobadas e denegadas das prestacións correspondentes ás axudas de estudos por fillos e maiores a cargo do Fondo de Acción Social do ano 2004, que están expostas no taboleiro de anuncios de todas as consellerías, nas delegacións provinciais e relativas ao seu persoal, así como na páxina web: www.xunta.es.</p>
<p>Segundo.-Contra as devanditas listas os interesados poderán presentar reclamacións e, de ser o caso, documentos de reparación de faltas e erros no prazo de dez días hábiles contados desde o día seguinte ao da publicación desta resolución no Diario Oficial de Galicia, de acordo co establecido no artigo 71 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e no punto 2 da norma xeral de procedemento do acordo sobre criterios de reparto do Fondo de Acción Social para o exercicio de 2004 (Diario Oficial de Galicia nº 170, do 1 de setembro) no rexistro xeral da Consellería da Presidencia, Relacións Institucionais e Administración Pública, e nas delegacións provinciais das distintas consellerías e nas oficinas de correos, segundo o establecido no artigo 38 da mencionada Lei 30/1992, do 26 de novembro, e dirixiranse á directora xeral da Función Pública da Consellería da Presidencia, Relacións </p>
<p>Institu</p>
<p>cionais e Administración Pública (edificio administrativo San Caetano), Santiago de Compostela.</p>
<p>Santiago de Compostela, 18 de abril de 2005.</p>
<p>Milagros Vázquez Tenorio</p>
<p>Directora xeral da Función Pública</p>

