---
date: '2005-08-04'
page: 13
number: 149
agency: PRESIDENCIA
section: I. DISPOSICIÓNS XERAIS
title: >-
  Decreto 211/2005, do 3 de agosto, polo que se establece a estrutura orgánica
  da Xunta de Galicia.
range: Decreto
---
<p>Elixido e investido polo Parlamento de Galicia dos poderes propios do presidente da Xunta de Galicia, segundo o Estatuto de autonomía, conforme o disposto nos artigos 15 e 18 da Lei de Galicia 1/1983, do 22 de febreiro, da Xunta e do seu presidente, modificada pola Lei de Galicia 11/1988, do 20 de outubro, en virtude das atribucións que me confire o artigo 26, alínea 1, do mesmo texto legal, e para establecer a nova estrutura orgánica do Goberno de Galicia, con adecuación ás competencias que ten asumidas e son propias da Comunidade Autónoma, e tendo en conta os criterios de eficacia e economía que deben inspirar a actuación e a organización administrativa,</p>
<p>DISPOÑO:</p>
<p>Artigo 1º</p>
<p>A Xunta de Galicia estará integrada polos departamentos que a seguir se relacionan:</p>
<p>-Vicepresidencia da Igualdade e do Benestar.</p>
<p>-Consellería de Presidencia, Administracións Públicas e Xustiza.</p>
<p>-Consellería de Economía e Facenda.</p>
<p>-Consellería de Política Territorial, Obras Públicas e Transportes.</p>
<p>-Consellería de Educación e Ordenación Universitaria.</p>
<p>-Consellería de Innovación e Industria.</p>
<p>-Consellería do Medio Rural.</p>
<p>-Consellería de Cultura e Deporte.</p>
<p>-Consellería de Sanidade.</p>
<p>-Consellería de Pesca e Asuntos Marítimos.</p>
<p>-Consellería de Medio Ambiente e Desenvolvemento Sostible.</p>
<p>-Consellería de Traballo.</p>
<p>-Consellería de Vivenda e Solo.</p>
<p>Artigo 2º</p>
<p>A orde de prelación das consellerías é a que se establece no artigo anterior.</p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ao disposto neste decreto.</p>
<p>Disposicións derradeiras</p>
<p>Primeira.-O Consello da Xunta de Galicia adoptará as medidas necesarias para adecuar a estrutura dos</p>
<p>distintos organismos obxecto de regulación deste decreto, dentro da política de racionalización e redución do gasto público.</p>
<p>Segunda.-A Consellería de Economía e Facenda realizará as modificacións e habilitacións orzamentarias precisas para o cumprimento do previsto neste decreto, sen que en ningún caso poidan orixinar incremento de gasto.</p>
<p>Terceira.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, tres de agosto de dous mil cinco.</p>
<p>Emilio Pérez Touriño</p>
<p>Presidente</p>

