---
date: '2005-12-01'
page: 19
number: 231
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Orde do 28 de novembro de 2005 pola que se modifica a do 20 de abril de 2005,
  pola que se regulan as subvencións a entidades de iniciativa social para a
  adquisición, construción, reforma, rehabilitación e equipamento de centros de
  atención a persoas con discapacidade (Diario Oficial de Galicia número 77, do
  22 de abril).
range: Orde
---
<p>Tras as modificacións levadas a cabo polo Decreto 232/2005, do 11 de agosto, polo que se fixa a estrutura orgánica dos departamentos da Xunta de Galicia e o Decreto 517/2005, do 6 de outubro, polo que se establece a estrutura orgánica da Vicepresidencia da Igualdade e do Benestar, esta asume as competencias que en materia de asistencia social lle corresponden segundo o artigo 27.23º do Estatuto de autonomía.</p>
<p>Por necesidades de xestión faise necesaria a adaptación da Orde do 20 de abril de 2005, pola que se regulan as subvencións ás entidades de iniciativa social para a adquisición, construción, reforma, rehabilitación e equipamento de centros de atención ás persoas con discapacidade, para a ampliación do importe do crédito correspondente ao exercicio orzamentario do ano 2005. Esta ampliación é debida á existencia de créditos sobrantes na concesión de axudas reguladas na Orde do 1 de abril de 2005. Por outra parte, prevese a posibilidade de redistribución dos créditos correspondentes ás subvencións concedidas nos supostos de renuncia polos beneficiarios. E por último, amplíase o prazo de presentación da documentación xustificativa dos gastos realizados.</p>
<p>DISPOÑO:</p>
<p>Artigo único.-Modifícase parcialmente a Orde do 20 de abril de 2005, pola que se regulan as subvencións ás entidades de iniciativa social para a adquisición, construción, reforma, rehabilitación e equipamento de centros de atención a persoas con discapacidade.</p>
<p>1º Modifícanse os puntos 1 e 2 do «Artigo 5º.-Financiamento» e engádese o punto 3. Queda redactado nos seguintes termos:</p>
<p>«1. Para a concesión das axudas reguladas nesta orde existe crédito adecuado e suficiente con cargo aos orzamentos xerais da comunidade autónoma para o ano 2005, por un importe de 1.530.644,20 euros, sen prexuízo de ulteriores variacións producidas</p>
<p>como consecuencia de modificacións orzamentarias, con cargo á aplicación 51.31.212A.780.2 Plan necesidade servizos sociais discapacitados.</p>
<p>2. Se é o caso, poderán adquirirse compromisos de gasto de carácter plurianual de acordo co establecido no artigo 58 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, con cargo á aplicación orzamentaria que se cita:</p>
<p>-Ano 2006: 51.31.212A.780.2 por importe de 1.054.650,80 euros.</p>
<p>-Ano 2007: 51.31.212A.780.2 por importe de 903.986,40 euros.</p>
<p>3. No caso de que calquera beneficiario renuncie á subvención que lle foi concedida, de acordo co disposto no artigo 14, os créditos non aplicados e destinados a esta, xa sexan anuais ou plurianuais, manteranse nas correspondentes aplicacións orzamentarias previstas neste artigo. A Comisión de Valoración a que se refire o artigo 11 poderá elevar propostas de nova asignación de subvencións entre as solicitudes presentadas seguindo os criterios obxectivos que establece a orde no artigo 12».</p>
<p>2º Modifícase o punto 2 do «Artigo 15º.-Modificación da resolución de concesión», que quedará redactado na forma seguinte:</p>
<p>«2. Así mesmo, poderase acordar a modificación da resolución da axuda, por instancia do beneficiario, sempre que se cumpran os requisitos establecidos nos puntos 2 e 3 do artigo 12 do Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia e na Lei 38/2003, do 17 de novembro, xeral de subvencións».</p>
<p>3º Modifícase o número 3 do «Artigo 18º.-Xustificacións das subvencións e pagamento», que quedará redactado na forma seguinte:</p>
<p>«3. A documentación xustificativa dos gastos realizados deberase presentar antes do día 7 de decembro de 2005».</p>
<p>Disposicións derradeiras</p>
<p>Primeira.-Esta orde entrará en vigor o día da súa publicación no Diario Oficial de Galicia.</p>
<p>Segunda.-Esta modificación non supón en ningún caso reapertura do prazo de presentación de solicitudes.</p>
<p>Santiago de Compostela, 28 de novembro de 2005.</p>
<p>Anxo Manuel Quintana González</p>
<p>Vicepresidente da Igualdade e do Benestar</p>
<p>CONSELLERÍA DE PRESIDENCIA, ADMINISTRACIÓNS PÚBLICAS</p>
<p>E XUSTIZA</p>

