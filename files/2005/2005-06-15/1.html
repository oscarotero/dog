---
date: '2005-06-15'
page: 10
number: 114
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 30 de maio de 2005 pola que se declara a alienabilidade dun inmoble na
  rúa Valle Inclán número 14, de Monforte de Lemos (Lugo).
range: Orde
---
<p>Polo Decreto 131/2005, do 12 de maio (DOG nº 100, do 26 de maio), desafectouse un inmoble da Comunidade Autónoma de Galicia transferido en virtude do Real decreto 3317/1982, modificado polo Real decreto 2708/1983, sobre transferencias de funcións e servizos da Administración do Estado á Comunidade Autónoma de Galicia en materia de estradas.</p>
<p>Unha vez obtida a inscrición no correspondente rexistro da propiedade do ben inmoble a nome da Comunidade Autónoma de Galicia, procede declarar a súa alienabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e o artigo 60 do Decreto 50/1989, do 9 de marzo, polo que se aproba o seu regulamento, co obxecto de posibilitar o tráfico deste ben patrimonial.</p>
<p>En virtude do anteriormente exposto, tendo en conta a proposta da Secretaría Xeral e do Patrimonio,</p>
<p>DISPOÑO:</p>
<p>Artigo único.-Declárase a alienabilidade do ben inmoble que se describe a seguir:</p>
<p>Edificio de planta baixa con dous almacéns anexos, cun total construído de 314 m, asentado sobre un soar de 372 m de superficie, situado no punto quilométrico 115,75 da estrada C-533, hoxe rúa Valle Inclán, nº 14, da vila e municipio de Monforte de Lemos (Lugo). Estrema: norte, estrada de situación, rúa Valle Inclán; sur, con terreo de Herminio Quiroga Vázquez (r/ Eduardo Pondal,13) e con terreo da Diócese de Lugo (r/ Eduardo Pondal, 15); leste, con casa de Josefa Gómez Vázquez (r/ Valle Inclán, 16); e oeste, con casa de Alfredo Paradiñeiro Paradiñeiro (r/ Valle Inclán, 12).</p>
<p>Inscrito no Rexistro da Propiedade de Monforte de Lemos no tomo 768, libro 322, folio 29, predio nº 32829, inscrición 1ª.</p>
<p>Santiago de Compostela, 30 de maio de 2005.</p>
<p>José Antonio Orza Fernández</p>
<p>Conselleiro de Economía e Facenda</p>

