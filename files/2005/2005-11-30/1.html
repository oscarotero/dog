---
date: '2005-11-30'
page: 19
number: 230
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Resolución conxunta do 18 de outubro de 2005, da Dirección Xeral de Ordenación
  e Innovación Educativa e do Instituto Enerxético de Galicia, pola que se
  resolve a concesión de premios á innovación educativa sobre as enerxías
  renovables en Galicia.
range: Resolución
---
<p>A Dirección Xeral de Ordenación e Innovación Educativa e o Instituto Enerxético de Galicia convocaron por Resolución conxunta do 7 de abril de 2005 (DOG do 22 de abril) premios á innovación educativa sobre as enerxías renovables en Galicia.</p>
<p>De conformidade co disposto no artigo 7 da devandita resolución conxunta, o día 18 de outubro de 2005 constituíuse o xurado encargado de avaliar os traballos presentados, procedendo á súa valoración e levantándose na mesma data acta da proposta para a súa aprobación e publicación no Diario Oficial de Galicia.</p>
<p>En consecuencia co anteriormente exposto, a Dirección Xeral de Ordenación e Innovación Educativa e o Instituto Enerxético de Galicia</p>
<p>DISPOÑEN:</p>
<p>Primeiro.-Conceder os premios á innovación educativa sobre as enerxías renovables convocados por Resolución conxunta do 7 de abril de 2005, aos traballos que se relacionan no anexo á presente resolución.</p>
<p>Segundo.-Contra esta resolución poderase interpor recurso de alzada perante a conselleira de Educación e Ordenación Universitaria no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 114 e 115 da Lei 30/1992, modificada pola Lei 4/1999, do 13 de xaneiro, do réxime xurídico das administracións públicas e do procedemento administrativo común.</p>
<p>Disposición derradeira</p>
<p>Única.-A presente resolución entrará en vigor a partir do día seguinte ao da súa publicación.</p>
<p>Santiago de Compostela, 24 de outubro de 2005.</p>
<p>María José Pérez MariñoXoán Ramón Doldán García</p>
<p>Directora xeral de OrdenaciónDirector do Instituto Enerxético</p>
<p>e Innovación Educativade Galicia</p>
<p>ANEXO</p>
<p>* Modalidade educación primaria-1º premio.</p>
<p>Título: Sopra o vento no Cra.</p>
<p>Coordinador: Rosa María Barreiro Carujo.</p>
<p>Centro: CRA Nosa Señora do Faro, sito na travesía Rúa do Concello 14, Ponteceso, 15110-A Coruña.</p>
<p>* Modalidade educación primaria-2º premio.</p>
<p>Declárase deserto e, segundo o punto 3º do artigo 7 da resolución, determina a súa acumulación e compartimento dentro dos accésits da modalidade de educación secundaria.</p>
<p>* Modalidade educación secundaria-1º premio.</p>
<p>Título: As enerxías renovables no IES Castro da Uz.</p>
<p>Coordinador: Xosé López Somoza.</p>
<p>Centro: IES Castro da Uz, sito na rúa José Mª Penabad López s/n, As Pontes de García Rodríguez, 15320-A Coruña.</p>
<p>* Modalidade de educación secundaria-2º premio.</p>
<p>Título: Seguidor solar autónomo.</p>
<p>Coordinador: Luis Mel Galocha.</p>
<p>Centro: IES María Sarmiento, sito na rúa Misericordia 58, Viveiro, 27850-Lugo.</p>
<p>* Modalidade de educación secundaria-Accésit 1.</p>
<p>Título: Abastecemento enerxético dun edificio de vivendas mediante enerxía solar térmica, enerxía solar fotovoltaica e trixeración con pila de combustible.</p>
<p>Coordinador: José Abelairas Vilariño.</p>
<p>Centro: IES As Mercedes, sito na estrada de Madrid 75, 27002-Lugo.</p>
<p>* Modalidade de educación secundaria-Accésit 2.</p>
<p>Título: Promover o uso das cociñas solares.</p>
<p>Coordinador: Rodrigo Pérez Pintos.</p>
<p>Centro: IES de Meaño, sito rúa dos Colexios, Meaño-Dena, Pontevedra.</p>

