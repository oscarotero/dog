---
date: '2005-01-17'
page: 837
number: 10
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: I. DISPOSICIÓNS XERAIS
title: >-
  Orde do 10 de xaneiro de 2005 pola que se dispón o cumprimento da sentenza
  551/2004, do 24 de xuño, da Sala do Contencioso-Administrativo do Tribunal
  Superior de Xustiza de Galicia, que anula a disposición adicional segunda do
  Regulamento de máquinas recreativas e de azar, aprobado polo Decreto 106/1998,
  do 12 de febreiro.
range: Orde
---
<p>A Sala do Contencioso-Administrativo do Tribunal Superior de Xustiza de Galicia ditou sentenza con data do 24 de xuño de 2004, no recurso contencioso-administrativo número 02/0004171/2001, interposto por José Rodríguez Fariñas contra a desestimación presunta do recurso de alzada interposto contra a desestimación por silencio da solicitude de obtención de guía de circulación e autorización de explotación de máquinas tipo B.</p>
<p>En consecuencia, esta consellaría, de acordo co previsto nos artigos 118 da Constitución española, 17 da Lei orgánica 6/1985, do 1 de xullo, do poder xudicial, así como no artigo 107 da vixente Lei reguladora da xurisdición contencioso-administrativa, dispón a publicación da decisión no Diario Oficial de Galicia, para xeral coñecemento e cumprimento nos seus mesmos termos.</p>
<p>A parta dispositiva da devandita sentenza do 24 de xuño de 2004, contén o seguinte pronunciamento:</p>
<p>Decidimos: estimamos en parte o recurso contencioso-administrativo interposto por José Rodríguez Fariñas, contra a desestimación presunta da Consellaría de Xustiza, Interior e Administración Local do recurso de alzada contra a desestimación por silencio de solicitude para obtención de guías de circulación e autorizacións de explotación de máquinas recreativas e de azar tipo B, anulamos a disposición adicional segunda do Decreto 106/1998, do 12 de febreiro, polo que se aproba o Regulamento de máquinas recreativas e de azar e condenamos a Administración demandada a que proceda de acordo co establecido no fundamento xurídico segundo desta sentenza. Non se fai imposición de custas.</p>
<p>Santiago de Compostela, 10 de xaneiro de 2005.</p>
<p>Jesús C. Palmou Lorenzo</p>
<p>Conselleiro de Xustiza, Interior e Administración</p>
<p>Local</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

