---
date: '2005-03-14'
page: 4
number: 50
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 4 de marzo de 2005 pola que se determina o importe máximo das axudas
  que se poderán outorgar no exercicio orzamentario de 2005 ao abeiro do Decreto
  233/2003, do 3 de abril, de axudas aos concellos para a infravivenda rural.
range: Orde
---
<p>O Decreto 233/2003, do 3 de abril, constitúe o marco normativo polo que se regula a concesión de axudas aos concellos para a infravivenda rural.</p>
<p>O seu artigo 5 dispón que estas axudas se atenderán da forma que será establecida mediante ordes anuais da Consellería de Política Territorial, Obras Públicas e Vivenda que cuantificarán as dispoñibilidades orzamentarias que se poidan consignar en cada exercicio económico.</p>
<p>A súa disposición derradeira primeira faculta o conselleiro de Política Territorial, Obras Públicas e Vivenda para ditar, no marco das súas competencias, as disposicións necesarias para o desenvolvemento e aplicación do referido decreto.</p>
<p>En uso da referida autorización,</p>
<p>DISPOÑO:</p>
<p>Artigo único.-Para os efectos do disposto no artigo 5 do Decreto 233/2003, do 3 de abril, determínase:</p>
<p>1. A aplicación do estado de gastos dos orzamentos xerais da Comunidade Autónoma de Galicia para o ano 2005, onde figuran os créditos con cargo aos que serán atendidas as axudas do Decreto 233/2003 é a 06.60.331A.760.0.</p>
<p>2. O importe máximo destas axudas que se poderán outorgar dentro do exercicio orzamentario de 2005 será de 1.700.000 euros.</p>
<p>3. O importe máximo destas axudas poderá incrementarse en función das solicitudes que obteñan a declaración definitiva de rehabilitación protexida e en función das dispoñibilidades orzamentarias con cargo á mesma aplicación.</p>
<p>Disposición derradeira</p>
<p>Única.-Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 4 de marzo de 2005.</p>
<p>Alberto Núñez Feijoo</p>
<p>Vicepresidente primeiro e conselleiro de Política</p>
<p>Territorial, Obras Públicas e Vivenda</p>

