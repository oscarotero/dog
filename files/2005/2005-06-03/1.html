---
date: '2005-06-03'
page: 9
number: 106
agency: 'CONSELLERÍA DE CULTURA, COMUNICACIÓN SOCIAL E TURISMO'
section: I. DISPOSICIÓNS XERAIS
title: >-
  Decreto 136/2005, do 26 de maio, polo que se desenvolve a estrutura orgánica
  da Consellería de Cultura, Comunicación Social e Turismo.
range: Decreto
---
<p>O tempo transcorrido desde a publicación do Decreto 8/1998, do 8 de xaneiro, e os cambios realizados con posterioridade, aconsellan a aprobación dun novo texto que integre as modificacións e que recolla a estrutura da consellería nunha única norma de referencia. Incorpórase ademais unha modificación que afecta a Dirección Xeral de Comunicación e Audiovisual na que se crea o Servizo de Televisión e Radiodifusión coa finalidade de atender as necesidades xurdidas do novo panorama audiovisual galego derivado da posta en funcionamento das emisoras de televisión e radiodifusión dixital de ámbito autonómico e local.</p>
<p>De acordo co exposto, por proposta do conselleiro de Cultura, Comunicación Social e Turismo, co informe previo das consellerías da Presidencia, Relacións Institucionais e Administración Pública e de Economía e Facenda, en uso das atribucións conferidas pola Lei 1/1983, do 22 de febreiro, e logo da deliberación do Consello da Xunta de Galicia, na súa reunión do día vinte e seis de maio de dous mil cinco,</p>
<p>DISPOÑO:</p>
<p>Artigo 1º</p>
<p>A Consellería de Cultura, Comunicación Social e Turismo é o órgano da Administración da Comunidade Autónoma ao que lle corresponden as competencias en materia de promoción cultural, patrimonio cultural, telecomunicacións, audiovisual, multimedia, turismo e todos os aspectos vinculables ao Camiño de Santiago, segundo o establecido no Estatuto de autonomía.</p>
<p>Artigo 2º</p>
<p>A Consellería de Cultura, Comunicación Social e Turismo desempeñará as funcións da súa competencia a través dos seguintes órganos:</p>
<p>I. O conselleiro.</p>
<p>II. A Secretaría Xeral.</p>
<p>III. A Dirección Xeral de Promoción Cultural.</p>
<p>IV. A Dirección Xeral de Patrimonio Cultural.</p>
<p>V. A Dirección Xeral de Comunicación e Audiovisual.</p>
<p>VI. A Dirección Xeral de Turismo.</p>
<p>VII. Os órganos colexiados.</p>
<p>VIII. As delegacións provinciais.</p>
<p>I. O conselleiro.</p>
<p>Artigo 3º</p>
<p>O conselleiro é a autoridade superior da consellería, e con tal carácter está investido das atribu</p>
<p>cións que lle confire o artigo 34 da Lei 1/1983, do 22 de febreiro, reguladora da Xunta e do seu presidente.</p>
<p>II. A Secretaría Xeral.</p>
<p>Artigo 4º</p>
<p>Un. A Secretaría Xeral exercerá as funcións sinaladas no Decreto 119/1982, do 5 de outubro, ademais das que lle sexan singular ou especialmente encomendadas por delegación do titular do departamento.</p>
<p>Dous. Baixo a dependencia directa do secretario xeral existirán as seguintes unidades:</p>
<p>1. Subdirección Xeral de Coordinación Administrativa e Control Orzamentario.</p>
<p>Exercerá as funcións de xestión de todo o persoal, a coordinación da elaboración do anteproxecto do orzamento, o seu seguimento e control, a organización do rexistro e os demais aspectos relacionados co réxime interior.</p>
<p>Estrutúrase nas seguintes unidades:</p>
<p>1.1. Servizo de Persoal.</p>
<p>Correspóndenlle a este servizo as funcións de:</p>
<p>a) A tramitación dos expedientes administrativos relativos ao persoal funcionario e laboral dependente da consellería.</p>
<p>b) Programar as necesidades de persoal da consellería.</p>
<p>c) O control de asistencia e puntualidade.</p>
<p>d) Aqueloutras actividades relativas ao persoal da consellería que, no seu ámbito de competencia, lle encomende o secretario xeral.</p>
<p>1.2. Servizo de Réxime Interior e Xestión Orzamentaria.</p>
<p>Son funcións deste servizo:</p>
<p>a) Elaboración do anteproxecto de orzamentos.</p>
<p>b) Seguimento da execución orzamentaria.</p>
<p>c) Habilitación de pagamentos.</p>
<p>d) Rexistro xeral da consellería e réxime interior.</p>
<p>1.3. Servizo de Obras e Contratación.</p>
<p>Tramitará os expedientes de contratación de obras, subministracións, asistencias técnicas, contratos de servizos e contratos de traballos específicos por solicitude das diferentes direccións xerais e da Secretaría Xeral.</p>
<p>1.4. Servizo de Supervisión de Proxectos.</p>
<p>Correspóndenlle as funcións das oficinas de supervisión de proxectos a que se refire o artigo 128 do texto refundido da Lei de contratos das administracións públicas, aprobado polo Real decreto lexislativo 2/2000, do 16 de xuño.</p>
<p>1.5. Servizo Técnico-Xurídico.</p>
<p>Correspóndenlle a este servizo as funcións de:</p>
<p>a) Estudar os proxectos de disposicións que vaia promulgar a consellería adaptándoos ás prescricións do ordenamento xurídico cando así se lle encomende.</p>
<p>b) Elaborar as propostas de resolución dos recursos administrativos que debe resolver o conselleiro.</p>
<p>c) Estudo das disposicións de carácter xeral que deban someterse á comisión de secretarios xerais e que sexan encargadas polo secretario xeral.</p>
<p>d) O rexistro, arquivo e custodia das disposicións legais emanadas da consellería ou dos seus centros directivos.</p>
<p>e) As funcións relativas ao exercicio do protectorado en relación con aquelas fundacións que se atopen baixo a tutela da Consellería de Cultura, Comunicación Social e Turismo.</p>
<p>2. Dependendo organicamente da Secretaría Xeral, con nivel orgánico de subdirección xeral, existirán as seguintes unidades:</p>
<p>a) Intervención Delegada.</p>
<p>b) Asesoría Xurídica.</p>
<p>3. Dependendo organicamente da Secretaría Xeral e funcionalmente do conselleiro de Cultura, Comunicación Social e Turismo, con nivel orgánico de subdirección xeral, existirá a seguinte unidade:</p>
<p>1. Xerencia de Promoción do Camiño de Santiago.</p>
<p>Un. Correspóndelle, directamente, ou a través da Sociedade Anónima de Xestión do Plan Xacobeo, a dirección e coordinación das actuacións da consellería en todas as cuestións relativas ao Camiño de Santiago e, especialmente, o exercicio das seguintes funcións:</p>
<p>a) A conservación e posta en valor do Camiño de Santiago en Galicia.</p>
<p>b) A promoción do Camiño de Santiago, incluídas as actividades de animación.</p>
<p>c) A xestión da imaxe corporativa do Xacobeo que redunde na promoción do Camiño de Santiago, así como a elaboración e publicación de estatísticas, sen prexuízo das competencias do Instituto Galego de Estatística, sobre o Camiño de Santiago e todo aquilo que redunde na promoción do Camiño de Santiago.</p>
<p>d) A xestión da rede de albergues e do complexo do Monte do Gozo.</p>
<p>e) As relacións do Camiño de Santiago cos concellos de Galicia, coas comunidades autónomas do Camiño de Santiago e cos seus concellos, coa Administración central e coas demais institucións públicas e privadas, particularmente coas institucións relixiosas e asociacións de amigos do Camiño.</p>
<p>f) A promoción da artesanía e o deseño relacionados co Camiño de Santiago, así como outras actividades que signifiquen a súa vinculación co Camiño de Santiago e sexan parte complementaria deste.</p>
<p>g) A divulgación científica do Camiño de Santiago a través de publicacións, congresos, seminarios, exposicións e outros.</p>
<p>h) A programación da participación da Comunidade Autónoma nas exposicións universais.</p>
<p>Dous. Para o desenvolvemento das súas funcións, a Xerencia de Promoción do Camiño de Santiago estrutúrase da seguinte forma:</p>
<p>1. O xerente de Promoción do Camiño de Santiago con rango de subdirector xeral. Esta xerencia poderá</p>
<p>proverse con persoal funcionario con rango de subdirector xeral ou en réxime de contratación temporal de conformidade co Real decreto 1382/1985, do 1 de agosto.</p>
<p>Contará co seguinte servizo:</p>
<p>1.1. Servizo de Promoción do Camiño.</p>
<p>Correspóndenlle a este servizo as funcións de:</p>
<p>a) Delimitación física dos camiños, así como a súa sinalización e información.</p>
<p>b) Recuperación e rehabilitación do trazado físico dos camiños e dotación dos albergues.</p>
<p>c) Accións de dinamización referidas á poboación local dos camiños, incluídas as actividades de animación.</p>
<p>d) Organización de actos culturais de tema xacobeo e elaboración e edición de material informativo e promocional.</p>
<p>e) Accións de promoción e cooperación en relación co tema xacobeo e os camiños de Santiago.</p>
<p>III. A Dirección Xeral de Promoción Cultural.</p>
<p>Artigo 5º</p>
<p>Un. Correspóndelle á Dirección Xeral de Promoción Cultural a dirección e coordinación das atribucións da consellería en materia de promoción cultural, do libro e bibliotecas e especialmente o exercicio das seguintes funcións:</p>
<p>a) A promoción das relacións culturais en Galicia e o apoio ás casas de cultura, centros e entidades socio-culturais.</p>
<p>b) A colaboración no desenvolvemento do teatro, a danza, a música, as artes líricas e coreográficas.</p>
<p>c) A posta en práctica de medidas de apoio para os artistas.</p>
<p>d) O establecemento de canles de información e promoción da investigación no eido cultural.</p>
<p>e) A organización e colaboración nas exposicións, congresos e coloquios e cursos de formación, así como a proposta de convocatoria de bolsas e axudas en relación coas devanditas materias.</p>
<p>f) A preparación de convenios sobre estas mesmas materias.</p>
<p>g) O estímulo da creación literaria e as publicacións.</p>
<p>h) A elaboración de plans respecto da política do libro de acordo coas necesidades culturais de Galicia.</p>
<p>i) A proposta de medidas de apoio para os escritores.</p>
<p>j) A execución da lexislación sobre propiedade intelectual e a xestión do depósito legal.</p>
<p>k) As autorizacións para a realización de feiras e exposicións do libro e do material bibliográfico.</p>
<p>l) A orientación do servizo público da lectura para difundir a cultura por medio do libro.</p>
<p>m) A organización e aprobación dos expedientes de creación de novas bibliotecas ou servizos bibliotecarios, dos seus regulamentos e concertos e a organización de cursos de formación de bibliotecarios.</p>
<p>n) A organización e colaboración nas exposicións, congresos, coloquios e cursos de formación, así como a convocatoria de bolsas e axudas, e a preparación de convenios sobre as devanditas materias do libro e bibliotecas.</p>
<p>ñ) A programación e realización de exposicións relacionadas coas principais tendencias e ámbitos da creación artística contemporánea e, moi especialmente, a creación artística nacida ou relacionada con Galicia.</p>
<p>Dous. Para o desenvolvemento das súas funcións, a Dirección Xeral de Promoción Cultural estrutúrase do seguinte xeito:</p>
<p>1. Subdirección Xeral de Promoción Cultural e do Libro e Bibliotecas.</p>
<p>Correspóndelle a esta subdirección a elaboración de normas e a programación e execución das funcións da Dirección Xeral de Promoción Cultural no eido da promoción, a difusión cultural, o libro e as bibliotecas, estudos e publicacións e a dirección do Centro Superior Bibliográfico.</p>
<p>Contará cos seguintes servizos:</p>
<p>1.1. Servizo de Promoción e Difusión Cultural.</p>
<p>Elaborará as propostas para promover e difundir a cultura nos seus diversos eidos, a través da xestión das diferentes axudas a asociacións culturais e persoas físicas, corporacións locais e industrias culturais, así como programar, organizar e coordinar actuacións propias e en colaboración nas actividades de difusión da cultura.</p>
<p>1.2. Servizo do Libro e Bibliotecas.</p>
<p>Correspóndenlle a este servizo as funcións de:</p>
<p>a) Xestión da política en relación co libro: axudas a empresas editoriais, feiras do libro e animación á lectura.</p>
<p>b) Xestión da política bibliotecaria: creación de novas bibliotecas, axudas, bolsas, informatización e cursos de bibliotecas.</p>
<p>c) Dirección das seguintes competencias do Centro Superior Bibliográfico de Galicia: xestión, organización, elaboración do catálogo colectivo, depósito legal, dixitalización, dirección do préstamo interbibliotecario e catalogación centralizada.</p>
<p>1.3. Servizo de Estudos e Publicacións.</p>
<p>Correspóndenlle a este servizo as seguintes funcións:</p>
<p>a) Edición das obras que sexan de interese xeral para a comunidade autónoma.</p>
<p>b) Coordinación da distribución comercial de todas as obras da Xunta de Galicia e fóra da comunidade autónoma e do intercambio de publicacións coas institucións que fixe a Comisión Permanente de Publicacións.</p>
<p>c) Xestión de todo o relacionado coa adxudicación dos números do ISBN ás publicacións da Xunta de Galicia de acordo coa Axencia Española do ISBN e coas resolucións da Comisión Permanente de Publicacións.</p>
<p>d) Realización de análises e estatísticas e elaboración de informes e propostas en relación coas publicacións da Consellería de Cultura, Comunicación Social e Turismo.</p>
<p>e) Coordinación e revisión das publicacións que, directa ou indirectamente, leva a cabo a Consellería de Cultura, Comunicación Social e Turismo, no ámbito da súa competencia.</p>
<p>f) Estudo e análise dos proxectos relacionados coas publicacións programadas polas diversas unidades desta consellería.</p>
<p>g) Todas aqueloutras que, por disposicións legais ou regulamentarias, poidan serlle atribuídas.</p>
<p>1.4. Servizo do Rexistro da Propiedade Intelectual de Galicia.</p>
<p>Correspóndelle a este servizo realizar as funcións do Rexistro Territorial integrado no Rexistro Xeral da Propiedade Intelectual. Entre outras, realizará as seguintes funcións:</p>
<p>a) Tramitación e resolución dos expedientes de inscrición e anotación.</p>
<p>b) Práctica das inscricións que procedan.</p>
<p>c) Certificación e publicidade dos dereitos, actos e contratos inscritos.</p>
<p>d) Emisión de informes técnicos nos casos en que proceda.</p>
<p>e) Calquera outra que lle corresponda de acordo coa lexislación en materia de propiedade intelectual.</p>
<p>IV. A Dirección Xeral de Patrimonio Cultural.</p>
<p>Artigo 6º</p>
<p>Un. Correspóndelle á Dirección Xeral de Patrimonio Cultural a dirección e coordinación das actuacións da consellería en materia de patrimonio histórico, artístico, arquitectónico, paleontolóxico, etnolóxico e documental, así como nas materias de arquivos e museos, e especialmente o exercicio das seguintes funcións:</p>
<p>a) Protección, inventario, restauración, acrecentamento e difusión do patrimonio cultural.</p>
<p>b) A conservación, rehabilitación e recuperación do Camiño de Santiago, así como a elaboración dos principios xurídicos para a súa protección.</p>
<p>c) A xestión dos asuntos relacionados co réxime xurídico de protección das propiedades histórico-artísticas.</p>
<p>d) Os acordos e ditames, se é o caso, das declaracións de interese histórico, artístico e monumental.</p>
<p>e) A dirección das escavacións arqueolóxicas relacionadas coas competencias da dirección xeral.</p>
<p>f) O informe e a aprobación, se é o caso, dos plans, proxectos de ordenación e dos expedientes que afec</p>
<p>tan o devandito patrimonio conforme as normas establecidas, así como a dirección das obras de conservación e restauración relacionadas con el.</p>
<p>g) As actuacións necesarias para o exercicio da potestade expropiatoria e do dereito de adquisición preferente respecto do patrimonio cultural.</p>
<p>h) A preparación de convenios conforme as referidas competencias.</p>
<p>i) O coidado, dotación, instalación e promoción de museos, a difusión do coñecemento do patrimonio cultural, así como estimular a súa defensa por medio de publicacións, mostras, conferencias, reunións e o fomento das entidades que teñan tal finalidade.</p>
<p>j) Publicar catálogos e velar pola conservación e coidado dos arquivos e do patrimonio documental de Galicia e, en especial, a xestión do arquivo xeral da Xunta de Galicia.</p>
<p>k) Organizar coloquios, seminarios, conferencias e cursos de formación de documentalistas e arquiveiros.</p>
<p>l) Autorizar a realización de exposicións de material documental.</p>
<p>m) A coordinación das actuacións do Centro Galego de Arte Contemporánea.</p>
<p>Dous. Para o desenvolvemento das súas funcións a Dirección Xeral de Patrimonio Cultural estrutúrase do seguinte xeito:</p>
<p>1. Subdirección Xeral de Protección do Patrimonio Cultural.</p>
<p>Correspóndelle a esta subdirección a elaboración de normas e programación, coordinación e execución das funcións de protección do patrimonio histórico e documental.</p>
<p>Esta subdirección contará cos seguintes servizos:</p>
<p>1.1. Servizo de Protección do Patrimonio Cultural.</p>
<p>Son funcións deste servizo:</p>
<p>a) Tramitación de expedientes da Comisión de Patrimonio Histórico da Cidade e Camiño de Santiago.</p>
<p>b) Tramitación de recursos interpostos contra as resolucións da Dirección Xeral de Patrimonio Cultural.</p>
<p>c) Tramitación de expedientes sancionadores dos servizos centrais e delegacións e coordinación dos expedientes de protección do patrimonio das delegacións e dos servizos centrais.</p>
<p>d) Tramitación de expedientes de declaración de ben de interese cultural, catalogación e inventario xeral do patrimonio cultural.</p>
<p>e) Tramitación de expedientes da subcomisión mixta Xunta-Igrexa para intervencións no patrimonio eclesiástico.</p>
<p>1.2. Servizo de Museos e Arquivos.</p>
<p>Correspóndenlle a este servizo as seguintes funcións:</p>
<p>a) Coordinar as distintas redes museísticas e arquivísticas dos sistemas de arquivos e museos galegos</p>
<p>para alcanzar a protección e tutela do patrimonio moble e documental galego.</p>
<p>b) Elaboración do inventario do patrimonio moble e documental como instrumento básico de control e protección do patrimonio cultural galego.</p>
<p>1.3. Servizo de Vixilancia e Inspección do Patrimonio Cultural.</p>
<p>Correspóndenlle a este servizo as funcións de:</p>
<p>a) Vixilancia do cumprimento da ordenación urbanística municipal a través dos plans de ordenación e plans operativos no que se refire ao patrimonio cultural de Galicia.</p>
<p>b) Comprobación do cumprimento das normas, resolucións e ditames emanados da autoridade competente en materia de protección do patrimonio cultural.</p>
<p>c) Control dos obrigatorios libros de rexistro onde deben constar as transaccións realizadas polas persoas e entidades dedicadas ao comercio de bens integrantes do patrimonio cultural.</p>
<p>d) Todas aqueloutras que por disposicións legais ou regulamentarias poidan serlle atribuídas.</p>
<p>2. Subdirección Xeral do Instituto de Conservación e Restauración de Bens Culturais.</p>
<p>Correspóndelle a esta subdirección a elaboración de normas e a programación, coordinación e execución das funcións de intervención no patrimonio cultural.</p>
<p>Esta subdirección contará cos seguintes servizos:</p>
<p>2.1. Servizo de Arquitectura.</p>
<p>Son funcións deste servizo as seguintes:</p>
<p>a) Programar as actuacións necesarias para a xestión do patrimonio arquitectónico.</p>
<p>b) Informar os plans, programas e proxectos que incidan sobre o territorio que poidan afectar o patrimonio arquitectónico, incluídas as figuras relativas ao planeamento urbanístico.</p>
<p>c) Coordinar e dirixir actuacións preventivas, de conservación, revalorización e investigación do patrimonio arquitectónico.</p>
<p>d) Tramitar e informar os expedientes de intervencións no patrimonio arquitectónico.</p>
<p>e) Prestar apoio e asesoramento sobre as medidas técnicas que se vaian adoptar nos proxectos e actuacións que poidan incidir sobre o patrimonio arquitectónico.</p>
<p>f) Inspeccionar e supervisar as actuacións no patrimonio arquitectónico.</p>
<p>2.2. Servizo de Arqueoloxía.</p>
<p>Correspóndenlle a este servizo as seguintes funcións:</p>
<p>a) Programar as actuacións necesarias para a xestión do patrimonio arqueolóxico.</p>
<p>b) Informar os plans, programas e proxectos que incidan sobre o territorio que poida afectar o patrimonio arqueolóxico, incluídas as figuras relativas ao planeamento urbanístico.</p>
<p>c) Coordinar e dirixir actuacións preventivas, de rescate, de conservación, revalorización e investigación do patrimonio arqueolóxico.</p>
<p>d) Tramitar e informar os expedientes de actuacións arqueolóxicas, incluíndo a inspección e supervisión destas.</p>
<p>e) Prestar apoio e asesoramento sobre as medidas técnicas que se vaian adoptar nos proxectos e actuacións que poidan incidir sobre o patrimonio arqueolóxico.</p>
<p>f) Inspeccionar e supervisar as actuacións no patrimonio arqueolóxico.</p>
<p>3. Dirección do Centro Galego de Arte Contemporánea.</p>
<p>A dirección do Centro Galego de Arte Contemporánea dependerá, organicamente, da Dirección Xeral do Patrimonio Cultural e, funcionalmente, do padroado do centro.</p>
<p>Á dirección, que se poderá prover por persoal funcionario con rango de subdirector xeral ou en réxime de contratación temporal, e sen prexuízo da súa renovación, de conformidade co Real decreto 1382/1985, do 1 de agosto, correspóndelle a dirección, coordinación e planificación da actividade dos departamentos do centro.</p>
<p>4. A xerencia do Centro Galego de Arte Contemporánea. Dependerá, organicamente, da Dirección Xeral de Patrimonio Cultural e, funcionalmente, do padroado do centro.</p>
<p>O xerente será nomeado polo conselleiro de Cultura, Comunicación Social e Turismo, por proposta do padroado do Centro Galego de Arte Contemporánea. Exercerá o cargo de secretario do padroado do Centro Galego de Arte Contemporánea, ademais das funcións sinaladas no Decreto 326/1996, do 26 de xullo, de regulamentación do Centro Galego de Arte Contemporánea.</p>
<p>V. A Dirección Xeral de Comunicación e Audiovisual.</p>
<p>Artigo 7º</p>
<p>Un. Correspóndelle á Dirección Xeral de Comunicación e Audiovisual a dirección e coordinación das actuacións da consellería en materia de telecomunicacións, audiovisual e multimedia e todos os aspectos que se poidan derivar da aplicación desas novas tecnoloxías da comunicación e a información a todas as facetas da cultura e do patrimonio galego e, especialmente, o exercicio das seguintes funcións:</p>
<p>a) As competencias da Xunta de Galicia en materia de telecomunicacións e audiovisual.</p>
<p>b) A implantación de redes propias de telecomunicación para a prestación de servizos que sexan competencia da Comunidade Autónoma, de acordo co establecido na Lei de ordenación das telecomunicacións.</p>
<p>c) O estudo, preparación e tramitación de cantas actuacións lle correspondan á Xunta de Galicia para o desenvolvemento e efectividade das previsións do artigo 34 e da disposición transitoria sexta do Estatuto de autonomía de Galicia, en relación á radio, televisión e medios de comunicación social.</p>
<p>d) A xestión, planificación, coordinación e asesoramento técnico de todos os servizos, sistemas e infraestruturas de telecomunicacións da Xunta de Galicia, rede oficial de comunicacións (ROC), rede de ciencia e tecnoloxía de Galicia (Recetga) e a autopista galega da información. No caso de Recetga, a Dirección Xeral de Investigación e Desenvolvemento terá capacidade, en colaboración coa Consellería de Cultura, Comunicación Social e Turismo para deseñar modificacións e ampliacións.</p>
<p>e) A dotación de infraestrutura á Compañía de Radiotelevisión de Galicia e ás súas sociedades, a implantación da rede oficial de comunicacións e a rede de ciencia e tecnoloxía de Galicia, así como a implantación doutros sistemas e servizos soportados polas redes de radiodifusión e televisión, ROC e Recetga e a autoestrada galega da información con cargo aos orzamentos da Xunta de Galicia.</p>
<p>f) A tramitación das solicitudes de concesión de emisoras de radiodifusión e televisión e a preparación dos proxectos de regulación das fases dos concursos públicos de adxudicación de novas emisoras de radio e televisión que sexan competencia da Comunidade Autónoma.</p>
<p>g) A redacción e supervisión de proxectos técnicos, dirección e control das instalacións, así como a asistencia técnica necesaria en todo o referente ao ámbito das telecomunicacións e audiovisual.</p>
<p>h) Realizar tarefas de control das emisoras de radiodifusión e televisión.</p>
<p>i) A planificación, coordinación e dirección no desenvolvemento da cinematografía e demais artes da imaxe.</p>
<p>j) A preparación de normativa referente ao ámbito das telecomunicacións e audiovisual.</p>
<p>k) O fomento das edicións sonoras, audiovisuais e de microfilmes nas materias propias desta consellería, así como a promoción e difusión do patrimonio audiovisual galego e das artes da imaxe, en xeral a través do Centro Superior de Documentación, Investigación e Información da Comunidade Autónoma e do Centro Galego de Artes da Imaxe.</p>
<p>l) A xestión e coordinación do Consello Asesor de Telecomunicacións e Audiovisual de Galicia.</p>
<p>m) Planificación e coordinación das funcións atribuídas a Redes de Telecomunicación Galegas (Retegal, S.A.).</p>
<p>O desenvolvemento destas funcións efectuarase sen prexuízo das competencias que correspondan á Consellería da Presidencia, Relacións Institucionais e Administración Pública en virtude do Decreto 255/2003, do 8 de maio, á Consellería de Innovación, Industria e Comercio, en virtude do Decreto 223/2003, do 11 de abril, e as que, sobre plani</p>
<p>ficación, xestión e desenvolvemento da informática contable, orzamentaria, financeira e tributaria, teña atribuídas a Consellería de Economía e Facenda.</p>
<p>Dous. Para o desenvolvemento das súas funcións a Dirección Xeral de Comunicación e Audiovisual estrutúrase do seguinte xeito:</p>
<p>1. Subdirección Xeral de Telecomunicacións e Audiovisual.</p>
<p>Correspóndelle a esta subdirección a elaboración de normas e programas, coordinación e execución das funcións sobre medios de comunicación, telecomunicacións, audiovisual, multimedia e todos os aspectos que se poidan derivar da aplicación destas novas tecnoloxías da comunicación e da información a todas as facetas da cultura e o patrimonio galego.</p>
<p>Esta subdirección contará cos seguintes servizos:</p>
<p>1.1. Servizo de Estudos e Análises de Telecomunicación e Audiovisual.</p>
<p>Son funcións deste servizo as seguintes:</p>
<p>a) Preparación de normas, tramitación e emisión de informes.</p>
<p>b) Xestión de axudas, contratos e convenios administrativos.</p>
<p>c) Xestión orzamentaria.</p>
<p>d) Coordinación do Centro Galego de Artes da Imaxe.</p>
<p>1.2. Servizo de Xestión do Centro Superior de Documentación.</p>
<p>Correspóndenlle a este servizo as seguintes funcións:</p>
<p>a) Preparación, programación, xestión e coordinación de proxectos multimedia de carácter cultural.</p>
<p>b) Preparación e seguimento dos programas de novas tecnoloxías aplicadas á difusión cultural.</p>
<p>c) Organización e xestión do Consello Asesor de Telecomunicacións e Audiovisual de Galicia.</p>
<p>1.3. Servizo de Televisión e Radiodifusión.</p>
<p>Son funcións deste servizo as seguintes:</p>
<p>a) Elaboración de normas e emisión de informes administrativos relativos á televisión e radiodifusión.</p>
<p>b) Control e xestión de procedementos de autorizacións e concesións de televisión.</p>
<p>c) Control e xestión de procedementos de autorizacións e concesións de radiodifusión.</p>
<p>d) Xestión do rexistro de concesionarios de televisión e radiodifusión.</p>
<p>e) Control, inspección e sanción en materia de medios e contidos audiovisuais.</p>
<p>1.4. Servizo de Planificación.</p>
<p>Son funcións deste servizo as seguintes:</p>
<p>a) Elaboración de informes técnicos.</p>
<p>b) Xestión, planificación, coordinación e asesoramento técnico dos servizos e infraestruturas de telecomunicación da Xunta de Galicia.</p>
<p>c) Planificación e xestión da autoestrada galega da información.</p>
<p>d) Coordinación das actuacións da sociedade Redes de Telecomunicación Galegas (Retegal, S.A.).</p>
<p>VI. Dirección Xeral de Turismo.</p>
<p>Artigo 8º</p>
<p>Un. Correspóndenlle á Dirección Xeral de Turismo a dirección e coordinación das actuacións da consellería en materia de turismo e, especialmente, o exercicio das seguintes funcións:</p>
<p>a) A ordenación do sector, con proposta da normativa reguladora das empresas e actividades turísticas, así como o seu desenvolvemento e aplicación, mediante as funcións inspectora e sancionadora.</p>
<p>b) A planificación e execución da política de fomento do turismo mediante investimentos directos e axudas ou estímulos a entidades, corporacións e sector privado, sen prexuízo das competencias doutros órganos.</p>
<p>c) A explotación dos recursos turísticos de Galicia, directamente ou a través da Sociedade de Imaxe e Promoción Turística de Galicia, S.A. (Turgalicia, S.A.), mediante a promoción, a publicidade e as relacións públicas, tanto no interior de Galicia como no resto de España e no exterior, sen prexuízo das competencias da Administración central do Estado.</p>
<p>d) A aplicación dos mecanismos necesarios para mellorar as estruturas e os fundamentos da formación profesional turística.</p>
<p>e) A instauración de canles efectivos de comunicación con outros organismos locais, provinciais e da Administración central e outras administracións, así como no sector privado.</p>
<p>f) A información sobre proxectos con incidencia especial nos espazos turísticos de Galicia.</p>
<p>Dous. Para o desenvolvemento das súas funcións a Dirección Xeral de Turismo estrutúrase do seguinte xeito:</p>
<p>1. Subdirección Xeral de Ordenación do Turismo.</p>
<p>Correspóndelle a esta subdirección a planificación, programación, xestión e execución das funcións que exerce esta dirección xeral en materia de xestión administrativa, ordenación do turismo, así como de control e inspección.</p>
<p>Contará cos seguintes servizos:</p>
<p>1.1. Servizo de Ordenación do Turismo.</p>
<p>As funcións deste servizo son:</p>
<p>a) O estudo e preparación da regulamentación administrativa do sector turístico.</p>
<p>b) Tramitación dos expedientes administrativos relacionados con empresas e actividades turísticas.</p>
<p>1.2. Servizo de Inspección do Turismo.</p>
<p>As funcións deste servizo son as seguintes:</p>
<p>a) A comprobación e vixilancia do cumprimento das disposicións legais en materia de turismo.</p>
<p>b) A coordinación do labor de inspección nos servizos centrais e provinciais.</p>
<p>2. Subdirección Xeral de Fomento e Cooperación.</p>
<p>Correspóndelle a esta subdirección a planificación, programación, xestión e execución das funcións que exerce esta dirección xeral en materia de fomento, cooperación institucional e contratación.</p>
<p>Contará cos seguintes servizos:</p>
<p>2.1. Servizo de Inverstimentos e Supervisión Técnico-Turística.</p>
<p>Correspóndenlle a este servizo as seguintes funcións:</p>
<p>a) Supervisión técnica de proxectos vinculados a empresas e actividades turísticas en relación aos expedientes de ordenación e fomento do turismo.</p>
<p>b) Informes de idoneidade turística de proxectos con incidencia especial en espazos turísticos.</p>
<p>c) Coordinación, asistencia, contratación e supervisión de investimentos que vaian ser desenvoltos en materia de recursos e servizos turísticos pola Dirección Xeral de Turismo.</p>
<p>d) Coordinación, contratación e supervisión de asistencias técnicas sobre proxectos relativos á implantación de sistemas de calidade en empresas e actividades turísticas.</p>
<p>e) Seguimento e información sobre investimentos en infraestruturas e dotacións obxecto de plans de excelencia, dinamización turística ou outros semellantes.</p>
<p>f) Supervisión técnica de proxectos turísticos por solicitude doutros órganos, unidades administrativas, organismos autónomos ou entidades públicas semellantes de promoción económica xeral ou sectorial.</p>
<p>g) Apoio técnico na formulación dos plans recollidos na Lei de ordenación e promoción do turismo en Galicia.</p>
<p>2.2. Servizo de Fomento e Promoción.</p>
<p>Son funcións deste servizo as seguintes:</p>
<p>a) A preparación da normativa sobre axudas e subvencións e a tramitación dos expedientes sobre estas.</p>
<p>b) A elaboración de informes por instancia doutros organismos que teñan establecidas liñas de apoio ao turismo.</p>
<p>c) Outras actuacións encamiñadas a potenciar e promocionar os recursos turísticos de Galicia.</p>
<p>2.3. Servizo de Formación, Cooperación Institucional e Documentación.</p>
<p>Correspóndenlle a este servizo as funcións de:</p>
<p>a) Organización e mantemento dos fondos documentais.</p>
<p>b) Tramitación das solicitudes de declaración de interese turístico.</p>
<p>c) Tramitación de proxectos de convenios de colaboración con entes públicos ou privados.</p>
<p>d) Participación nas actividades de cooperación institucional.</p>
<p>e) Coordinación e realización de accións de formación e recursos dirixidos á mellora dos recursos humanos no sector.</p>
<p>VII. Órganos colexiados.</p>
<p>Artigo 9º</p>
<p>Co carácter, cometido e funcións establecidas nas súas respectivas normas reguladoras, están constituídos os seguintes órganos colexiados:</p>
<p>Un. A nivel central:</p>
<p>A Comisión Técnica de Arqueoloxía, creada pola Orde do 12 de abril de 1983 e reestruturada polo Decreto 199/1997, do 10 de xullo, polo que se regula a actividade arqueolóxica na Comunidade Autónoma de Galicia.</p>
<p>O Consello de Bibliotecas, creado pola Lei 14/1989, do 11 de outubro, de bibliotecas.</p>
<p>A Comisión Técnica de Museos, regulada polo Decreto 314/1986, do 16 de outubro.</p>
<p>A Comisión Superior de Valoración de Bens Culturais, creada polo Decreto 112/1992, do 30 de abril.</p>
<p>A Comisión Técnica de Arquivos, creada polo Decreto 307/1989, do 23 de novembro, polo que se regula o sistema de arquivos e o patrimonio documental de Galicia.</p>
<p>O Padroado do Conxunto Histórico-Artístico de Sargadelos, creado polo Decreto 167/1975, do 23 de xaneiro, e reestruturado polo Decreto 17/1987, do 22 de xaneiro.</p>
<p>A Comisión do Patrimonio Histórico da Cidade e Camiño de Santiago, regulada polo Decreto 63/1992, do 19 de febreiro.</p>
<p>A Comisión Técnica de Etnografía, creada polo Decreto 41/1992, do 6 de febreiro.</p>
<p>O Padroado do Centro Galego de Arte Contemporánea, creado polo Decreto 286/1994, do 30 de setembro, e reestruturado polo Decreto 326/1996, do 26 de xullo.</p>
<p>O Consello Asesor de Telecomunicacións e Audiovisual de Galicia, creado polo Decreto 307/1995, do 13 de xullo, e regulado polo Decreto 276/1999, do 21 de outubro.</p>
<p>O Consello Coordinador de Publicacións da Xunta de Galicia e a Comisión Permanente de Publicacións, creados polo Decreto 316/1990, do 8 de xuño, e regulados polo Decreto 196/2001, do 26 de xullo, polo que se regulan as publicacións da Xunta de Galicia.</p>
<p>O Consello Galego de Turismo, creado polo Decreto 90/1989, do 11 de maio, e regulado polo Decreto 39/2001, do 1 de febreiro.</p>
<p>Dous. A nivel provincial:</p>
<p>As comisións territoriais do Patrimonio Histórico Galego, unha por cada provincia da Comunidade Autónoma galega, reguladas polo Decreto 63/1992, do 19 de febreiro.</p>
<p>VIII. As delegacións provinciais.</p>
<p>Artigo 10º</p>
<p>Un. En cada unha das provincias da comunidade autónoma existirá unha delegación provincial da Consellería de Cultura, Comunicación Social e Turismo, segundo o establecido no Decreto 23/2003, do 20 de xaneiro, polo que se fixa a estrutura orgánica da Xunta de Galicia, que desempeñará as competencias determinadas nos decretos 5/1987, do 14 de xaneiro, e 87 e 88/1990, do 15 de febreiro, e todas aquelas que lle sexan atribuídas por disposición legal.</p>
<p>Dous. O delegado provincial exercerá as funcións establecidas polo Decreto 5/1987, do 14 de xaneiro, e aquelas que lle sexan especial e singularmente encomendadas.</p>
<p>Artigo 11º</p>
<p>Un. En cada unha das delegacións provinciais existirá unha secretaría, con nivel orgánico de servizo.</p>
<p>Dous. Correspóndelle ao secretario provincial, baixo a autoridade de supervisión do delegado, o exercicio das funcións relativas ao réxime interior, á tramitación administrativa, xestión de persoal, elaboración do anteproxecto de orzamento da delegación, e a administración, control contable e xustificación de créditos que se asignen e, en xeral, prestar asesoramento e asistencia técnica e administrativa ao delegado, a quen substituirá nas funcións en caso de vacante, ausencia ou enfermidade.</p>
<p>Tres. Cada delegación provincial contará cos seguintes servizos:</p>
<p>1. Servizo de Xestión Administrativa.</p>
<p>Correspóndenlle a este servizo a tramitación administrativa, xestión de persoal, elaboración do anteproxecto de orzamento da delegación e a administración, control contable e xustificación de créditos que se lle asignen.</p>
<p>2. Servizo de Turismo.</p>
<p>Exercerá no ámbito provincial as mesmas funcións que ten encomendadas a nivel central a Dirección Xeral de Turismo.</p>
<p>Artigo 12º</p>
<p>Quedan adscritos organicamente á Consellería de Cultura, Comunicación Social e Turismo: o Centro Galego de Artes da Imaxe, creado polo Decreto 210/1989, do 5 de outubro; o Centro Galego de Arte Contemporánea, creado polo Decreto 308/1989, do 28 de decembro, e reestruturado polo Decreto 326/1996, do 26 de xullo; o Centro Superior Bibliográfico de Galicia, creado pola Lei 14/1989, do 11 de outubro, de bibliotecas; o Centro</p>
<p>de Información de Arquivos de Galicia e mais o Centro de Microfilmes e Reprografía, creados polo Decreto 307/1989, do 23 de novembro, polo que se regula o sistema de arquivos e o patrimonio documental de Galicia.</p>
<p>Artigo 13º</p>
<p>Queda adscrito á Consellería de Cultura, Comunicación Social e Turismo, sen prexuízo da súa personalidade xurídica propia, como organismo autónomo o Instituto Galego das Artes Escénicas e Musicais, creado pola Lei 4/1989, do 21 de abril.</p>
<p>Disposición derrogatoria</p>
<p>Quedan derrogados o Decreto 8/1998, do 8 de xaneiro, polo que se establece a estrutura orgánica da Consellería de Cultura, Comunicación Social e Turismo, e os decretos 225/1998, do 17 de xullo, 15/2000, do 20 de xaneiro, e 72/2002, do 7 de marzo, que modifican o anterior, así como calquera outra disposición de igual ou inferior rango que se opoña ao disposto neste decreto.</p>
<p>Disposicións derradeiras</p>
<p>Primeira.-Facúltase o conselleiro de Cultura, Comunicación Social e Turismo para ditar as disposicións necesarias para a execución e desenvolvemento do establecido neste decreto.</p>
<p>Segunda.-Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, vinte e seis de maio de dous mil cinco.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

