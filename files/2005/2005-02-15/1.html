---
date: '2005-02-15'
page: 2
number: 31
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 14 de xaneiro de 2005 pola que se crean e modifican determinados
  ficheiros de datos de carácter persoal.
range: Orde
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (LOPD), establece que a creación, modificación ou supresión dos ficheiros das administracións públicas só se poderán facer por medio dunha disposición xeral publicada no Boletín Oficial del Estado ou no diario oficial correspondente.</p>
<p>A posta en marcha do Sistema de Publicación e Licitación Electrónica da Xunta de Galicia (Siplex) fai necesaria a creación deste ficheiro, co obxecto de regularizar e adecuar este á normativa legal vixente en materia de protección de datos, de acordo co establecido no mencionado artigo 20.</p>
<p>Por outra banda, mediante esta disposición, a Consellería da Presidencia, Relacións Institucionais e Administración Pública modifica e adecua os ficheiros da súa responsabilidade creados mediante a orde publicada no Diario Oficial de Galicia nº 146, do 27 de xullo de 1994.</p>
<p>A Xunta de Galicia, dentro do Proxecto de Reforma Administrativa, desenvolveu un Sistema de Xestión de Procedementos Administrativos (SXPA) con destino a todas as consellerías e delegacións provinciais da Xunta de Galicia, que permite definir, de maneira global, a problemática da xestión de procedementos administrativos desde o punto de vista de todos os axentes involucrados nestes: cidadáns, xestores e directivos.</p>
<p>Os ficheiros que soportan este sistema son SXPA, SXPA-XEST e SXPA-SUBVEN (información xenérica, específica e subvencións do Sistema de Xestión de Procedementos Administrativos). A responsabilidade destes está compartida entre a Consellería da Presidencia, Relacións Institucionais e Administración Pública (como órgano encargado da racionalización e mellora dos procedementos e organización administrativa, normalización e estandarización documental) e as consellerías titulares de cada un dos procedementos (atendendo á titularidade da competencia de cada un dos procedementos administrativos que lle corresponde por razón de materia).</p>
<p>En consecuencia, e de acordo ao artigo 34 da Lei 1/1983, do 22 de febreiro, reguladora da Xunta e do seu presidente, dispoño:</p>
<p>Primeiro.-Créanse, modifícanse e adecúanse os seguintes ficheiros, que se detallan no anexo:</p>
<p>Ficheiro:</p>
<p>1. Siplex: ficheiro de nova creación.</p>
<p>2. Catálogo recursos informáticos: ficheiro de nova creación.</p>
<p>3. SXPA-SUBVEN: ficheiro de nova creación.</p>
<p>4. SXPA: ficheiro preexistente.</p>
<p>5. SXPA-XEST: ficheiro preexistente.</p>
<p>6. RAC: ficheiro preexistente.</p>
<p>7. Axudas: ficheiro preexistente.</p>
<p>8. Finanzas: ficheiro preexistente.</p>
<p>9. Fondo: ficheiro preexistente.</p>
<p>10. Listas: ficheiro preexistente.</p>
<p>11. OP-CON92: ficheiro preexistente.</p>
<p>12. OP-ESP92: ficheiro preexistente.</p>
<p>13. OP-XER92: ficheiro preexistente.</p>
<p>14. RPT (uso Función Pública): ficheiro preexistente.</p>
<p>15. TR2: ficheiro preexistente.</p>
<p>16. Ssus.Dbf: ficheiro preexistente.</p>
<p>17. RPT (uso Inspección Servizos): ficheiro preexistente.</p>
<p>Os ficheiros denominados Alumnos INEF, Cursos EGD, Participantes en Deporte Escolar, Registro de Clubs, Alumnos CGTD pasan a depender da Dirección Xeral para o Deporte, adscrita á Consellería de Familia, Xuventude, Deporte e Voluntariado, en virtude da nova repartición de competencias entre departamentos da Xunta de Galicia.</p>
<p>Segundo.-Os titulares responsables destes ficheiros adoptarán as medidas de xestión e organización que sexan necesarias, asegurando a confidencialidade, os dereitos e as obrigas recoñecidos na Lei orgánica 15/1999, do 13 de decembro.</p>
<p>Terceiro.-Os datos de carácter persoal, rexistrados nos ficheiros da Consellería da Presidencia, Relacións Institucionais e Administración Pública, a que se refiren os anexos só serán utilizados para os fins expresamente previstos e por persoal debidamente autorizado.</p>
<p>Cuarto.-A Dirección Xeral de Organización e Sistemas Informáticos exerce as funcións de responsable de seguridade do Sistema de Xestión de Procedementos Administrativos, do Siplex, do Catálogo de Recursos Informáticos e do RAC, funcións definidas no Real decreto 994/1999, do 11 de xuño, polo que se aproba o Regulamento de medidas de seguridade dos ficheiros automatizados que conteñan datos de carácter persoal.</p>
<p>Quinto.-Os datos só poderán ser cedidos nos supostos expresamente previstos pola lei.</p>
<p>Sexto.-Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 14 de xaneiro de 2005.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>ANEXO I</p>
<p>Ficheiros de nova creación</p>
<p>1. Ficheiro: Siplex, Sistema de Publicación e Licitación Electrónica da Xunta de Galicia.</p>
<p>a) Finalidade do ficheiro.</p>
<p>Xestión completa da contratación administrativa por medios telemáticos, desde a publicación da licitación ata a sinatura do contrato.</p>
<p>b) Persoas sobre as cales se pretende obter datos de carácter persoal ou que resulten obrigadas a subministralos.</p>
<p>Licitadores que presentan ofertas a concursos, usuarios internos do sistema autorizados á publicación de concursos e interesados en recibir información a través dunha lista de subscrición.</p>
<p>c) Procedemento de recollida de datos de carácter persoal.</p>
<p>A información é recollida a través da web institucional da Xunta de Galicia para licitadores e interesados e a través da intranet para usuarios internos.</p>
<p>d) Estrutura básica do ficheiro.</p>
<p>Datos de carácter identificativo: DNI/NIF, nome e apelidos, enderezo postal, enderezo electrónico e sinatura electrónica.</p>
<p>e) Cesións de datos de carácter persoal, e se é o caso, transferencias que se prevexan a países terceiros.</p>
<p>Non se prevén cesións.</p>
<p>f) Órgano responsable do ficheiro.</p>
<p>Dirección Xeral de Organización e Sistemas Informáticos dependente da Consellería da Presidencia, Relacións Institucionais e Administración Pública.</p>
<p>g) Servizos ou unidades ante os cales se poden exercer os dereitos de acceso, rectificación, cancelación e oposición.</p>
<p>Dirección Xeral de Organización e Sistemas. Edificio administrativos de San Caetano, 15704 Santiago de Compostela.</p>
<p>h) Medidas de seguridade con indicación do nivel exixible.</p>
<p>Básico.</p>
<p>2. Ficheiros: catálogo de recursos informáticos.</p>
<p>a) Finalidade do ficheiro.</p>
<p>Xestión completa do catálogo de recursos informáticos da Dirección Xeral de Organización e Sistemas Informáticos.</p>
<p>b) Persoas sobre as cales se pretende obter datos de carácter persoal ou que resulten obrigadas a subministralos.</p>
<p>Responsables e contactos de cada equipo.</p>
<p>c) Procedemento de recollida de datos de carácter persoal.</p>
<p>Os datos recóllense a través dunha aplicación informática para o efecto.</p>
<p>d) Estrutura básica do ficheiro.</p>
<p>Datos de carácter identificativo: nome e apelidos, teléfono de contacto.</p>
<p>e) Cesións de datos de carácter persoal, e se é o caso, transferencias que se prevexan a países terceiros.</p>
<p>Non se prevén cesións.</p>
<p>f) Órgano responsable do ficheiro.</p>
<p>Dirección Xeral de Organización e Sistemas Informáticos dependente da Consellería da Presidencia, Relacións Institucionais e Administración Pública.</p>
<p>g) Servizos ou unidades ante os cales se poden exercer os dereitos de acceso, rectificación, cancelación e oposición.</p>
<p>Dirección Xeral de Organización e Sistemas. Edificio administrativo de San Caetano, 15704 Santiago de Compostela.</p>
<p>h) Medidas de seguridade con indicación do nivel exixible.</p>
<p>Básico.</p>
<p>3. Ficheiro: SXPA-SUBVEN.</p>
<p>a) Finalidade do ficheiro.</p>
<p>Xestión e seguimento de información de cada expediente tramitado, de contido económico, polo Sistema de Xestión de Procedementos Administrativos con destino a todas as consellerías e delegacións provinciais da Xunta de Galicia.</p>
<p>b) Persoas sobre as cales se pretende obter datos de carácter persoal ou que resulten obrigados a subministralos.</p>
<p>Cidadáns que solicitan á Xunta de Galicia a tramitación de procedementos administrativos.</p>
<p>c) Procedemento de recollida de datos de carácter persoal.</p>
<p>Formularios de solicitude en papel ou vía telemática.</p>
<p>d) Estrutura básica do ficheiro.</p>
<p>Datos de carácter identificativo: DNI, NIF ou CIF, nome e apelidos, enderezo postal, número de teléfono.</p>
<p>Datos de características persoais: datos de estado civil, datos de familia, data de nacemento, lugar de nacemento, idade, sexo, nacionalidade.</p>
<p>Datos de circunstancias sociais: características de aloxamento, vivenda, pertenza a clubs, asociacións, licenzas, permisos, autorizacións.</p>
<p>Datos académicos e profesionais: formación, titulacións.</p>
<p>Datos de información comercial: actividades e negocios.</p>
<p>Datos económico-financeiros e de seguros: ingresos, rendas, investimentos, bens patrimoniais, datos bancarios, datos económicos de nómina, subsidios, beneficios.</p>
<p>Datos de transaccións: bens e servizos recibidos polo afectado.</p>
<p>e) Cesións de datos de carácter persoal, e se é o caso, transferencias que se prevexan a países terceiros.</p>
<p>Non se prevén cesións.</p>
<p>f) Órgano responsable do ficheiro.</p>
<p>Responsabilidade compartida entre a Consellería da Presidencia, Relacións Institucións e Administración Pública e a consellería titular de cada procedemento.</p>
<p>g) Servizos ou unidades ante os cales se poden exercer os dereitos de acceso, rectificación, cancelación e oposición.</p>
<p>Consellería da Presidencia, Relacións Institucionais e Administración Pública. Edificio administrativo de San Caetano, 15704 Santiago de Compostela.</p>
<p>h) Medidas de seguridade con indicación do nivel exixible.</p>
<p>Nivel medio.</p>
<p>ANEXO II</p>
<p>Ficheiros modificados</p>
<p>4. Ficheiro: SXPA.</p>
<p>a) Finalidade do ficheiro.</p>
<p>Xestión e seguimento xeral dos procedementos administrativos con destino a todas as consellerías e delegacións provinciais da Xunta de Galicia.</p>
<p>b) Persoas sobre as cales se pretende obter datos de carácter persoal ou que resulten obrigados a subministralos.</p>
<p>Cidadáns que solicitan á Xunta de Galicia a tramitación de procedementos administrativos.</p>
<p>c) Procedemento de recollida de datos de carácter persoal.</p>
<p>Formularios de solicitude en papel ou vía telemática.</p>
<p>d) Estrutura básica do ficheiro.</p>
<p>Datos de carácter identificativo: DNI, NIF ou CIF, nome e apelidos, enderezo postal, número de teléfono.</p>
<p>e) Cesións de datos de carácter persoal, e se é o caso, transferencias que se prevexan a países terceiros.</p>
<p>Non se prevén cesións.</p>
<p>f) Órgano responsable do ficheiro.</p>
<p>Responsabilidade compartida entre a Consellería da Presidencia, Relacións Institucións e Adminis</p>
<p>tración Pública e a consellería titular de cada procedemento.</p>
<p>g) Servizos ou unidades ante os cales se poden exercer os dereitos de acceso, rectificación, cancelación e oposición.</p>
<p>Consellería da Presidencia, Relacións Institucións e Administración Pública. Edificio administrativo de San Caetano, 15704 Santiago de Compostela.</p>
<p>h) Medidas de seguridade con indicación do nivel exixible.</p>
<p>Nivel básico.</p>
<p>5. Ficheiro: SXPA-GEST.</p>
<p>a) Finalidade do ficheiro.</p>
<p>Xestión e seguimento de información específica de cada expediente tramitado polo Sistema de Xestión de Procedementos Administrativos con destino a todas as consellerías e delegacións provinciais da Xunta de Galicia.</p>
<p>b) Persoas sobre as que se pretende obter datos de carácter persoal ou que resulten obrigados a subministralos.</p>
<p>Cidadáns que solicitan á Xunta de Galicia a tramitación de procedementos administrativos.</p>
<p>c) Procedemento de recollida de datos de carácter persoal.</p>
<p>Formularios de solicitude en papel ou vía telemática.</p>
<p>d) Estrutura básica do ficheiro.</p>
<p>Datos de carácter identificativo: DNI, NIF ou CIF, nome e apelidos, enderezo postal, número de teléfono.</p>
<p>Datos de características persoais: datos de estado civil, datos de familia, data de nacemento, lugar de nacemento, idade, sexo, nacionalidade.</p>
<p>Datos de circunstancias sociais: características de aloxamento, vivenda, pertenza a clubs, asociacións, licenzas, permisos, autorizacións.</p>
<p>Datos académicos e profesionais: formación, titulacións.</p>
<p>Datos de información comercial: actividades e negocios.</p>
<p>Datos económico-financeiros e de seguros: ingresos, rendas, datos económicos de nómina.</p>
<p>e) Cesións de datos de carácter persoal, e se é o caso, transferencias que se prevexan a países terceiros.</p>
<p>Non se prevén cesións.</p>
<p>f) Órgano responsable do ficheiro.</p>
<p>Responsabilidade compartida entre a Consellería da Presidencia, Relacións Institucións e Administración Pública e a consellería titular de cada procedemento.</p>
<p>g) Servizos ou unidades ante os cales se poden exercitar os dereitos de acceso, rectificación, cancelación e oposición.</p>
<p>Consellería da Presidencia, Relacións Institucións e Administración Pública. Edificio administrativo de San Caetano, 15704 Santiago de Compostela.</p>
<p>h) Medidas de seguridade con indicación do nivel exixible.</p>
<p>Nivel básico.</p>
<p>6. Ficheiro: RAC.</p>
<p>Modifícase o ficheiro RAC control de acceso aos edificios de San Caetano coa nova denominación RAC, control de acceso aos edificios administrativos da Xunta de Galicia e modifícase a finalidade deste ampliando o seu ámbito, segundo se indica a continuación.</p>
<p>a) Finalidade do ficheiro e uso previsto: xestionar o acceso aos edificios administrativos da Xunta de Galicia de persoal non acreditado.</p>
<p>7. Ficheiro: Axudas.</p>
<p>Modifícase o ficheiro Axudas nas epígrafes Responsable de ficheiros e descrición deste, segundo se indica a continuación.</p>
<p>-Responsable do ficheiro: Presidencia da Xunta de Galicia. Secretaría Xeral da Presidencia.</p>
<p>-Descrición: xestión de axudas orientadas a persoas ou familias moi necesitadas.</p>
<p>-Medidas de seguridade con indicación do nivel exixible: nivel básico.</p>
<p>-Cesións de datos de carácter persoal e, se é o caso, transferencias de datos que se prevexan a países terceiros: ningunha.</p>
<p>Modificacións dos seguinte ficheiros:</p>
<p>Os seguintes ficheiros, enumerados na seguinte táboa e creados no DOG número 146, do 30 de xullo de 1994, modifícanse e complétanse engadindo as epígrafes que se mencionan a continuación, cuxa redacción queda da seguinte maneira:</p>
<p>-Medidas de seguridade con indicación do nivel exixible: nivel básico.</p>
<p>-Cesións de datos de carácter persoal e, se é o caso, transferencias de datos que se prevexan a países terceiros: ningunha.</p>
<table><tbody><tr><td></td></tr>
<tr><td>8. Fianzas.</td><td>Entidade con información das oposicións á escala de finanzas da Xunta de Galicia.</td><td>Xestión de oposicións á escala de finanzas.</td></tr>
<tr><td></td></tr>
<tr><td>9. Fondo.</td><td>Entidade con información relativa ao Fondo Social da Xunta de Galicia.</td><td>Xestión do Fondo Social da Xunta de Galicia.</td></tr>
<tr><td></td></tr>
</tbody></table>
<table><tbody><tr><td>10. Listas.</td><td>Entidade con información relativas ás listaxes reguladas da Xunta de Galicia.</td><td>Xestión das listaxes reguladas da Xunta de Galicia.</td></tr>
<tr><td></td></tr></tbody></table>
<table><tbody><tr><td>11. OP-CON92.</td><td>Entidade con información relativa a oposicións a confrarías de pescadores.</td><td>Oposicións a confrarías de pescadores.</td></tr>
<tr><td></td></tr>
<tr><td>12. OP-ESP92.</td><td>Entidade con información relativa a oposicións a corpos especiais.</td><td>Xestión das oposicións a corpos especiais da Xunta de Galicia.</td></tr>
<tr><td></td></tr>
<tr><td>13. OP-XER92.</td><td>Entidade con información relativa ás oposicións a corpos xerais.</td><td>Oposicións a corpos xerais da Xunta de Galicia.</td></tr>
<tr><td></td></tr>
<tr><td>14. RPT.</td><td>Grupo de entidades con toda a información para a xestión das relacións de postos de traballo.</td><td>Xestión de persoal da Xunta de Galicia.</td></tr>
<tr><td></td></tr>
<tr><td>15. TR2.</td><td>Grupo de entidades con toda a información para a xestión de concursos na Xunta de Galicia.</td><td>Xestión de concursos na Xunta de Galicia.</td></tr>
<tr><td></td></tr>
<tr><td>16. Ssus. Dbf.</td><td>Subscritores do Diario Oficial de Galicia.</td><td>Xestión de subscricións.</td></tr>
<tr><td></td></tr>
<tr><td>17. RPT.</td><td>Datos persoais da relación de postos de traballo da Xunta de Galicia.</td><td>Xestión e inspección de persoal funcionario e laboral.</td></tr>
<tr><td></td></tr></tbody></table>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

