---
date: '2005-09-13'
page: 15
number: 176
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 5 de setembro de 2005 pola que se modifica a do 19 de novembro de
  2003, pola que se fai pública a composición do Consello Social da Universidade
  de Santiago de Compostela.
range: Orde
---
<p>Pola Orde do 19 de novembro de 2003 (DOG do 24 de novembro), fíxose pública a composición do Consello Social da Universidade de Santiago de Compostela.</p>
<p>De acordo co artigo 10.1º b) da Lei 1/2003, do 9 de maio, dos consellos sociais do sistema universitario de Galicia, os membros dos consellos sociais cesarán por renuncia, incapacidade declarada por resolución xudicial firme, morte ou declaración de falecemento.</p>
<p>A renuncia deberá presentárselles por escrito á autoridade, entidade ou institución designante e ao presidente do Consello Social, quen lla comunicará á consellería competente en materia universitaria, e publicarase no Diario Oficial de Galicia, data desde a que producirá efectos.</p>
<p>Segundo o artigo 10.2º da dita Lei 1/2003, do 9 de maio, dos consellos sociais do sistema universitario de Galicia, as vacantes deberán cubrirse pola autoridade, entidade ou institución correspondente no prazo máximo de 3 meses. De non comunicárselle o acordo de designación dentro do devandito prazo ao conselleiro competente en materia universitaria, o posto permanecerá vacante deica a finalización do correspondente mandato. En todo caso, o membro substituído entenderase nomeado polo período que reste do anterior mandato.</p>
<p>O 20 de xuño de 2005, a Confederación de Empresarios de Galicia pon en coñecemento do Consello Social da Universidade de Santiago de Compostela a solicitude de baixa que, por razóns persoais, remite o representante proposto como vogal Ricardo Rúa Pintos.</p>
<p>Con data do 24 de xuño de 2005, a presidenta do Consello Social da Universidade de Santiago de Compostela, en cumprimento do disposto no artigo 10 da Lei 1/2003, do 9 de maio, dos consellos sociais do sistema universitario de Galicia, comunica a solicitude de baixa por razóns persoais de Ricardo Rúa Pintos como representante da Confederación de Empresarios de Galicia.</p>
<p>Por todo iso,</p>
<p>DISPOÑO:</p>
<p>Artigo único.-Facer público o cesamento por renuncia de Ricardo Rúa Pintos, representante</p>
<p>designado pola Confederación de Empresarios de Galicia no Consello Social da Universidade de Santiago de Compostela.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 5 de setembro de 2005.</p>
<p>Laura Sánchez Piñón</p>
<p>Conselleira de Educación e Ordenación Universitaria</p>

