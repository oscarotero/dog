---
date: '2005-09-21'
page: 15
number: 182
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 12 de xullo de 2005 de aprobación definitiva do proxecto de
  modificación puntual número 6 das normas subsidiarias de planeamento de Marín
  (Pontevedra), equipamento dotacional para uso educativo gardaría. (Expediente
  PO-04026).
range: Orde
---
<p>O Concello de Marín conta con normas subsidiarias de planeamento municipal, aprobadas definitivamente pola Comisión Provincial de Urbanismo en data 9-6-1978 (desde agora NN.SS.).</p>
<p>A documentación remitida consta de expediente administrativo e proxecto técnico da modificación.</p>
<p>O obxecto deste proxecto é a reclasificación duns terreos situados na barriada de San Pedro de Marín, clasificados nas NN.SS. como solo urbano de desenvolvemento previsible, en equipamento comunitario dotacional (educativo gardaría).</p>
<p>De conformidade co sinalado no artigo 93.4º da vixente Lei 9/2002 (desde agora LOUG), as modificacións de calquera dos elementos dos plans, proxectos, normas e ordenanzas suxeitaranse ás mesmas disposicións enunciadas para a súa tramitación e aprobación.</p>
<p>Terminada a fase de elaboración da modificación puntual, e inmediatamente antes da súa aprobación inicial, o concello remitiu o expediente a informe preceptivo desta consellería, que foi emitido en data 5-10-2004, de conformidade co disposto no artigo 85.1º da Lei 9/2002.</p>
<p>O Pleno do Concello o 14-1-2005 acordou a aprobación inicial, publicada en prensa e no DOG do 27-1-2005, co resultado da fase de información pública que consta no expediente tramitado e aprobado provisionalmente polo dito concello o 7-4-2005.</p>
<p>Revisado o documento relativo á modificación puntual nº 6 das NN.SS. Equipamento dotacional para uso educativo gardaría, e analizados os aspectos sinalados no artigo 85.7º da Lei 9/2002 LOUG, procede sinalar que foron emendadas as observacións contidas no anterior informe desta consellería.</p>
<p>De conformidade co disposto no artigo 89.1º da Lei 9/2002, a competencia para a aprobación definitiva dos plans xerais de ordenación municipal correspóndelle ao conselleiro competente en materia de urbanismo e ordenación do territorio.</p>
<p>En consecuencia, de conformidade co establecido na Lei 9/2002, do 30 de decembro, de ordenación urbanística e protección do medio rural de Galicia,</p>
<p>e por proposta da Dirección Xeral de Urbanismo, desta mesma data,</p>
<p>DISPOÑO:</p>
<p>Artigo 1º</p>
<p>Aprobar definitivamente o proxecto de modificación puntual número 6 das normas subsidiarias de planeamento de Marín (Pontevedra), equipamento dotacional para uso educativo gardaría.</p>
<p>Artigo 2º</p>
<p>De conformidade co disposto polos artigos 92 da Lei 9/2002, e 70 da Lei 7/1985, do 2 de abril, reguladora das bases de réxime local, o concello deberá publicar a normativa e ordenanzas da modificación aprobada definitivamente no BOP.</p>
<p>Disposición derradeira</p>
<p>Contra esta orde cabe interpor recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados desde o día seguinte ao a da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
<p>Santiago de Compostela, 12 de xullo de 2005.</p>
<p>Alberto Núñez Feijoo</p>
<p>Vicepresidente primeiro e conselleiro de</p>
<p>Política Territorial, Obras Públicas e Vivenda</p>

