---
date: '2005-02-07'
page: 1
number: 25
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Decreto 12/2005, do 3 de febreiro, polo que se modifica o Decreto 23/2003, do
  20 de xaneiro, polo que se fixa a estrutura orgánica dos departamentos da
  Xunta de Galicia.
range: Decreto
---
<p>Polo Decreto 23/2003, do 20 de xaneiro, fixouse a estrutura orgánica dos departamentos da Xunta de Galicia. O tempo transcorrido desde a súa entrada en vigor e, por conseguinte, a experiencia adquirida do exercicio das competencias asignadas ás distintas consellerías en relación coa demanda social, aconsella proceder a unha nova distribución competencial que supoña unha maior racionalidade da distribución dos recursos, humanos e materiais. Neste sentido, a Consellería de Sanidade garante a prestación farmacéutica na Rede Galega de Atención Sanitaria de Utilización Pública nos termos recollidos na Lei 5/1999, do 21 de maio, de ordenación farmacéutica, e demais normativa reguladora. Tamén desenvolve as funcións de farmacovixilancia, o control das reaccións adversas aos medicamentos e o control sanitario doutros produtos de utilización diagnóstica, terapéutica ou auxiliar. Polo tanto, na nova distribución competencial considérase oportuno o traslado da División de Farmacia e Produtos </p>
<p>Sanitarios, na actualidade adscrita orgánicamente ao Servizo Galego de Saúde, convertíndoa nunha dirección xeral dependente orgánicamente da propia consellería.</p>
<p>Por todo o anterior e, en virtude do disposto no artigo 4.15º da Lei de Galicia 1/1983, do 22 de febreiro, reguladora da Xunta e do seu presidente, modificada pola Lei de Galicia 11/1988, do 20 de outubro, por iniciativa do conselleiro de Sanidade, e por proposta do conselleiro da Presidencia, Relacións Institucionais e Administración Pública e logo de deliberación do Consello da Xunta de Galicia, na súa reunión do día tres de febreiro de dous mil cinco,</p>
<p>DISPOÑO:</p>
<p>Artigo único.-Modifícase o artigo 8 do Decreto 23/2003, do 20 de xaneiro, polo que se fixa a estrutura orgánica dos departamentos da Xunta de Galicia, que queda redactado co seguinte teor literal:</p>
<p>«Artigo 8º</p>
<p>a) A Consellería de Sanidade estrutúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Saúde Pública.</p>
<p>3. Dirección Xeral de Farmacia e Produtos Sanitarios.</p>
<p>b) O Servizo Galego de Saúde (Sergas), organismo autónomo de carácter administrativo, estará adscrito</p>
<p>orgánicamente á Consellería de Sanidade e contará cos seguintes órganos superiores.</p>
<p>1. Secretaría Xeral.</p>
<p>2. División de Asistencia Sanitaria.</p>
<p>3. División de Recursos Económicos.</p>
<p>4. División de Recursos Humanos».</p>
<p>Disposición derrogatoria</p>
<p>Quedan derrogadas cantas disposicións de igual ou inferior categoría se opoñan ao disposto neste decreto.</p>
<p>Disposicións derradeiras</p>
<p>Primeira.-Facúltanse os conselleiros de Economía e Facenda e de Sanidade para que no marco das suas respectivas competencias diten as disposicións e adopten as medidas que consideren oportunas para dar cumprimento ao disposto neste decreto.</p>
<p>Segunda.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, tres de febreiro de dous mil cinco.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións Institucionais e Administración Pública</p>

