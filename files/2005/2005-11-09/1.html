---
date: '2005-11-09'
page: 17
number: 215
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Orde do 2 de novembro de 2005 pola que se fai pública a minoración do importe
  existente para a concesión das axudas e subvencións para os programas
  formativos, de encontro con Galicia e de participación cultural dos emigrantes
  galegos residentes no exterior para o ano 2005, convocadas pola Orde do 30 de
  decembro de 2004 pola que se regulan programas formativos, de encontro con
  Galicia e de participación cultural dos emigrantes galegos residentes no
  exterior para o ano 2005.
range: Orde
---
<p>A Orde do 30 de decembro de 2004, da extinta Consellería de Emigración, pola que se regulan os programas formativos, de encontro con Galicia e de participación cultural dos emigrantes galegos residentes no exterior para o ano 2005 (DOG nº 6, do 11 de xaneiro de 2005), establece na súa disposición adicional quinta o importe do crédito inicial outorgado para esta finalidade.</p>
<p>Unha vez rematado o prazo de presentación de solicitudes, e téndose executado a maior parte dos programas previstos na citada orde, nos cales por diversas causas, pero fundamentalmente debido ás crises económicas e sociais de diversos países latinoamericanos que tiveron unha significativa incidencia que redundou nunha menor participación no seu desenvolvemento, existe un saldo de crédito nos gastos autorizados no seu día para o desenvolvemento dos programas, que ascende a 167.250 A</p>
<p>En vista do sucedido, a Secretaría Xeral de Emigración está a deseñar a inmediata execución dunha serie de actuacións a favor das comunidades galegas ao abeiro do establecido na Lei 4/1983, do 15 de xuño, de recoñecemento da galeguidade, que se pretenden financiar cos remanentes a que se fixo referencia.</p>
<p>Considerando o exposto con anterioridade, é polo que cómpre minorar o importe da contía inicial prevista na Orde do 30 de decembro de 2004 pola que se regulan os programas formativos, de encontro con Galicia e de participación cultural dos emigrantes galegos residentes no exterior para o ano 2005.</p>
<p>Por todo o exposto e no uso das facultades que me foron conferidas,</p>
<p>DISPOÑO:</p>
<p>Artigo único.</p>
<p>Primeiro.-Para o exercicio orzamentario 2005 minorarase en 167.250 A o importe da contía inicial prevista na Orde do 30 de decembro de 2004.</p>
<p>Segundo.-Esta modificación non afecta aos prazos establecidos na Orde do 30 decembro de 2004 pola que se regulan os programas formativos de encontro con Galicia e de participación cultural dos emigrantes galegos residentes no exterior para o ano 2005, para a presentación de solicitudes nin tampouco afecta ao resto do articulado da devandita orde.</p>
<p>Disposición derradeira</p>
<p>Única.-Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 2 de novembro de 2005.</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

