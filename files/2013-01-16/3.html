---
date: '2013-01-16'
id: G0164-080113-0002
page: 1253
number: 11
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 21 de decembro de 2012 pola que se crea e integra na Rede de
  Bibliotecas de Galicia a Biblioteca Pública Municipal do Centro Sociocultural
  de Santa Marta (Santiago de Compostela).
range: Orde
url: >-
  https://www.xunta.gal/dog/Publicados/2013/20130116/AnuncioG0164-080113-0002_gl.html
---
<p>Vista a proposta do secretario xeral de Cultura e en conformidade co establecido no artigo 38 do Decreto 41/2001, do 1 de febreiro, de refundición da normativa en materia de bibliotecas,</p>
    <h2>RESOLVO:</h2>
    <p>Primeiro. Crear e integrar na Rede de Bibliotecas de Galicia a Biblioteca Pública Municipal do Centro Sociocultural de Santa Marta en Santiago de Compostela.</p>
    <p>Segundo. A resolución favorable de integración estará condicionada á sinatura dun convenio onde se recolla a obriga por parte do centro bibliotecario de prestar un servizo público, que deberá axustarse ao estipulado no Decreto 41/2001, do 1 de febreiro, e que poderá responder nos restantes termos ás especiais características de cada tipo de centro.</p>
    <p>Terceiro. O prazo de sinatura deste convenio non deberá ser superior aos tres meses. De non cumprirse este prazo, deixarase sen efecto a posible resolución favorable e suporá o arquivo definitivo da solicitude.</p>
    <p>Cuarto. O posterior incumprimento do devandito convenio poderá ser motivo de exclusión temporal ou definitiva do centro bibliotecario de que se trate da Rede de Bibliotecas de Galicia.</p>
    <p>Santiago de Compostela, 21 de decembro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

