---
date: '2018-02-08'
id: L375-190118-0001
page: 9310
number: 28
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO de aprobación definitiva do plan especial de infraestruturas e
  dotacións do polígono industrial de San Cibrao das Viñas.
range: Anuncio
url: >-
  https://www.xunta.gal/dog/Publicados/2018/20180208/AnuncioL375-190118-0001_gl.html
---
<p>Mediante acordo do Pleno municipal, en sesión extraordinaria que tivo lugar o día 21 de decembro de 2017, aprobouse definitivamente o Plan especial de infraestruturas e dotacións do polígono industrial de San Cibrao das Viñas, o que se publica para os efectos dos artigos 82 e 88 da Lei 2/2016, do 10 de febreiro, do solo de Galicia, e nos artigos 199 e 208 do seu regulamento, transcribíndose literalmente o seu contido:</p>
    <p>Por secretaría, de orde do Sr. alcalde, procedeuse a dar lectura á proposta da Alcaldía, con data do 15 de decembro de 2017, presentada en relación con este asunto, transcribíndose deseguido de xeito literal o seu contido:</p>
    <p>«Visto que aprobada definitivamente pola Consellería de Medio Ambiente a modificación puntual do Plan xeral de ordenación municipal de San Cibrao das Viñas, no ámbito do polígono industrial David Ferrer Garrido, procede proseguir a tramitación da aprobación do Plan especial de infraestruturas e dotacións do polígono industrial de San Cibra das Viñas, todo iso de conformidade co artigo 75.1.d) da Lei 2/2016, do 10 de febreiro, do solo de Galicia.</p>
    <p>Visto que con data do 29 de decembro de 2016 se aprobou provisionalmente o plan especial, mediante acordo adoptado polo Pleno da Corporación. </p>
    <p>Visto que posteriormente, con data do 10 de marzo de 2017 se adoptou acordo de corrección de erros materiais existentes en dous planos do documento. </p>
    <p>Visto que constan no expediente os informes sectoriais solicitados ás administracións e organismos afectados, e que se emitiron informes por parte dos servizos xurídicos en relación coas alegacións presentadas e os informes, a conformidade do plan coa lexislación vixente, así como coa calidade técnica da ordenación proxectada. </p>
    <p>Visto o informe-proposta de Secretaría con data do 14 de decembro de 2017 e de conformidade co disposto nos artigos 75.4 da Lei 2/2016, do 10 de febreiro, do solo de Galicia, co artigo 186.4 do seu regulamento e co artigo 22.2.c), da Lei 7/1985, do 2 de abril, reguladora das bases do réxime local, esta Alcaldía, propón ao Pleno da Corporación a adopción dos seguintes</p>
    <h2>ACORDOS:</h2>
    <p>Primeiro. Aprobar definitivamente o Plan especial de infraestruturas e dotacións do polígono industrial de San Cibrao das Viñas redactado polo equipo técnico IDOM, coas modificacións resultantes da corrección dos erros materiais detectados no seu momento.</p>
    <p>Segundo. Publicar a aprobación definitiva no Diario Oficial de Galicia, para os efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberá realizarse no prazo dun mes desde á adopción da aprobación definitiva. </p>
    <p>Igualmente, xunto á publicación deste acordo, publicarase a indicación das medidas adoptadas para o seguimento dos efectos no ambiente da aplicación do plan e a referencia ao enderezo electrónico no que figurará o contido íntegro do plan a disposición do público.</p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de urbanismo, para a súa inscrición no Rexistro de Plan Urbanístico de Galicia, achegando un exemplar en soporte dixital, debidamente diligenciado. </p>
    <p>Cuarto. Notificar individualmente a aprobación definitiva do plan especial a todas as persoas titulares catastrais dos terreos afectados ás que xa se lles notificou a aprobación inicial deste, de conformidade co artigo 186.4 do Regulamento da Lei 2/2016, do 10 de febreiro, do solo de Galicia, aprobado por Decreto 143/2016, do 22 de setembro».</p>
    <p>O Sr. alcalde informa aos asistentes que se trata de levar a cabo a aprobación definitiva do Plan especial de infraestruturas e dotacións do polígono industrial de San Cibrao das Viñas, engadindo que anteriormente xa foi aprobado provisionalmente polo pleno, e posteriormente se aprobou unha corrección de erros, contando, ademais, cos informes sectoriais pertinentes, e con todos os informes preceptivos favorables, seguíndose todos os trámites legais establecidos, polo cal o grupo de goberno votará a favor desta aprobación. </p>
    <p>Non houbo intervencións na quenda aberta para tal efecto polo Sr. alcalde, polo cal este procedeu a someter directamente a votación ordinaria por proposta da alcaldía, resultando esta aprobada, tal e como figura redactada, por maioría de nove (9) votos a favor dos concelleiros/as do grupo do PP, e dous votos (2) votos de abstención dos concelleiros/as do grupo do PS de G-PSOE, sendo once (11) os concelleiros/as que legalmente forman a corporación municipal».</p>
    <p>Así mesmo, estará á disposición dos interesados na sede electrónica deste concello. O contido íntegro do documento aprobado pódese consultar en: http://sancibrao.sedelectronica.es no punto de transparencia -&gt; 7. Urbanismo -&gt; 7.1 Planeamento -&gt; Plan especial, ou directamente no enlace http://sancibrao.sedelectronica.es/transparency/575597ce-ac2d-4c58-9ef1-9b6391c7d9df/.</p>
    <p>Contra o presente acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia con sede na Coruña, no prazo de dous meses, contado desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que poida interpor Vd. calquera outro recurso que puidese estimar máis conveniente ao seu dereito.</p>
    <p>San Cibrao das Viñas, 18 de xaneiro de 2018</p>
    <footer><p>Manuel Pedro Fernández Moreiras<br>Alcalde</p></footer>

