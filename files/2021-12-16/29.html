---
date: '2021-12-16'
id: G0426-021221-0004
page: 61722
number: 240
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 26 de novembro de 2021, da Xefatura Territorial de Pontevedra, polo
  que se lles notifica a varios interesados a toma de posesión provisional dos
  predios de substitución da zona de reestruturación parcelaria de
  Oubiña-segundo sector (Cambados-Pontevedra).
range: Anuncio
url: >-
  https://www.xunta.gal/dog/Publicados/2021/20211216/AnuncioG0426-021221-0004_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, logo de intentada a notificación sen que se puidese efectuar ou por ser o seu domicilio descoñecido, notifícaselles ás persoas interesadas que figuran no anexo, por medio de este anuncio publicado no <em>Boletín Oficial del Estado</em> (BOE), a toma de posesión provisional dos predios de substitución da zona de reestruturación parcelaria de Oubiña-2º sector (Cambados-Pontevedra).</p>
    <p>Texto íntegro da notificación:</p>
    <p>«En cumprimento do disposto polo artigo 37 da Lei 4/2015, do 17 de xuño, de mellora da estrutura territorial agraria de Galicia, notifícolle que a directora xeral de Desenvolvemento Rural resolveu poñer á disposición con data 10.1.2022 os predios resultantes do proceso de reestruturación parcelaria da zona de Oubiña-2º sector (Cambados, Pontevedra) para a toma de posesión provisional.</p>
    <p>As datas para tomar posesión dos predios son as seguintes:</p>
    <p>• Para terreos de prado, pasteiros, labradío sen colleita e monte, o día 10.1.2022</p>
    <p>• Para os restantes terreos, no momento no que, segundo o costume, se retiren as colleitas actuais.</p>
    <p>Para o caso de que se pretenda retirar arboredo, a data límite para a dita retirada é o día 10.7.2022 e debe contarse co preceptivo permiso do Servizo de Montes e xestionar o aproveitamento consonte o establecido no Decreto 73/2020, do 24 de abril, polo que se regulan os aproveitamentos madeireiros e leñosos, de cortiza, de pasteiros, micolóxicos e de resinas en montes ou terreos forestais de xestión privada na Comunidade Autónoma de Galicia (información na dirección web: ovmediorural.xunta.gal/gl/tramites/corweb).</p>
    <p>No prazo de dous meses contados a partir do seguinte ao 10.1.2022, poderá reclamar por defecto de superficie nos predios atribuídos, xuntando unha medición pericial asinada por un técnico competente, sobre diferenzas de superficie superiores a unha marxe de tolerancia variable entre a medición <em>in situ</em> e a que conste no boletín de atribucións dos novos predios, conforme o disposto no devandito artigo 37».</p>
    <p>Importante: as persoas propietarias das parcelas de achega deben permitir aos titulares dos novos predios o acceso a eles para realizaren a súa medición no prazo dos dous meses indicado arriba.</p>
    <p>Debe terse en conta:</p>
    <p>• Que a falta de superficie nun predio non será compensada cando exista exceso de superficie no conxunto dos predios atribuídos ao mesmo propietario, e esta sexa suficiente para compensar en valor de puntuación o conxunto das atribucións.</p>
    <p>• A falta de superficie en terreos de núcleo rural (total ou parcialmente) será compensada nesta mesma clase. No caso de non existir dispoñible terreo deste tipo e o mesmo titular ten exceso de superficie en terreos doutra clase, a compensación farase sobre os ditos terreos.</p>
    <p>• Non se admitirá reclamación no caso de que o predio obxecto dela coincida exactamente, na súa delimitación cartográfica, coa parcela achegada polo mesmo titular.</p>
    <p>• Impedir ou obstaculizar a toma de posesión é considerada unha infracción moi grave (artigo 90 da Lei 4/2015) sancionada con multa de 1.501 a 6.000 euros.</p>
    <p>• Sen prexuízo do indicado no punto anterior, a toma de posesión poderá darse, logo de apercibimento, mediante compulsión directa sobre a/as persoa/s que a impidan.</p>
    <p>Os planos do acordo e dos marcos colocados que delimitan os predios están accesibles na internet, na páxina web da Consellería do Medio Rural na seguinte ligazón, na sección «Publicacións»:</p>
    <p>ovmediorural.xunta.gal/gl/consultas-publicas/concentracions-parcelarias-procesos</p>
    <p>Así mesmo, este anuncio publicarase no <em>Diario Oficial de Galicia</em> (DOG), aínda que a eficacia do acto notificado quedará supeditada á súa publicación no BOE, día en que se entenderá producida a súa notificación.</p>
    <p>Pontevedra, 26 de novembro de 2021</p>
    <footer><p>Antonio Crespo Iglesias<br>Xefe territorial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Propietario/a</td>
       <td>DNI</td>
       <td>Acto que se notifica</td>
      </tr>
      <tr>
       <td>5</td>
       <td>76869320P</td>
       <td>Toma de posesión provisional</td>
      </tr>
      <tr>
       <td>13</td>
       <td>35441555G</td>
       <td>Toma de posesión provisional</td>
      </tr>
      <tr>
       <td>33</td>
       <td>02018192B</td>
       <td>Toma de posesión provisional</td>
      </tr>
      <tr>
       <td>55</td>
       <td>35422520J</td>
       <td>Toma de posesión provisional</td>
      </tr>
      <tr>
       <td>73</td>
       <td>35348709D</td>
       <td>Toma de posesión provisional</td>
      </tr>
      <tr>
       <td>94</td>
       <td>76869429W</td>
       <td>Toma de posesión provisional</td>
      </tr>
      <tr>
       <td>105</td>
       <td>76870330Y</td>
       <td>Toma de posesión provisional</td>
      </tr>
      <tr>
       <td>110</td>
       <td>35422594H</td>
       <td>Toma de posesión provisional</td>
      </tr>
      <tr>
       <td>111</td>
       <td>76853522B</td>
       <td>Toma de posesión provisional</td>
      </tr>
      <tr>
       <td>131</td>
       <td>35396974C</td>
       <td>Toma de posesión provisional</td>
      </tr>
      <tr>
       <td>164</td>
       <td>35347165Y</td>
       <td>Toma de posesión provisional</td>
      </tr>
      <tr>
       <td>169</td>
       <td>35349208W</td>
       <td>Toma de posesión provisional</td>
      </tr>
      <tr>
       <td>170</td>
       <td>35409993K</td>
       <td>Toma de posesión provisional</td>
      </tr>
      <tr>
       <td>184</td>
       <td>76861965J</td>
       <td>Toma de posesión provisional</td>
      </tr>
      <tr>
       <td>192</td>
       <td>35424398M</td>
       <td>Toma de posesión provisional</td>
      </tr>
      <tr>
       <td>206</td>
       <td>35491397M</td>
       <td>Toma de posesión provisional</td>
      </tr>
      <tr>
       <td>206</td>
       <td>35437672P</td>
       <td>Toma de posesión provisional</td>
      </tr>
      <tr>
       <td>206</td>
       <td>35642358V</td>
       <td>Toma de posesión provisional</td>
      </tr>
      <tr>
       <td>208</td>
       <td>35439137R</td>
       <td>Toma de posesión provisional</td>
      </tr>
      <tr>
       <td>208</td>
       <td>35396907E</td>
       <td>Toma de posesión provisional</td>
      </tr>
     </tbody>
    </table>

