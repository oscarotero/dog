---
date: '2021-12-16'
id: G0597-131221-0003
page: 61689
number: 240
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 10 de decembro de 2021, da Dirección Xeral da Función Pública,
  pola que se amplía o prazo máximo para presentar solicitudes establecido pola
  Resolución do 23 de novembro de 2021 pola que se acorda a apertura de novas
  listas para a incorporación de solicitudes para o nomeamento de persoal
  funcionario interino do corpo auxiliar da Administración xeral da Comunidade
  Autónoma de Galicia, escala de persoal de servizos xerais (PSX), e do corpo de
  auxiliares de carácter técnico de administración especial da Administración
  xeral da Comunidade Autónoma de Galicia, escala de xerocultor/a (subgrupo C2).
range: Resolución
url: >-
  https://www.xunta.gal/dog/Publicados/2021/20211216/AnuncioG0597-131221-0003_gl.html
---
<p>O nomeamento de persoal funcionario interino para o desempeño con carácter transitorio de prazas reservadas a funcionarios e a contratación temporal de persoal laboral figura regulado no Decreto 37/2006, do 2 de marzo.</p>
    <p>O artigo 6 do Decreto 37/2006 establece, no seu punto primeiro, que se poderán presentar novas solicitudes para incorporarse ás listas cando se publique a resolución de apertura do prazo de presentación de solicitudes por parte da dirección xeral competente en materia de función pública e no prazo establecido nela.</p>
    <p>Mediante Resolución do 23 de novembro de 2021, da Dirección Xeral da Función Pública, acórdase a apertura de novas listas para a incorporación de solicitudes para o nomeamento de persoal funcionario interino do corpo auxiliar da Administración xeral da Comunidade Autónoma de Galicia, escala de persoal de servizos xerais (PSX) e do corpo de auxiliares de carácter técnico de administración especial da Administración xeral da Comunidade Autónoma de Galicia, escala de xerocultor/a (subgrupo C2) (DOG núm. 229, do 29 de novembro).</p>
    <p>O punto cuarto da devandita Resolución do 23 de novembro de 2021 dispón que o prazo para presentar instancias comeza o día seguinte ao da publicación desta resolución no Diario Oficial de Galicia, isto é, o 30 de novembro de 2021, e remata o 20 de decembro de 2021.</p>
    <p>Debido a un erro no funcionamento da aplicación informática, producíronse incidencias técnicas que non lles permitiron presentar correctamente as solicitudes aos administrados. Estas incidencias aconteceron os días 30 de novembro e 1 de decembro de 2021, o que fai aconsellable ampliar o prazo de presentación de instancias tres días ao abeiro do disposto no artigo 32 da Lei 39/2015, do 1 de outubro, do procedemento administrativo común das administracións públicas.</p>
    <p>En consecuencia, tendo en conta o exposto, a Dirección Xeral da Función Pública</p>
    <h2>RESOLVE:</h2>
    <p>Primeiro. Ampliar o prazo para a presentación de solicitudes para o nomeamento de persoal funcionario interino do corpo auxiliar da Administración xeral da Comunidade Autónoma de Galicia, escala de persoal de servizos xerais (PSX), e do corpo de auxiliares de carácter técnico de administración especial da Administración xeral da Comunidade Autónoma de Galicia, escala de xerocultor/a, establecido no punto cuarto da Resolución do 23 de novembro de 2021 (DOG núm. 229, do 29 de novembro).</p>
    <p>O devandito prazo rematará o 23 de decembro de 2021.</p>
    <p>Santiago de Compostela, 10 de decembro de 2021</p>
    <footer><p>José María Barreiro Díaz<br>Director xeral da Función Pública</p></footer>

