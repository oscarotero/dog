---
date: '1995-10-18'
id: 50B6
page: 7706
number: 200
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 268/1995, do 5 de outubro, polo que se dispón a substitución dun
  representante da Xunta de Goberno da Universidade de Santiago de Compostela no
  seu Consello Social.
range: Decreto
url: 'https://www.xunta.gal/dog/Publicados/1995/19951018/Anuncio50B6_gl.html'
---
<p>Os artigos 3 e 5 da Lei 5/1987, do 27 de maio (DOG do 2 de xuño), do Consello Social da Universidade e do Consello Universitario de Galicia, determinan os representantes da Xunta de Goberno da Universidade no Consello Social.</p>
<p>A Universidade de Santiago de Compostela remitiu un escrito do 5 de setembro de 1995 no que comunica o nomeamento de Aureliano García González-Llanos como xerente desa universidade en substitución de Manuel Conde Mouzo, e sendo vocal nato do Consello Social desa universidade o xerente, de acordo co disposto no artigo 5 da Lei 5/1987 e segundo o disposto no artigo 5º do Regulamento do Consello Social da Universidade de Santiago de Compostela, sancionado e publicado polo Decreto 55/1988, do 3 de marzo (DOG do 22 de marzo), procede a substitución dese membro no Consello Social da devandita universidade.</p>
<p>Así mesmo, recibiuse nesta consellería, en cumprimento do artigo 8 da devandita Lei 5/1987, o documento preceptivo de non incorrer en incompatibilidade.</p>
<p>Por proposta do conselleiro de Educación e Ordenación Universitaria, en cumprimento do artigo 7 da Lei 5/1987 e en uso das atribucións conferidas pola Lei 1/1983, do 22 de febreiro, reguladora da Xunta e do seu presidente (DOG nº 23, do 21 de marzo de 1983), modificada pola Lei 11/1988, do 20 de outubro (DOG nº 208, do 28 de outubro de 1988), e logo de deliberación do Consello da Xunta de Galicia na súa reunión do día cinco de outubro de mil novecentos noventa e cinco,</p>
<p>DISPOÑO:</p>
<p>Artigo único.-Nomear membro do Consello Social da Universidade de Santiago de Compostela en representación da Xunta de Goberno da citada universidade, en virtude da súa condición de xerente, a Aureliano García González-Llanos, que substitúe a Manuel Conde Mouzo, que cesa como membro do Consello Social da Universidade de Santiago de Compostela, en virtude do seu cesamento no cargo de xerente dela, agradecéndolle os servicios prestados.</p>
<p>Disposición derradeira</p>
<p>O presente decreto entrará en vigor o día da súa publicación no Diario Oficial de Galicia.</p>
<p>Santiago de Compostela, cinco de outubro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>6522</p>

