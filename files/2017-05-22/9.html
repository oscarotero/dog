---
date: '2017-05-22'
id: CA01-150517-0003
page: 24664
number: 96
agency: Consellería de Facenda
section: IV. Oposicións e concursos.
title: >-
  ORDE do 10 de maio de 2017 pola que se amplía o prazo de realización do
  segundo exercicio do proceso selectivo para o ingreso na categoría 003
  (ordenanza e outras) do grupo V de persoal laboral fixo da Xunta de Galicia,
  en prazas reservadas para seren cubertas por persoas que acrediten
  discapacidade intelectual.
range: Orde
url: >-
  https://www.xunta.gal/dog/Publicados/2017/20170522/AnuncioCA01-150517-0003_gl.html
---
<p>A Orde da Consellería de Facenda do 25 de febreiro de 2016 (DOG núm 45, do 7 de marzo), pola que se convoca o proceso selectivo para o ingreso na categoría 003 (ordenanza e outras) do grupo V de persoal laboral fixo da Xunta de Galicia, en prazas reservadas para seren cubertas por persoas que acrediten discapacidade intelectual, dispón na base 3.6 que o procedemento de actuación do tribunal se axustará en todo momento ao disposto nas bases, na Lei de réxime xurídico das administracións públicas e do procedemento administrativo común, nas instrucións relativas ao funcionamento e actuación dos tribunais de selección e no resto do ordenamento xurídico. </p>
    <p>O artigo 27.4 das instrucións relativas ao funcionamento e actuación dos tribunais de selección establece que desde o remate dunha proba e o comezo da seguinte deberá transcorrer un prazo mínimo de 48 horas e máximo de 40 días.</p>
    <p>Unha vez realizado o segundo exercicio o día 8 de abril de 2017, tendo en conta diversas cuestións técnicas relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do segundo exercicio do proceso selectivo para o ingreso na categoría 003 (ordenanza e outras) do grupo V de persoal laboral fixo da Xunta de Galicia, en prazas reservadas para seren cubertas por persoas que acrediten discapacidade intelectual, en vinte días hábiles.</p>
    <p>Contra este acordo de ampliación de prazo non cabe ningún recurso, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de maio de 2017</p>
    <footer><p>Valeriano Martínez García<br>Conselleiro de Facenda</p></footer>

