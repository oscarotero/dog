---
date: '2013-04-23'
id: G0256-170413-0001
page: 12512
number: 78
agency: Axencia Turismo de Galicia
section: II. Autoridades e persoal. b) Nomeamentos.
title: >-
  RESOLUCIÓN do 16 de abril de 2013, da directora de Turismo de Galicia, pola
  que se dispón o nomeamento de membros do Consello do Turismo de Galicia.
range: Resolución
url: >-
  https://www.xunta.gal/dog/Publicados/2013/20130423/AnuncioG0256-170413-0001_gl.html
---
<p>O Decreto 149/2012, do 5 de xullo, polo que se regula o Consello do Turismo de Galicia, establece no seu artigo 3.1, alínea 7, que a persoa titular do órgano superior da Administración autonómica competente en materia de turismo poderá nomear, ademais, dous vogais entre técnicos e especialistas no campo do turismo, que actuarán en representación da Administración da comunidade autónoma.</p>
    <p>Así mesmo, o artigo 5 regula o procedemento de nomeamento dos/das seus/súas membros, dispón no seu parágrafo 1 que os/as membros serán nomeados e cesados pola persoa titular do órgano superior da Administración autonómica competente en materia de turismo por proposta das diferentes organizacións e entidades representadas. O parágrafo 2 do citado artigo establece que se algún/algunha membro perde a condición de representatividade pola organización que o elixiu, esta deberá comunicar, á Administración turística autonómica no prazo máximo dun mes, o/a novo/a vogal proposto/a para a súa representación.</p>
    <p>O 18.2.2013 constituíuse a Axencia Turismo de Galicia, coa sesión constitutiva do seu Consello Reitor, e asumiu desde a súa constitución, as competencias atribuídas á Secretaría Xeral para o Turismo, de conformidade co disposto na disposición adicional primeira do Decreto 196/2012, do 27 de setembro, polo que se crea a Axencia Turismo de Galicia e se aproban os seus estatutos.</p>
    <p>Polo exposto, en exercicio das facultades que teño conferidas, </p>
    <h2>RESOLVO:</h2>
    <p>Primeiro. Nomear como membros do Consello do Turismo de Galicia a:</p>
    <p>– Mª Sol Vázquez Abeal, directora xeral de Comercio, como membro titular e, como suplente, a Eduarda Varela Castro, subdirectora xeral de Comercio, en representación da consellería con competencias en economía.</p>
    <p>– José Antonio Boullosa Gómez, como membro titular e, como suplente, a Celestino Criado Currás, en representación de UGT.</p>
    <p>– José Luis López González e Elena del Pilar Ramallo Miñán, como membros titulares nomeados pola persoa titular da Dirección da Axencia Turismo de Galicia, ao abeiro do disposto no artigo 3.1, alínea 7.</p>
    <p>Santiago de Compostela, 16 de abril de 2013</p>
    <footer><p>Mª Nava Castro Domínguez<br>Directora de Turismo de Galicia</p></footer>

