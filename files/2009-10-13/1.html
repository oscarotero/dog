---
date: '2009-10-13'
page: 16
number: 200
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 30 de setembro de 2009, da Dirección Xeral de Educación,
  Formación Profesional e Innovación Educativa, pola que se establece o perfil
  do programa de cualificación profesional inicial de limpeza de edificios,
  locais e moblaxe en Galicia.
range: Resolución
---
<p>O Real decreto 1368/2007, do 19 de outubro, estableceu, entre outras, a cualificación profesional de nivel 1 de limpeza de superficies e moblaxe en edificios e locais, pertencente á familia profesional de servizos socioculturais e á comunidade, así como os módulos formativos asociados ás unidades de competencia de que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Educación, Formación Profesional e Innovación Educativa, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de limpeza de edificios, locais e moblaxe en Galicia.</p>
<p>Segundo.-Identificación.</p>
<p>O programa de cualificación profesional inicial de limpeza de edificios, locais e moblaxe queda identificado polos seguintes elementos:</p>
<p>-Denominación: limpeza de edificios, locais e moblaxe.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: servizos socioculturais e á comunidade.</p>
<p>Terceiro.-Competencia xeral.</p>
<p>Realizar as tarefas de limpeza e mantemento de superficies e moblaxe en edificios e locais, seleccionando as técnicas, os útiles, os produtos e as máquinas para garantir a hixienización, a conservación e o mantemento, de ser o caso, baixo a supervisión do profesional competente, cumprindo a normativa aplicable en materia de seguranza e saúde.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan deseguido:</p>
<p>a) Identificar o contorno, as características e as dificultades que evidencia o centro de traballo, o tipo de limpeza e os riscos na súa aplicación.</p>
<p>b) Reunir, tendo en conta o tipo de intervención, os útiles e os produtos de limpeza necesarios para emprender a execución.</p>
<p>c) Dispor os medios de protección persoais e materiais acordes cos procedementos de seguranza establecidos.</p>
<p>d) Aplicar as técnicas e os procedementos axeitados tendo en conta as características das superficies obxecto da limpeza.</p>
<p>e) Realizar as tarefas de limpeza nas condicións de seguranza establecidas, seguindo as indicacións dadas.</p>
<p>f) Identificar, seleccionar e clasificar os residuos para os tratar consonte a normativa ambiental.</p>
<p>g) Aplicar os protocolos de calidade e seguranza ambiental nas intervencións realizadas nos procesos de montaxe e mantemento das instalacións.</p>
<p>h) Cumprir as especificacións establecidas no plan de prevención de riscos laborais para detectar e previr os riscos asociados ao posto de traballo.</p>
<p>i) Participar activamente no grupo de traballo, contribuíndo ao bo desenvolvemento das relacións persoais e profesionais, para fomentar o traballo en equipo.</p>
<p>j) Manter hábitos de orde, puntualidade, responsabilidade e pulcritude ao longo da actividade.</p>
<p>Quinto.-Relación de cualificacións e unidades de competencia do Catálogo nacional das cualificacións profesionais incluídas no perfil profesional.</p>
<p>Cualificacións profesionais completas incluídas no perfil:</p>
<p>Limpeza de superficies e moblaxe en edificios e locais, SSC319_1 (Real decreto 1368/2007), que abrangue as seguintes unidades de competencia:</p>
<p>-UC0972_1: realizar a limpeza de chans, paredes e teitos en edificios e locais.</p>
<p>-UC0996_1: levar a cabo a limpeza da moblaxe situada no interior dos espazos para intervir.</p>
<p>-UC1087_1: realizar a limpeza de vidros en edificios e locais.</p>
<p>-UC1088_1: realizar a limpeza e o tratamento de superficies en edificios e locais utilizando maquinaria.</p>
<p>Sexto.-Contorno profesional.</p>
<p>1. Ámbito profesional. Desenvolve a súa actividade profesional no sector da limpeza e hixienización de toda clase de edificios, locais, centros ou institucións sanitarias e de saúde, públicos ou privados, industrias, elementos de transporte (terrestre, aéreo e marítimo), máquinas, espazos e instalacións, soportes publicitarios e moblaxe urbana.</p>
<p>2. Sectores produtivos. Localízase no ámbito público e privado, en diferentes centros e instalacións e os seus respectivos equipamentos, desenvolvendo funcións de limpeza.</p>
<p>3. Ocupacións e postos de traballo máis salientables.</p>
<p>-Limpador/ora.</p>
<p>-Peón especialista de limpeza.</p>
<p>-Especialista de limpeza.</p>
<p>-Limpador/ora de vidros.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I desta resolución.</p>
<p>2. Son os que se relacionan deseguido:</p>
<p>-ME0099. Limpeza, tratamento e mantemento de chans, paredes e teitos.</p>
<p>-ME0100. Limpeza da moblaxe interior.</p>
<p>-ME0101. Limpeza de vidros.</p>
<p>-ME0102. Limpeza con maquinaria.</p>
<p>-ME0103. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non cómpre que os espazos formativos identificados se diferencien mediante cerramentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo nacional de cualificacións profesionais que inclúe o programa.</p>
<p>A relación dos módulos específicos coas unidades de competencia do Catálogo nacional de cualificacións profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor.</p>
<p>Esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 30 de setembro de 2009.</p>
<p>José Luis Mira Lema</p>
<p>Director xeral de Educación, Formación Profesional e Innovación Educativa</p>
<p>ANEXO I</p>
<p>Módulos específicos</p>
<p>1. Módulo específico: limpeza, tratamento e mantemento de chans, paredes e teitos:</p>
<p>-Código: ME0099.</p>
<p>-Duración: 93 horas.</p>
<p>1.1. Resultados de aprendizaxe e criterios de avaliación:</p>
<p>-RA1. Define e establece as tarefas de limpeza vinculadas aos tipos de intervención, tendo en conta o valor da hixiene e recoñecendo os riscos derivados da actuación, para axustala ao centro de traballo.</p>
<p>*CA1.1. Describíronse os tipos de residuos e lixo que se xeran e acumulan nos paramentos, chans e teitos, asociándoos aos tipos de sucidade, en relación coa súa retirada e a súa clasificación na recolla selectiva de lixo.</p>
<p>*CA1.2. Examináronse os tipos de limpeza atendendo ao tipo de intervención que requiren.</p>
<p>*CA1.3. Diferenciáronse os tipos de limpeza atendendo ao criterio de periodicidade.</p>
<p>*CA1.4. Nun suposto práctico de limpeza:</p>
<p>-Definíronse os conceptos de sucidade, limpeza desinfección e hixiene en relación coas tarefas de limpeza en función do contexto de actuación.</p>
<p>-Definíronse as actuacións preventivas na execución de cada procedemento de limpeza e recoñecéronse os riscos derivados da actuación.</p>
<p>-RA2. Identifica os materiais que revisten os paramentos, os chans e os teitos en relación coa súa limpeza.</p>
<p>*CA2.1. Recoñecéronse e diferenciáronse os tipos de materiais atendendo á súa consistencia, a partir da presentación de mostras: duros (terrazo, granito, mármore, etc.) e brandos (plásticos, madeira, téxtiles, etc.).</p>
<p>*CA2.2. Inferíronse as características físicas dos paramentos, chans e teitos e valoráronse os materiais constituíntes.</p>
<p>*CA2.3. Establecéronse as vantaxes e os inconvenientes que cada material comporta para a súa atención, o seu tratamento e a súa limpeza.</p>
<p>-RA3. Selecciona e aplica produtos de limpeza consonte as súas especificacións e comproba a súa eficacia e a súa utilidade.</p>
<p>*CA3.1. Identificáronse produtos de limpeza para chans, paredes e teitos para evitar que danen o medio.</p>
<p>*CA3.2. Clasificáronse os produtos de limpeza de acordo coas súas aplicacións e explicáronse as súas propiedades, as súas vantaxes e os modos de uso.</p>
<p>*CA3.3. Interpretouse a etiquetaxe e a ficha de seguranza dos produtos de limpeza e valorouse a súa utilidade e a súa necesidade.</p>
<p>*CA3.4. Seleccionouse o produto máis acaído segundo tarefa que se realice e xustificouse a súa escolla.</p>
<p>*CA3.5. Nun suposto práctico, efectuouse a manipulación e a dosificación do produto de limpeza consonte as súas aplicacións.</p>
<p>*CA3.6. Describíronse as condicións para a almacenaxe dos produtos tendo en conta as súas características.</p>
<p>-RA4. Elixe útiles de limpeza específicos para os paramentos, chans e teitos capaces de lograr o efecto de limpeza que se desexa ou se espera, determina a súa utilización e explica o xeito de os conservar en condicións de uso.</p>
<p>*CA4.1. Nun suposto práctico, describíronse útiles de limpeza e explicáronse as súas funcións, as normas de utilización, os riscos asociados á súa manipulación e o mantemento de uso necesario.</p>
<p>*CA4.2. Xustificouse a selección de útiles en función do tipo de material que se limpe, de xeito que se garanta o respecto aos procedementos de aplicación.</p>
<p>*CA4.3. Explicáronse os procedementos de conservación dos útiles de limpeza e valorouse a súa necesidade.</p>
<p>-RA5. Identifica os procedementos para limpar os materiais que revisten os paramentos, chans e teitos e determináronse os máis axeitados ao contexto e á actuación.</p>
<p>*CA5.1. Explicáronse as técnicas de limpeza (varredura, varredura húmida, aspiración, fregadura, desempoamento, etc.) en relación co tipo de material a que se apliquen.</p>
<p>*CA5.2. Elixíronse as técnicas consonte as características dos materiais que revisten os paramentos.</p>
<p>*CA5.3. Seleccionouse a técnica de limpeza en función da tarefa e da superficie de que se trate.</p>
<p>*CA5.4. Nun suposto práctico, explicáronse as pautas de actuación ante o tránsito de persoas na área de traballo e valorouse a súa seguranza.</p>
<p>*CA5.5. Establecéronse as funcións dos profesionais en relación coa aplicación de cada técnica de limpeza.</p>
<p>-RA6. Describe os pasos para acondicionar previamente os espazos que se vaian limpar, tendo en conta a colocación de obxectos, portas, ventás e aberturas para facilitar a ventilación e a preparación do contorno.</p>
<p>*CA6.1. Describiuse o xeito de levar a cabo a ventilación de espazos, tendo en conta a seguranza na actuación.</p>
<p>*CA6.2. Recoñecéronse e valoráronse os protocolos de seguranza do inmoble para realizar a ventilación e estableceuse a actuación consonte eles.</p>
<p>*CA6.3. Expresáronse as condicións previas establecidas polo centro de traballo referidas á apertura e ao pechamento de portas, ventás e aberturas.</p>
<p>*CA6.4. Nun suposto práctico de acondicionamento de espazos para limpar:</p>
<p>-Rexenerouse o aire do contorno de traballo abrindo portas, ventás ou calquera outra abertura nos paramentos.</p>
<p>-Desprazáronse os obxectos situados dentro do espazo de intervención e que interfiran a acción de varredura, aspiración ou fregadura.</p>
<p>-Verificouse a clausura das portas, ventá e aberturas que se alterase pola intervención.</p>
<p>-RA7. Define o procedemento de limpeza dos materiais que revistan os paramentos, chans e teitos, determina os útiles e os produtos para conseguir o efecto desexado, e verifica o seu logro.</p>
<p>*CA7.1. Identificouse o espazo de actuación para organizar unha limpeza e determinouse o procedemento e as técnicas para empregar.</p>
<p>*CA7.2. Valorouse a accesibilidade á parte superior de paredes e teitos para determinar as accións previas.</p>
<p>*CA7.3. Nun suposto práctico, verificouse unha intervención e comprobouse se se produciu a retirada de sucidade das superficies.</p>
<p>*CA7.4. Nun suposto práctico de limpeza de materiais que revistan os parámetros, os chans e os teitos:</p>
<p>-Extraeuse a información útil ou salientable para levar a cabo a limpeza tendo en conta o contexto de actuación.</p>
<p>-Definiuse a secuencia da tarefa e o tempo estimado de execución para lograr os resultados esperados.</p>
<p>-Identificouse o tipo de material que revista o paramento e seleccionouse a técnica de limpeza consonte el.</p>
<p>-Elixíronse os útiles e o produto, en caso necesario, evitando que sexan daniños para o ambiente.</p>
<p>-Preparouse o produto seguindo as instrucións de uso e dosificación tendo en conta os principios básicos de seguranza.</p>
<p>-Mantivéronse en perfecto uso os útiles empregados e recoñeceuse a súa necesidade.</p>
<p>-Aplicouse a técnica, os útiles e o produto e verificouse a consecución dos resultados esperados.</p>
<p>1.2. Contidos básicos:</p>
<p>Elementos que interveñen nun proceso de limpeza:</p>
<p>-Limpeza, suciedade, desinfección e hixiene.</p>
<p>-Residuos: clasificación e tratamentos.</p>
<p>-Materiais que revisten os paramentos, os chans e os teitos: tipos e tratamento requirido.</p>
<p>-Útiles e ferramentas de limpeza: tipos e modo de utilización.</p>
<p>-Aparellos electromecánicos de doado manexo: aspiradores ou similares.</p>
<p>-Produtos de limpeza: tipos, manipulación, dosificación, almacenaxe e etiquetaxe.</p>
<p>Procedementos e técnicas de limpeza:</p>
<p>-Varredura.</p>
<p>-Varredura húmida.</p>
<p>-Aspiración.</p>
<p>-Fregadura.</p>
<p>-Desempoamento.</p>
<p>Organización do traballo de limpeza en edificios e locais:</p>
<p>-Funcións.</p>
<p>-Tempo.</p>
<p>-Espazo.</p>
<p>-Riscos: tipos e prevención. Equipamentos de protección individual.</p>
<p>-Retirada e recolla selectiva de residuos e lixo.</p>
<p>1.3. Orientacións pedagóxicas:</p>
<p>Este módulo contén a formación necesaria para desempeñar a función de realizar a limpeza de chans, paredes e teitos en edificios e locais.</p>
<p>A definición desta función abrangue aspectos como:</p>
<p>-Establecemento das tarefas de limpeza.</p>
<p>-Identificación dos materiais.</p>
<p>-Selección e aplicación dos produtos de limpeza.</p>
<p>-Elección de útiles específicos.</p>
<p>As liñas de actuación no proceso de ensino e aprendizaxe que permitan alcanzar os obxectivos do módulo han versar sobre:</p>
<p>-Determinación dos elementos que interveñen no proceso de limpeza.</p>
<p>-Aplicación de procedementos e técnicas de limpeza.</p>
<p>-Organización do traballo de limpeza.</p>
<p>2. Módulo específico: limpeza da moblaxe interior:</p>
<p>-Código: ME0100.</p>
<p>-Duración: 93 horas.</p>
<p>2.1. Resultados de aprendizaxe e criterios de avaliación:</p>
<p>-RA1. Determina o tipo de moblaxe situada no interior dos espazos para limpar e recoñece os materiais que a configuran.</p>
<p>*CA1.1. Identificáronse os materiais que configuran a moblaxe dos espazos para limpar en relación cos seus procedementos de limpeza.</p>
<p>*CA1.2. Recoñecéronse os tipos de residuos que se depositan na moblaxe e identificáronse as manchas que se producen e a sucidade que acumulan.</p>
<p>*CA1.3. Describiuse a asociación que se produce entre os materiais que constitúen a moblaxe e os requisitos para a súa limpeza.</p>
<p>*CA1.4. Describíronse as accións para que unha papeleira recupere as condicións hixiénicas e poida volver a ser utilizada.</p>
<p>-RA2. Clasifica ferramentas ou útiles de limpeza de acordo co tipo de moblaxe que se limpe.</p>
<p>*CA2.1. Describíronse ferramentas ou útiles de limpeza e explicáronse as súas funcións, as normas de utilización, os riscos asociados á súa manipulación e o seu mantemento de uso necesario.</p>
<p>*CA2.2. Xustificouse a utilización de ferramentas ou útiles en función do tipo de moblaxe que se limpe e do método de traballo.</p>
<p>*CA2.3. Explicáronse os procedementos de mantemento de útiles de limpeza para garantir a súa conservación.</p>
<p>-RA3. Selecciona produtos de limpeza consonte a moblaxe de que se trate e describe propiedades, funcións e modos de aplicación.</p>
<p>*CA3.1. Clasificáronse os produtos de limpeza de acordo coas súas aplicacións e explicáronse propiedades, vantaxes, inconvenientes e modos de aplicación.</p>
<p>*CA3.2. Identificáronse produtos de limpeza para limpar a moblaxe tendo en conta que non danen o ambiente.</p>
<p>*CA3.3. Interpretouse a etiquetaxe e a ficha técnica dos produtos de limpeza da moblaxe e actuouse durante a súa manipulación consonte o establecido na fábrica.</p>
<p>*CA3.4. Nun suposto práctico seleccionouse o produto de limpeza en función da moblaxe e xustificouse a súa escolla segundo a tarefa que se realice.</p>
<p>*CA3.5. Argumentáronse os beneficios da eliminación dos residuos dos produtos tóxicos atendendo á normativa de protección ambiental.</p>
<p>*CA3.6. Describíronse as consecuencias do consumo equilibrado de auga e enerxía tendo en conta un uso responsable.</p>
<p>-RA4. Determina a limpeza dunha suposta moblaxe e establece os procedementos, os útiles e os produtos en cada caso específico.</p>
<p>*CA4.1. Clasificáronse os procedementos de limpeza en relación coas características de cada material utilizado para a fabricación da moblaxe.</p>
<p>*CA4.2. Nun suposto práctico de limpeza de moblaxe:</p>
<p>-Extraeuse a información útil ou salientable para levar a cabo a limpeza, logo da valoración da moblaxe.</p>
<p>-Identificouse o tipo de material da moblaxe e seleccionouse o procedemento de limpeza axeitado.</p>
<p>-Determinouse a secuencia lóxica da tarefa e o tempo estimado de execución que permitan alcanzar os resultados previstos.</p>
<p>-Realizáronse as tarefas previas á limpeza, para preparar as condicións necesarias que permitan a execución.</p>
<p>-Elixiuse o útil e o produto (en caso necesario) que non danen o ambiente, consonte as instrucións de uso e dosificación.</p>
<p>-Recoñeceuse a incidencia da presenza de persoas na área de traballo e determinouse a actuación ante elas.</p>
<p>-Aplicouse o procedemento, os útiles e o produto para lograr os resultados desexados e verificouse a súa consecución.</p>
<p>-Mantivéronse en uso os útiles empregados.</p>
<p>*CA4.3. Identificáronse os riscos laborais que se poden identificar segundo as tarefas que se realicen, e previuse sobre eles.</p>
<p>*CA4.4. Estableceuse o xeito de inspeccionar con posterioridade o lugar sobre o cal se interviñese, para detectar restos de sucidade non retirados.</p>
<p>*CA4.5. Argumentáronse os beneficios da eliminación dos residuos dos produtos tóxicos atendendo á normativa de protección ambiental.</p>
<p>*CA4.6. Describíronse as consecuencias do consumo equilibrado de auga e enerxía tendo en conta un uso responsable.</p>
<p>-RA5. Estima as accións para a eliminación de residuos depositados no interior das papeleiras de xeito que se garanta a súa hixienización.</p>
<p>*CA5.1. Diferenciáronse as papeleiras pola súa función e polo seu contido en relación coa actuación que sobre elas se vaia levar a cabo.</p>
<p>*CA5.2. Determinouse a maneira de retirar os residuos e de limpar posteriormente o recipiente.</p>
<p>*CA5.3. Nun suposto práctico de eliminación de residuos:</p>
<p>-Determináronse as precaucións para a manipulación da bolsa con garantía de seguranza do persoal.</p>
<p>-Retiráronse os residuos da papeleira garantindo a hixienización desta.</p>
<p>-Repúxose a bolsa, de ser o caso, e verificouse a súa colocación.</p>
<p>-Controlouse o estado posterior da papeleira e comprobouse que quede lista para a súa utilización.</p>
<p>-RA6. Describe o proceso de hixienización e desinfección dos aseos e determina os procedementos, os útiles e os produtos que se utilizan.</p>
<p>*CA6.1. Sinalouse a importancia da hixienización e a desinfección dos aseos como procedemento para salvagardar a sanidade pública tendo en conta o óptimo aproveitamento da auga.</p>
<p>*CA6.2. Elaborouse un documento que compare os produtos específicos para a limpeza dos aseos en función das súas características e as súas utilidades.</p>
<p>*CA6.3. Estableceuse o tempo e os medios de seguranza que cumpra seguir para empregar os produtos de limpeza.</p>
<p>*CA6.4. Recoñecéronse os dispensadores dos aseos e comprobouse o seu funcionamento.</p>
<p>*CA6.5. Nun suposto práctico, adaptáronse as técnicas de limpeza e os utensilios a cada elemento integrado na limpeza dun aseo.</p>
<p>*CA6.6. Nun suposto práctico de hixienización e desinfección de aseos:</p>
<p>-Determinouse a secuencia lóxica da tarefa e o tempo estimado de execución de maneira que se garanta a consecución dos resultados esperados.</p>
<p>-Realizáronse as tarefas previas (ventilación, eliminación de residuos sólidos no contorno, etc.), para permitir a posterior limpeza.</p>
<p>-Elixiuse o útil exclusivo para cada tipo de sanitario e produto tendo en conta que non dane o ambiente.</p>
<p>-Preparouse o produto seguindo as instrucións de uso e dosificación consonte os principios básicos de seguranza.</p>
<p>-Aplicáronse nos sanitarios produtos desinfectantes con garantía de que actúen no tempo estimado pola fábrica e utilizando os útiles exclusivos para cada tipo de sanitario.</p>
<p>*CA6.7. Nun suposto práctico de limpeza de aseos:</p>
<p>-Seleccionáronse axeitadamente os procedementos, os útiles e os produtos para limpar accesorios, espellos e paramentos.</p>
<p>-Preparouse o produto seguindo as instrucións de uso e dosificación, tendo en conta os principios básicos de seguranza.</p>
<p>-Leváronse a cabo os procedementos e a aplicación dos útiles e produtos para limpar accesorios, espellos e paramentos de xeito que se garanta a súa hixienización.</p>
<p>-Revisáronse e repuxéronse os dispensadores do papel hixiénico, papel de mans, xabón e outro tipo de material.</p>
<p>-Fregouse o chan aplicando o produto axeitado para a súa hixiene e desinfección.</p>
<p>-Mantivéronse en perfecto uso os útiles empregados.</p>
<p>-Formalizáronse as follas de rexistro de tarefas.</p>
<p>*CA6.8. Identificáronse os riscos laborais nas tarefas que se realizan, así como a súa prevención, atendendo ás normas que rexen nese lugar e para esa intervención, e recoñecéronse os criterios que permitan a valoración da hixiene e a desinfección dos aseos.</p>
<p>2.2. Contidos básicos:</p>
<p>Limpeza da moblaxe:</p>
<p>-Tipos de moblaxe.</p>
<p>-Procedementos de limpeza.</p>
<p>-Limpeza de aseos: procedementos de hixienización e desinfección.</p>
<p>-Follas de rexistro de tarefas.</p>
<p>Material consumible no ámbito da limpeza de moblaxe:</p>
<p>-Ferramentas ou útiles de limpeza.</p>
<p>-Máquinas e útiles de limpeza.</p>
<p>-Equipamentos de protección individual.</p>
<p>-Produtos de limpeza de moblaxe: manipulación, dosificación e almacenaxe.</p>
<p>Técnicas para limpar a moblaxe:</p>
<p>-Organización do traballo.</p>
<p>-Funcións.</p>
<p>-Tempo.</p>
<p>-Espazo.</p>
<p>2.3. Orientacións pedagóxicas:</p>
<p>Este módulo contén a formación necesaria para desempeñar a función de realizar a limpeza de chans, paredes e teitos en edificios e locais.</p>
<p>A definición desta función abrangue aspectos como:</p>
<p>-Determinación do tipo de moblaxe e selección dos útiles de limpeza que se utilizan.</p>
<p>-Eliminación de residuos nas papeleiras e hixienización destas.</p>
<p>-Limpeza, hixienización e desinfección de aseos.</p>
<p>As liñas de actuación no proceso de ensino e aprendizaxe que permitan alcanzar os obxectivos do módulo han versar sobre:</p>
<p>-Limpeza da moblaxe.</p>
<p>-Uso e racionalización do consumo de produtos de limpeza.</p>
<p>-Realización de técnicas de limpeza de moblaxe.</p>
<p>3. Módulo específico: limpeza de vidros:</p>
<p>-Código: ME0101.</p>
<p>-Duración: 47 horas.</p>
<p>3.1. Resultados de aprendizaxe e criterios de avaliación:</p>
<p>-RA1. Identifica e explica as características dos tipos de superficies envidradas en relación coa súa limpeza.</p>
<p>*CA1.1. Recoñecéronse as condicións especiais de risco, desde o punto de vista da altura, e determináronse actuacións para a súa prevención.</p>
<p>*CA1.2. Describíronse os tipos de manchas ou residuos que se xeran e se acumulan nos vidros, en relación cos procedementos, os útiles, os accesorios e os produtos que se requiran para a súa limpeza.</p>
<p>*CA1.3. Expuxéronse as vantaxes e os inconvenientes que comporta cada tipo de superficie envidrada para a súa atención e limpeza.</p>
<p>*CA1.4. Xustificouse a utilización de máquinas ou útiles en función do tipo de vidro, a colocación (interior ou exterior) e o método de traballo.</p>
<p>*CA1.5. Nun suposto práctico relativo a superficies envidradas:</p>
<p>-Determináronse as características da superficie, as dificultades de acceso e o risco do contorno e seleccionáronse produtos, máquinas e útiles acaídos.</p>
<p>-Retirouse a moblaxe da área de traballo e explicouse a recolocación.</p>
<p>*CA1.6. Recoñecéronse as ferramentas para eliminar restos de pintura e residuos, e determináronse os casos en que cumpre a súa utilización.</p>
<p>-RA2. Selecciona e describe o equipamento en función das súas aplicacións (máquinas, accesorios, útiles e produtos de limpeza de vidros) e comprobouse a súa eficacia e a súa utilidade.</p>
<p>*CA2.1. Describíronse máquinas ou útiles de limpeza e explicáronse as súas funcións, as normas de uso, os riscos asociados á súa manipulación, a revisión visual e a limpeza.</p>
<p>*CA2.2. Recoñecéronse produtos de limpeza de vidros tendo en conta que non danen o ambiente.</p>
<p>*CA2.3. Clasificáronse os produtos de limpeza en función das súas aplicacións e explicáronse as súas propiedades, as súas vantaxes e os modos de utilización.</p>
<p>*CA2.4. Nun suposto práctico relativo a produtos de limpeza de vidros:</p>
<p>-Explicouse a etiquetaxe e a ficha de seguranza dos produtos de limpeza de maneira que se garanta a súa interpretación.</p>
<p>-Seleccionouse o produto segundo a tarefa que se realice, e xustificouse a súa escolla.</p>
<p>-Efectuouse a manipulación e a dosificación do produto de limpeza de acordo coas súas aplicacións.</p>
<p>*CA2.5. Explicáronse os procedementos de conservación e mantemento do equipamento necesario para a limpeza de vidros, de xeito que se garanta a súa dispoñibilidade de uso no momento necesario.</p>
<p>*CA2.6. Describíronse as condicións para a almacenaxe de útiles, máquinas, accesorios e produtos de limpeza, tendo en conta as súas características e a normativa en materia de seguranza.</p>
<p>*CA2.7. Argumentáronse os beneficios da eliminación dos residuos dos produtos tóxicos atendendo á normativa de protección ambiental.</p>
<p>*CA2.8. Describíronse as consecuencias do consumo equilibrado de auga e enerxía tendo en conta un uso responsable.</p>
<p>-RA3. Determina os procedementos de limpeza de vidros e contrasta a súa especificidade.</p>
<p>-CA3.1. Describíronse os métodos de limpeza de vidros interiores e exteriores seguindo criterios de transparencia.</p>
<p>*CA3.2. Clasificáronse os procedementos de limpeza de acordo coas características das superficies envidradas e cos protocolos de seguranza do inmoble.</p>
<p>*CA3.3. Nun suposto práctico, elixiuse o procedemento de limpeza segundo o tipo de vidro, o risco, a localización e os protocolos de seguranza, e xustificouse a escolla.</p>
<p>-RA4. Determinouse e realizouse a limpeza de vidros, establecendo os métodos, o equipamento e os produtos en función do rendemento esperado.</p>
<p>*CA4.1. Nun suposto práctico de limpeza de vidros:</p>
<p>-Extraeuse a información salientable para levar a cabo a limpeza de vidros marcando a secuencia da tarefa e o tempo estimado de execución.</p>
<p>-Escolleuse o equipamento para levar a cabo o procedemento de limpeza previamente determinado, con produtos que non danen o ambiente.</p>
<p>-Preparouse o produto seguindo as instrucións de uso e a dosificación da fábrica.</p>
<p>-Aplicouse o procedemento utilizando máquinas, accesorios, útiles e produtos consonte a normativa de seguranza.</p>
<p>*CA4.2. Describiuse a forma de revisar o vidro para detectar e identificar restos de sucidade que puideren quedar despois da limpeza e explicouse o procedemento para corrixir erros na operación.</p>
<p>*CA4.3. Identificáronse riscos laborais nas tarefas de limpeza de vidros, consonte os procedementos de prevención.</p>
<p>3.2. Contidos básicos:</p>
<p>Equipamento e técnicas de limpeza de vidros de edificios e locais:</p>
<p>-Superficies envidradas: tipos e características dos vidros.</p>
<p>-Tipos de sucidade.</p>
<p>-Técnicas: interior e exterior; limpeza de vidros especiais.</p>
<p>-Equipamento: máquinas, accesorios, útiles, produtos e revisión do material.</p>
<p>Organización do traballo no relativo á actividade de limpeza de vidros de edificios e locais:</p>
<p>-Funcións.</p>
<p>-Tempo.</p>
<p>-Espazo.</p>
<p>-Prevención de riscos e protocolos de seguranza. Equipamentos de protección individual.</p>
<p>3.3. Orientacións pedagóxicas:</p>
<p>Este módulo contén a formación necesaria para desempeñar a función de realizar a limpeza de chans, paredes e teitos en edificios e locais.</p>
<p>A definición desta función abrangue aspectos como:</p>
<p>-Identificación dos tipos de superficies envidradas.</p>
<p>-Descrición do equipamento específico de limpeza de vidros.</p>
<p>-Procedementos de limpeza de vidros.</p>
<p>As liñas de actuación no proceso de ensino e aprendizaxe que permitan alcanzar os obxectivos do módulo han versar sobre:</p>
<p>-Técnicas de limpeza de vidros e selección do equipamento preciso.</p>
<p>-Organización do traballo de limpeza de vidros.</p>
<p>4. Módulo específico: limpeza con maquinaria:</p>
<p>-Código: ME0102.</p>
<p>-Duración: 187 horas.</p>
<p>4.1. Resultados de aprendizaxe e criterios de avaliación:</p>
<p>-RA1. Identifica e selecciona as máquinas, os accesorios e os produtos de limpeza e tratamento de superficies en función dos procedementos de limpeza e do tratamento dos materiais que revistan as superficies.</p>
<p>*CA1.1. Enunciáronse os conceptos de sucidade, limpeza, desinfección e hixiene previos á diferenciación de accións con máquinas e identificáronse os tipos de sucidade que se xeran e se acumulan segundo o tipo de materiais que revistan as superficies, dando orixe a intervencións diferenciadas.</p>
<p>*CA1.2. Identificáronse as características físicas e a natureza dos materiais constituíntes das superficies para determinar o seu tratamento e a súa limpeza.</p>
<p>*CA1.3. Explicáronse os procedementos de limpeza e tratamento de chans (varredura, fregadura, decapaxe, enceramento, abrillantamento-cristalización, aspiración, peiteamento, etc.) en relación cos tipos de superficie en que se apliquen.</p>
<p>*CA1.4. Describíronse máquinas, accesorios e útiles de limpeza, e recoñecéronse as súas funcións, as normas de utilización, o proceso de aplicación e os riscos específicos provenientes do uso de cada máquina.</p>
<p>*CA1.5. Nun suposto práctico de limpeza de superficie con maquinaria:</p>
<p>-Valorouse a presenza de persoas na zona de traballo do profesional e determinouse a actuación en función da situación.</p>
<p>-Seleccionouse a máquina para utilizar en función da tarefa que se desenvolva.</p>
<p>*CA1.6. Nun suposto práctico de selección e aplicación de produtos de limpeza:</p>
<p>-Identificáronse produtos de limpeza para chans e moblaxe téxtil tendo en conta que non danen o ambiente.</p>
<p>-Clasificáronse os produtos de limpeza de acordo coas súas aplicacións e explicáronse as propiedades, as vantaxes e os modos de utilización.</p>
<p>-Interpretouse a etiquetaxe e a ficha de seguranza dos produtos de limpeza e describiuse a actuación axeitada.</p>
<p>-Seleccionouse o produto para utilizar segundo o tipo de superficie e de sucidade e xustificouse a súa escolla.</p>
<p>-Manipulouse e dosificouse o produto de limpeza de acordo coas súas aplicacións, para obter o resultado esperado.</p>
<p>*CA1.7. Describíronse as condicións para a almacenaxe dos produtos de limpeza tendo en conta as súas características.</p>
<p>*CA1.8. Recoñecéronse os riscos derivados da limpeza con máquinas e determinouse a actuación para os previr e para identificar os equipamentos de protección individual.</p>
<p>-RA2: Identifica, selecciona e manexa os tipos de vasoiras para a limpeza de chans en función das superficies que se limpen.</p>
<p>*CA2.1. Describíronse os tipos de vasoiras, accesorios e útiles de limpeza e sinaláronse as súas posibilidades, o xeito de utilización e o proceso de aplicación.</p>
<p>*CA2.2. Sinaláronse os riscos específicos asociados ao uso dunha vasoira e indicouse o xeito de os previr.</p>
<p>*CA2.3. Comparáronse os tipos de vasoiras e analizáronse as vantaxes e os inconvenientes de cada unha en función do tipo de superficie e do espazo que se limpe.</p>
<p>*CA2.4. Enunciáronse os pasos para a revisión e a verificación do estado dunha máquina varredora.</p>
<p>*CA2.5. Nun suposto práctico de limpeza con vasoiras:</p>
<p>-Identificáronse as características físicas dos materiais constituíntes da superficie que se limpe para seleccionar a vasoira axeitada en función da tarefa que se desenvolva.</p>
<p>-Manexouse a máquina seguindo as indicacións da fábrica.</p>
<p>-RA3. Identifica e manexa a máquina fregadora, os accesorios e os útiles para a limpeza e o tratamento de cada superficie en función das accións que se desenvolvan.</p>
<p>*CA3.1. Describíronse fregadoras, accesorios e útiles de limpeza, e recoñecéronse as súas funcións, as normas de utilización e o proceso de aplicación.</p>
<p>*CA3.2. Examináronse as máquinas fregadoras para analizar as vantaxes e os inconvenientes de cada unha en función do tipo de superficie, dos soportes e dos sistemas de colocación dos materiais que poden determinar o procedemento para realizar a limpeza do espazo.</p>
<p>*CA3.3. Recoñecéronse os riscos que ocasiona o uso de maquinas fregadoras e sinalouse o xeito de os previr.</p>
<p>*CA3.4. Enunciáronse os pasos para a supervisión e a verificación do estado da máquina fregadora antes da súa utilización.</p>
<p>*CA3.5. Nun suposto práctico, utilizando maquinaria:</p>
<p>-Analizáronse as características físicas dos materiais constituíntes da superficie que se limpe, para seleccionar a máquina fregadora, os accesorios e os útiles necesarios en función da tarefa que se desenvolva.</p>
<p>-Delimitouse o perímetro de chan para evitar caídas ou accidentes.</p>
<p>-Verificáronse os resultados obtidos despois do manexo da máquina.</p>
<p>-RA4. Analiza e aplica o procedemento de decapaxe para eliminar os restos de cera ou a sucidade excesiva do chan.</p>
<p>*CA4.1. Explicouse o procedemento de decapaxe considerando os restos de produtos e de sucidade adherida á superficie.</p>
<p>*CA4.2. Seleccionáronse os produtos de limpeza e efectuouse a manipulación e a dosificación dos produtos de limpeza de acordo coas súas aplicacións, para obter o resultado esperado, interpretando a etiquetaxe e a ficha de seguranza fornecida polo fabricante do produto.</p>
<p>*CA4.3. Describíronse máquinas, accesorios e útiles para realizar a decapaxe e evidenciáronse as súas utilidades e o seu uso.</p>
<p>*CA4.4. Valoráronse os potenciais riscos derivados do uso de produtos decapantes e de máquinas que realizan esa función e indicouse o xeito de os previr.</p>
<p>*CA4.5. Nun suposto práctico de limpeza de chan con maquinaria utilizando os EPI correspondentes:</p>
<p>-Determinouse e delimitouse o perímetro de chan para evitar caídas ou accidentes.</p>
<p>-Escolleuse a maquinaria, os accesorios e os produtos e xustificouse a súa selección.</p>
<p>-Realizouse a decapaxe garantindo os resultados esperados.</p>
<p>-Realizáronse as tarefas para manter a máquina en condicións de ser utilizada con posterioridade.</p>
<p>-RA5. Describe o procedemento de enceramento para protexer e abrillantar o chan con garantía dos resultados esperados.</p>
<p>*CA5.1. Definiuse o procedemento do enceramento cunha secuencia lóxica de pasos.</p>
<p>*CA5.2. Recoñeceuse o estado do chan para verificar se require selaxe previa.</p>
<p>*CA5.3. Nun suposto práctico de enceramento do chan:</p>
<p>-Delimitouse o perímetro de chan para evitar caídas ou accidentes.</p>
<p>-Identificáronse as características físicas dos materiais constituíntes da superficie.</p>
<p>-Seleccionáronse os útiles, as máquinas e os accesorios que interveñen na preparación e a aplicación da técnica, e xustificouse a escolla.</p>
<p>-Determináronse os produtos de limpeza e manipuláronse e dosificáronse en función das súas aplicacións, da información da etiquetaxe e da ficha de seguranza.</p>
<p>*CA5.4. Argumentáronse os beneficios da eliminación dos residuos dos produtos tóxicos atendendo á normativa de protección ambiental.</p>
<p>*CA5.5. Describíronse as consecuencias do consumo equilibrado de auga e enerxía, tendo en conta un uso responsable.</p>
<p>-RA6. Selecciona e aplica o procedemento de abrillantamento e cristalización do chan atendendo aos resultados esperados despois da consecución do traballo.</p>
<p>*CA6.1. Identificáronse as máquinas, os accesorios, os útiles e os produtos para abrillantar-cristalizar en relación co tipo de chan en que se apliquen.</p>
<p>*CA6.2. Explicouse o procedemento de abrillantamento-cristalización do chan que garanta a consecución dos resultados previstos.</p>
<p>*CA6.3. Describíronse os tipos de máquinas, accesorios e útiles de limpeza para o abrillantamento-cristalización do chan e recoñecéronse as súas funcións, as normas de uso e os riscos asociados á súa manipulación.</p>
<p>*CA6.4. Nun suposto práctico de abrillantamento-cristalización de chan:</p>
<p>-Seleccionáronse útiles, produtos, accesorios e máquinas acordes coa superficie.</p>
<p>-Delimitouse o perímetro para levar a cabo a aplicación da máquina.</p>
<p>-Efectuouse o seguimento, a supervisión e a limpeza da máquina e dos accesorios como acción previa á súa almacenaxe.</p>
<p>-RA7. Determina procedementos de limpeza e protección de superficies e moblaxe, para o que selecciona máquinas, útiles e produtos.</p>
<p>*CA7.1. Sinaláronse os procedementos de limpeza de superficies téxtiles e xustificouse a selección.</p>
<p>*CA7.2. Recoñecéronse as máquinas, as ferramentas e os produtos que se utilizan en moblaxe e superficies téxtiles, e explicáronse as súas posibilidades de limpeza segundo a aplicación.</p>
<p>*CA7.3. Nun suposto práctico de limpeza e protección de superficies e moblaxe téxtiles:</p>
<p>-Extraeuse a información salientable que permita seleccionar o procedemento de limpeza acorde coa superficie.</p>
<p>-Describiuse o proceso de aplicación e os criterios de escolla da máquina, os accesorios, os útiles e os produtos acaídos.</p>
<p>-Preparouse o produto seguindo as instrucións de uso e dosificación tendo en conta os principios básicos de seguranza.</p>
<p>-Manexouse a máquina con precisión e controlouse o seu funcionamento cos produtos e os materiais que requira.</p>
<p>-Mantivéronse en perfecto uso as máquinas, os accesorios e os útiles empregados, para garantir a súa utilización cando se requira.</p>
<p>*CA7.4. Indicouse a forma de valorar os resultados obtidos despois da execución do traballo, e determinouse o modo e as circunstancias en que cumpra corrixir erros.</p>
<p>*CA7.5. Argumentáronse os beneficios da eliminación dos residuos dos produtos tóxicos atendendo á normativa de protección ambiental.</p>
<p>*CA7.6. Describíronse as consecuencias do consumo equilibrado de auga e enerxía tendo en conta un uso responsable.</p>
<p>-RA8. Describe as tarefas de revisión das máquinas de limpeza para garantir o seu funcionamento de acordo coas súas características técnicas.</p>
<p>*CA8.1. Explicáronse as operacións de revisión visual e limpeza que requira cada tipo de máquina, de acordo co programa establecido.</p>
<p>*CA8.2. Explicáronse as vantaxes de pór en práctica un plan de mantemento preventivo, de seguimento e supervisión da maquinaria, e estableceuse o xeito de desenvolvelo.</p>
<p>*CA8.3. Enunciáronse as tarefas para manterse en perfecto uso de operación.</p>
<p>4.2. Contidos básicos:</p>
<p>Organización dos traballos de limpeza con maquinaria:</p>
<p>-Organización e rendemento con máquinas de limpeza.</p>
<p>-Procedemento.</p>
<p>-Tempos.</p>
<p>-Espazos.</p>
<p>Maquinaria de limpeza:</p>
<p>-Intervencións.</p>
<p>-Tipos: vasoira, fregadora, aspiradores, rotativas e máquinas para moquetas, hidrolimpadora, máquina de inxección/extracción, etc.</p>
<p>-Compoñentes e accesorios para a utilización.</p>
<p>-Revisión visual e limpeza de máquina e accesorios.</p>
<p>-Seguimento e almacenaxe da maquinaria.</p>
<p>Limpeza e tratamento de chans:</p>
<p>-Tipos: duros (terrazo, granito, mármore, etc.) e brandos (plásticos, madeira, téxtiles, etc.).</p>
<p>-Tratamentos de chans cristalizables (decapaxe e cristalización), plásticos (decapaxe, lustre e mantemento) e téxtiles (aspiración e lavado).</p>
<p>Tratamentos de limpeza con maquinaria:</p>
<p>-Útiles ou ferramentas de limpeza para superficies.</p>
<p>-Produtos de limpeza: manipulación, dosificación e almacenaxe.</p>
<p>Prevención de riscos na utilización de maquinaria de limpeza:</p>
<p>-Lei de riscos laborais. Medidas de prevención. Equipamentos de protección individual.</p>
<p>-Protección ambiental.</p>
<p>4.3. Orientacións pedagóxicas:</p>
<p>Este módulo contén a formación necesaria para desempeñar a función de realizar a limpeza de chans, paredes e teitos en edificios e locais.</p>
<p>A definición desta función abrangue aspectos como:</p>
<p>-Identificación e selección da maquinaria de limpeza.</p>
<p>-Aplicación de procedementos de decapaxe.</p>
<p>-Enceramento e abrillantamento de superficies.</p>
<p>-Mantemento básico da maquinaria de limpeza.</p>
<p>As liñas de actuación no proceso de ensino e aprendizaxe que permitan alcanzar os obxectivos do módulo han versar sobre:</p>
<p>-Organización do traballo de limpeza con maquinaria.</p>
<p>-Uso da maquinaria de limpeza.</p>
<p>-Respecto polas normas de seguranza e saúde no uso de maquinaria de limpeza.</p>
<p>5. Módulo específico: formación en centros de traballo:</p>
<p>-Código: ME0103.</p>
<p>-Duración: 160 horas.</p>
<p>5.1. Resultados de aprendizaxe e criterios de avaliación:</p>
<p>-RA1. Limpa os chans, as paredes e os teitos en edificios e locais consonte as especificacións recibidas.</p>
<p>*CA1.1. Definíronse os conceptos de sucidade, limpeza, desinfección e hixiene en relación coas tarefas de limpeza e co contexto de actuación.</p>
<p>*CA1.2. Definíronse as actuacións preventivas na execución de cada procedemento de limpeza, tendo en conta os riscos derivados da actuación.</p>
<p>*CA1.3. Efectuouse a manipulación e a dosificación do produto de limpeza de acordo coas súas aplicacións.</p>
<p>*CA1.4. Describíronse útiles de limpeza e explicáronse as súas funcións, as normas de utilización, os riscos asociados á súa manipulación e o mantemento de uso necesario.</p>
<p>*CA1.5. Explicáronse as pautas de actuación ante o tránsito de persoas na área de traballo, e valorouse a súa seguranza.</p>
<p>*CA1.6. Rexenerouse o aire do contorno de traballo abrindo portas, ventás ou calquera outra abertura nos paramentos.</p>
<p>*CA1.7. Desprazáronse os obxectos situados dentro do espazo de intervención e que interfiran a acción de varredura, aspiración e fregadura.</p>
<p>*CA1.8. Verificouse a clausura de portas, ventás e aberturas que se alterasen pola intervención.</p>
<p>*CA1.9. Verificouse unha intervención coa comprobación de que se retirase a sucidade das superficies.</p>
<p>*CA1.10. Extraeuse a información útil ou salientable para levar a cabo a limpeza tendo en conta o contexto de actuación.</p>
<p>*CA1.11. Definiuse a secuencia da tarefa e o tempo estimado de execución para lograr os resultados esperados.</p>
<p>*CA1.12. Identificouse o tipo de material que reviste o paramento para adecuar a el a técnica de limpeza.</p>
<p>*CA1.13. Escolleuse o útil e o produto, en caso necesario, evitando que dane o medio.</p>
<p>*CA1.14. Preparouse o produto seguindo as instrucións de uso e dosificación tendo en conta os principios básicos de seguranza.</p>
<p>*CA1.15. Mantivéronse en perfecto uso os útiles empregados.</p>
<p>-RA2. Realiza a limpeza de moblaxe de interior seguindo as indicacións recibidas.</p>
<p>*CA2.1. Describíronse ferramentas e útiles de limpeza e explicáronse as funcións, as normas de uso, os riscos asociados á súa manipulación e o mantemento de uso necesario.</p>
<p>*CA2.2. Nun suposto práctico, seleccionouse o produto de limpeza en función da moblaxe e xustificouse a súa escolla segundo a tarefa que se realice.</p>
<p>*CA2.3. Nun suposto de limpeza de moblaxe:</p>
<p>-Extraeuse a información útil ou salientable para levar a cabo a limpeza, logo da valoración da moblaxe.</p>
<p>-Identificouse o tipo de material de que se compón a moblaxe e seleccionouse o procedemento de limpeza axeitado.</p>
<p>-Determinouse a secuencia lóxica da tarefa e o tempo estimado de execución que permitan alcanzar os resultados previstos.</p>
<p>-Realizáronse as tarefas previas á limpeza.</p>
<p>-Elixiuse o útil e o produto (en caso necesario) que non dane o ambiente, e preparouse o produto seguindo as instrucións de uso e dosificación.</p>
<p>-Recoñeceuse a incidencia que ten a presenza de persoas na área de traballo e determinouse a actuación ante elas.</p>
<p>-Aplicouse o procedemento, os útiles e o produto para lograr os resultados desexados e verificouse a súa consecución.</p>
<p>-Mantivéronse en uso os útiles empregados.</p>
<p>*CA2.4. Nun suposto de eliminación de residuos:</p>
<p>-Determináronse as precaucións na manipulación da bolsa para garantir a seguranza do persoal.</p>
<p>-Retiráronse os residuos da papeleira para garantir a súa hixienización.</p>
<p>-Repúxose a bolsa, de ser o caso, e verificouse a súa colocación.</p>
<p>-Controlouse o estado posterior da papeleira, de xeito que quede lista para o seu uso.</p>
<p>*CA2.5. Adecuáronse as técnicas de limpeza e os utensilios aos elementos que se integran na limpeza dun aseo.</p>
<p>*CA2.6. Nun suposto de hixienización e desinfección de aseos:</p>
<p>-Determinouse a secuencia lóxica da tarefa e o tempo estimado de execución, con garantía da consecución dos resultados esperados.</p>
<p>-Realizáronse as tarefas previas que permitan a posterior limpeza (ventilación, eliminación de residuos sólidos no contorno, etc.).</p>
<p>-Elixíronse os útiles exclusivos para cada tipo de sanitario e de produto que non danen o ambiente.</p>
<p>-Preparouse o produto seguindo as instrucións de uso e dosificación, tendo en conta os principios básicos de seguranza.</p>
<p>-Aplicáronse nos sanitarios produtos desinfectantes que actúen segundo o tempo estimado pola fábrica, utilizando os útiles exclusivos para cada tipo de sanitario.</p>
<p>*CA2.7. Nun suposto de limpeza de aseos:</p>
<p>-Seleccionáronse adecuadamente os procedementos, os útiles e os produtos para limpar os accesorios, os espellos e os paramentos.</p>
<p>-Preparouse o produto seguindo as instrucións de uso e dosificación tendo en conta os principios básicos de seguranza.</p>
<p>-Leváronse a cabo os procedementos e a aplicación dos útiles e os produtos para limpar os accesorios, espellos e paramentos con garantía da súa hixienización.</p>
<p>-Revisáronse e repuxéronse os dispensadores do papel hixiénico, papel de mans, xabón e outro tipo de material de xeito que se permita o seu uso posterior.</p>
<p>-Fregouse o chan aplicando o produto axeitado para a súa hixiene e desinfección.</p>
<p>-Mantivéronse en perfecto uso os útiles empregados.</p>
<p>-Formalizáronse as follas de rexistro de tarefas.</p>
<p>-RA3. Limpa vidros en edificios e locais seguindo as indicacións recibidas.</p>
<p>*CA3.1. Nun suposto de superficies envidradas:</p>
<p>-Determináronse as características da superficie envidrada, as dificultades de acceso e o risco do contorno e seleccionáronse os produtos, as máquinas e os útiles axeitados.</p>
<p>-Retirouse a moblaxe da área de traballo e explicouse a súa recolocación.</p>
<p>*CA3.2. Nun suposto de limpeza de vidros:</p>
<p>-Explicouse adecuadamente a etiquetaxe e a ficha de seguranza dos produtos de limpeza.</p>
<p>-Xustificouse a selección do produto en función da tarefa.</p>
<p>-Efectuouse a manipulación e a dosificación do produto de limpeza de acordo coas súas aplicacións.</p>
<p>*CA3.3. Elixiuse xustificadamente o procedemento de limpeza segundo tipo de vidro, o risco, a colocación e os protocolos de seguranza.</p>
<p>*CA3.4. Nun suposto de limpeza de vidros:</p>
<p>-Extraeuse a información salientable para levar a cabo a limpeza de vidros, e marcouse a secuencia da tarefa e o tempo estimado de execución.</p>
<p>-Elixiuse o equipamento para levar a cabo o procedemento de limpeza previamente determinado, de maneira que non se dane o ambiente.</p>
<p>-Preparouse o produto seguindo as instrucións de uso e dosificación da fábrica.</p>
<p>-Aplicouse o procedemento utilizando máquinas, accesorios, útiles e produtos, consonte a normativa de seguranza.</p>
<p>-RA4. Utiliza maquinaria para realizar a limpeza e o tratamento de superficies en edificios e locais.</p>
<p>*CA4.1. Nun suposto de selección e aplicación de produtos de limpeza:</p>
<p>-Identificáronse produtos de limpeza para chans e moblaxe téxtil tendo en conta que non danen o ambiente.</p>
<p>-Clasificáronse os produtos de limpeza de acordo coas súas aplicacións e explicáronse as propiedades, as vantaxes e os modos de utilización.</p>
<p>-Interpretouse a etiquetaxe e a ficha de seguranza dos produtos de limpeza e describiuse a actuación acorde.</p>
<p>-Xustificouse a selección do produto segundo o tipo de superficie e de sucidade.</p>
<p>-Manipulouse e dosificouse o produto de limpeza de acordo coas súas aplicacións para obter o resultado esperado.</p>
<p>*CA4.2. Describíronse as condicións para a almacenaxe dos produtos de limpeza tendo en conta as súas características.</p>
<p>*CA4.3. Nun suposto de limpeza con vasoiras:</p>
<p>-Identificáronse as características físicas dos materiais constituíntes da superficie para seleccionar a vasoira axeitada á tarefa que se desenvolva.</p>
<p>-Manexouse a máquina seguindo as indicacións de fábrica.</p>
<p>*CA4.4. Nun suposto utilizando maquinaria:</p>
<p>-Analizáronse as características físicas dos materiais constituíntes da superficie para seleccionar a máquina fregadora, os accesorios e os útiles necesarios segundo a tarefa que se desenvolva.</p>
<p>-Delimitouse o perímetro de chan para evitar caídas ou accidentes.</p>
<p>-Verificáronse os resultados obtidos despois do manexo da máquina.</p>
<p>*CA4.5. Nun suposto de limpeza de chan con maquinaria utilizando os EPI correspondentes:</p>
<p>-Determinouse e delimitouse o perímetro de chan para evitar caídas ou accidentes.</p>
<p>-Elixiuse a maquinaria, os accesorios e os produtos e xustificouse a súa selección.</p>
<p>-Realizouse a decapaxe con garantía dos resultados esperados.</p>
<p>-Realizáronse as tarefas para manter a máquina en condicións de ser usada con posterioridade.</p>
<p>*CA4.5. Nun suposto do enceramento do chan:</p>
<p>-Delimitouse o perímetro de chan para evitar caídas ou accidentes.</p>
<p>-Identificáronse as características físicas dos materiais constituíntes da superficie.</p>
<p>-Seleccionáronse os útiles, as máquinas e os accesorios que interveñen na execución das operacións de preparación e aplicación da técnica e xustificouse a súa escolla.</p>
<p>-Determináronse os produtos de limpeza e manipuláronse e dosificáronse consonte as súas aplicacións para obter o resultado esperado de acordo coa etiquetaxe e a ficha de seguranza.</p>
<p>*CA4.6. Nun suposto de procedemento de abrillantamento-cristalización de chan:</p>
<p>-Seleccionáronse útiles, produtos, accesorios e máquinas axeitados para a superficie.</p>
<p>-Delimitouse o perímetro que permita levar a cabo a aplicación da máquina.</p>
<p>-Efectuouse o seguimento, a supervisión e a limpeza da máquina e dos accesorios, como acción previa á súa almacenaxe.</p>
<p>*CA4.7. Nun suposto de procedemento de limpeza e protección de superficies e moblaxe téxtiles:</p>
<p>-Extraeuse a información salientable que permita seleccionar o procedemento de limpeza acaído para a superficie.</p>
<p>-Describiuse o proceso de aplicación e elixiuse a máquina, os accesorios, os útiles e os produtos axeitados.</p>
<p>-Preparouse o produto seguindo as instrucións de uso e dosificación, tendo en conta os principios básicos de seguranza.</p>
<p>-Manexouse a máquina con precisión e controlouse o seu funcionamento e os produtos ou materiais que require.</p>
<p>-Mantivéronse en perfecto uso as máquinas, os accesorios e os útiles empregados.</p>
<p>-RA5. Actúa responsablemente e intégrase no sistema de relacións técnico-sociais da empresa.</p>
<p>*CA5.1. Executáronse con dilixencia as instrucións recibidas.</p>
<p>*CA5.2. Responsabilizouse do traballo desenvolvido e comunicouse eficazmente coa persoa axeitada en cada momento.</p>
<p>*CA5.3. Cumpríronse os requisitos e as normas técnicas e rematouse a tarefa no tempo asignado.</p>
<p>*CA5.4. Amosouse unha actitude de respecto polos procedementos e as técnicas establecidas.</p>
<p>*CA5.5. Coordinouse a actividade co resto do persoal e informouse das incidencias.</p>
<p>*CA5.6. Incorporouse puntualmente ao posto de traballo, realizáronse os descansos instituídos e non se abandonou o centro de traballo antes do tempo establecido sen motivo xustificado.</p>
<p>Ver referencia pdf "20000D001P007.PDF"</p>
<p>Ver referencia pdf "20000D002P021.PDF"</p>
<p>b) NOMEAMENTOS CONSELLERÍA DE MEDIO AMBIENTE, TERRITORIO</p>
<p>E INFRAESTRUTURAS</p>

