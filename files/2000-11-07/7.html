---
date: '2000-11-07'
id: '132E6'
page: 14
number: 215
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 8 de setembro de 2000 pola que se traslada a oferta de ensinanzas de
  centros de educación permanente de adultos e aulas de educación permanente de
  adultos a institutos de educación secundaria.
range: Orde
url: 'https://www.xunta.gal/dog/Publicados/2000/20001107/Anuncio132E6_gl.html'
---
<p>Segundo a Lei orgánica 1/1981, do 6 de abril, pola que se aprobou o Estatuto de autonomía de Galicia, e o Real decreto 1763/1982, do 24 de xullo, sobre o traspaso de funcións e servicios da Administración do Estado á Comunidade Autónoma de Galicia en materia de educación, correspóndenlle á Consellería de Educación e Ordenación Universitaria as competencias en materia de planificación, regulación e administración do ensino regrado.</p>
<p>No marco destas competencias, a Lei orgánica 1/1990, do 3 de outubro, de ordenación xeral do sistema educativo, no seu artigo 52, prevé que as persoas adultas que queiran adquirir coñecementos equivalentes á educación básica contarán cunha oferta adaptada ás súas condicións e necesidades, co propósito de actualiza-la cualificación dos cidadáns, e que aquelas persoas que teñan o título de graduado escolar poidan acceder a programas ou a centros docentes que lles axuden a alcanza-la formación básica prevista na mencionada Lei para a educación básica obrigatoria.</p>
<p>O Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros, establece no seu artigo 11 que as ensinanzas de adultos poderán impartirse en centros ordinarios de ensino non universitario que autorice a Consellería de Educación e Ordenación Universitaria.</p>
<p>Por outra parte, mediante a Orde do 4 de setembro de 2000 autorizouse impartir ensinanzas de educación de adultos en certos institutos de educación secundaria.</p>
<p>Coa finalidade de ofertar coas necesarias garantías de calidade o novo deseño das ensinanzas de adultos de acordo coas previsións da Lei orgánica 1/1990, do 3 de outubro, de ordenación xeral do sistema educativo, e co ánimo de facilitar que se cursen ensinanzas de adultos alí onde se demandan, e que estas se poidan ofertar con apoio de medios e espacios axeitados, trasládase a oferta de ensinanzas de educación de adultos que ata o de agora se viñan impartindo en centros específicos e aulas en centros ordinarios a institutos de educación secundaria adaptados para imparti-las novas ensinanzas. En</p>
<p>definitiva, trátase de mellora-la calidade e potencia-la oferta das ensinanzas das persoas adultas, á vez que se rendibilizan os recursos educativos existentes.</p>
<p>Na súa virtude, e no uso das competencias que ten atribuídas, a Consellería de Educación e Ordenación Universitaria</p>
<p>DISPÓN:</p>
<p>Primeiro.-Autoriza-lo traslado da oferta educativa que se viña impartindo nos centros e aulas de educación de adultos ós institutos de educación secundaria que se relacionan no anexo.</p>
<p>Segundo.-O profesorado afectado polo punto primeiro que estea adscrito de forma definitiva ós centros e aulas de educación de adultos incorporarase nas mesmas condicións ós institutos de educación secundaria que lle corresponda, impartindo as ensinanzas para as que estaba autorizado nos centros de procedencia, e así mesmo, sempre que posúa a especialidade, poderá imparti-los módulos un e dous do nivel III de educación secundaria para adultos establecido na orde do 26 de maio de 1997.</p>
<p>Disposicións derradeiras</p>
<p>Primeira.-Autorízase a Dirección Xeral de Ordenación Educativa e Formación Profesional a dictar cantas normas sexan necesarias para o desenvolvemento da presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 8 de setembro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>A oferta educativa dos centros e aulas de educación da adultos relacionados na primeira columna trasládase ós institutos de educación secundaria que se correspondan na segunda columna.</p>
<p>A Coruña</p>
<table><tbody><tr><td></td></tr>
<tr><td>Centros de educación de adultos</td><td>Institutos de educación secundaria</td></tr>
<tr><td></td></tr>
</tbody></table>
<table><tbody><tr><td>Centro EPA de Noia</td><td>15026731</td><td>IES Campo de San Alberto. Noia.</td></tr>
<tr><td></td></tr></tbody></table>
<p>Lugo</p>
<table><tbody><tr><td></td></tr>
<tr><td>Aulas EPA en centros públicos</td><td>Institutos de educación secundaria</td></tr>
<tr><td></td></tr>
</tbody></table>
<table><tbody><tr><td>Aula EPA no CEIP Ramón Falcón. Castro de Rei.</td><td>27015891</td><td>IES da Terra Chá. Castro de Rei.</td></tr>
<tr><td></td></tr></tbody></table>
<p>Pontevedra</p>
<table><tbody><tr><td></td></tr>
<tr><td>Centros e aulas EPA</td><td>Institutos de educación secundaria</td></tr>
<tr><td></td></tr>
</tbody></table>
<table><tbody><tr><td>Centro EPA de Marín</td><td>36015159</td><td>IES Chan do Monte. Marín.</td></tr>
<tr><td></td></tr>
<tr><td>Aula EPA no CPI Cova Terreña. Baiona.</td><td>36019657</td><td>IES Primeiro de Marzo. Baiona.</td></tr>
<tr><td></td></tr></tbody></table>

