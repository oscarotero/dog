---
date: '2015-07-16'
id: CA05-060715-0017
page: 29844
number: 133
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 29 de xuño de 2015, da Dirección Xeral de Emprego e Formación, pola
  que se publica a resolución ditada no procedemento de baixa, no Rexistro de
  Centros e Entidades de Formación para o Emprego da Consellería de Traballo e
  Benestar, da entidade Academia Sistema, S.L. (número de censo 15H00867),
  devolta polo servizo de Correos porque, intentada a notificación en dúas
  ocasións, non se puido efectuar.
range: Cédula
url: >-
  https://www.xunta.gal/dog/Publicados/2015/20150716/AnuncioCA05-060715-0017_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á Academia Sistema, S.L. a Resolución do 26 de marzo de 2015, da directora xeral de Emprego e Formación, ditada no procedemento de baixa no Rexistro de Centros e Entidades de Formación para o Emprego da Consellería de Traballo e Benestar, devolta polo servizo de Correos porque, intentada a notificación en dúas ocasións, non se puido efectuar.</p>
    <p>O prazo para interpoñer o recurso ao cal fai mención a antedita resolución computarase a partir do día seguinte ao da publicación desta cédula no Boletín Oficial del Estado.</p>
    <p>«Resolución de baixa no Rexistro de Centros e Entidades de Formación para o Emprego da Consellería de Traballo e Benestar por baixa de todas as especialidades formativas.</p>
    <p>Academia Sistema, S.L.</p>
    <p>Rúa Alfonso Senra, 117, 1º esquerda</p>
    <p>15680 Ordes, A Coruña</p>
    <p>Logo de examinar a inscrición/acreditación da entidade Academia Sistema, S.L., no Rexistro de Centros e Entidades de Formación para o Emprego da Consellería de Traballo e Benestar.</p>
    <p>Antecedentes.</p>
    <p>Primeiro. A entidade Academia Sistema, S.L., encóntrase inscrita/acreditada no Rexistro de Centros e Entidades de Formación para o Emprego da Consellería de Traballo e Benestar, co número de censo 15C00867, nas especialidades formativas seguintes:</p>
    <table>
     <thead>
      <tr>
       <td>Código especialidade</td>
       <td>Descrición</td>
       <td>Alta homologación</td>
       <td>Baixa homologación</td>
      </tr>
     </thead>
     <tbody>
      <tr>
       <td>AO0156</td>
       <td>Aplicacións Informáticas de Xestión</td>
       <td>21.1.1999</td>
       <td>31.12.2001</td>
      </tr>
      <tr>
       <td>IFCI60</td>
       <td>Programador de Aplicacións</td>
       <td>14.11.2001</td>
       <td>31.12.2005</td>
      </tr>
      <tr>
       <td>IFCX01</td>
       <td>Ofimática</td>
       <td>12.2.2001</td>
       <td>31.12.2006</td>
      </tr>
      <tr>
       <td>IFCX03</td>
       <td>Deseño de Páxinas Web</td>
       <td>14.11.2001</td>
       <td>31.12.2006</td>
      </tr>
     </tbody>
    </table>
    <p>Segundo. As anteditas especialidades formativas causaron baixa no Ficheiro de Especialidades Formativas con efecto nas datas que constan no antecedente primeiro como “baixa homologación”.</p>
    <p>Terceiro. Mediante escrito do 12 de novembro de 2014, que foi recibido polo interesado o 29 de novembro de 2014, segundo consta no xustificante de recepción, por parte da Dirección Xeral de Emprego e Formación deuse trámite de audiencia a Academia Sistema, S.L., para que alegase e presentase os documentos e xustificacións que considerase oportuno.</p>
    <p>Cuarto. Transcorrido o prazo para formular alegacións, non consta que Academia Sistema, S.L. as presentase en tempo e forma.</p>
    <p>Consideracións legais e técnicas.</p>
    <p>Primeiro. A competencia para resolver o presente expediente correspóndelle á directora xeral de Emprego e Formación, de conformidade co establecido no artigo 6.3) e artigo 8 do Decreto 106/2011, do 19 de maio.</p>
    <p>Segundo. O artigo 8.1.c), do Decreto 106/2011, dispón que a Dirección Xeral de Emprego e Formación poderá acordar a baixa no Rexistro de Centros e Entidades de Formación, dos centros ou entidades, cando se produza a baixa no ficheiro de todas as especialidades que lle foron concedidas.</p>
    <p>Revisado o expediente compróbase que todas as especialidades formativas en que estaba acreditada e/ou inscrita a entidade Academia Sistema, S.L., co número de censo 15C00867, causaron baixa no Ficheiro de Especialidades Formativas.</p>
    <p>Terceiro. Tendo en conta que na tramitación do expediente se observaron as normas que para o efecto se establecen no Decreto 106/2011, do 19 de maio, e na Lei de réxime xurídico das administracións públicas e do procedemento administrativo común.</p>
    <p>Logo de ver o Real decreto 395/2007, do 23 de marzo, polo que se regula o subsistema de formación profesional para o emprego; a Orde TAS/718/2008, do 7 de marzo, modificada pola Orde ESS/1726/2012, do 2 de agosto, pola que se desenvolve o antedito real decreto; o Decreto 106/2011, do 19 de maio, polo que se crea o Rexistro de Centros e Entidades de Formación para o Emprego da Consellería de Traballo e Benestar e se regula o procedemento para a inscrición e, se é o caso, acreditación dos centros e entidades que impartan formación para o emprego no territorio da Comunidade Autónoma de Galicia; o Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia; o Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar; a Lei 30/1992, do 26 de novembro, de réxime xurídico das administracións públicas e do procedemento administrativo común, e a demais normativa de xeral aplicación.</p>
    <p>De acordo con todo o indicado,</p>
    <h2>resolvo:</h2>
    <p>Dar de baixa a entidade Academia Sistema, S.L., número de censo 15C00867, no Rexistro de Centros e Entidades de Formación para o Emprego da Consellería de Traballo e Benestar.</p>
    <p>Notifíquese aos interesados a presente resolución para o seu coñecemento e efectos oportunos.</p>
    <p>Contra esta resolución poderase interpoñer recurso de alzada ante a conselleira de Traballo e Benestar no prazo dun mes, contado a partir do día seguinte ao da súa notificación, de acordo co establecido no artigo 114, seguintes e concordantes, da Lei 30/1992, do 26 de novembro, de réxime xurídico das administracións públicas e do procedemento administrativo común».</p>
    <p>Santiago de Compostela, 29 de xuño de 2015</p>
    <footer><p>Ana Mª Díaz López<br>Directora xeral de Emprego e Formación</p></footer>

