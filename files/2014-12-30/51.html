---
date: '2014-12-30'
id: L309-041214-0013
page: 53800
number: 249
agency: Concello do Barco de Valdeorras
section: VI. Anuncios. b) Administración local.
title: >-
  ANUNCIO de licitación pública sobre a aprobación inicial da modificación do
  Plan parcial 13- SUR 13.
range: Anuncio
url: >-
  https://www.xunta.gal/dog/Publicados/2014/20141230/AnuncioL309-041214-0013_gl.html
---
<p>A Xunta de Goberno Local, na súa sesión que tivo lugar o día 27 de novembro de 2014, e de conformidade co artigo 86 da Lei 9/2002, acordou aprobar inicialmente a modificación do Plan parcial da área de repartición AR-13 SUR 13, por iniciativa de Profoner Galicia, S.L., Construcciones José Miguel Rubio, S.L., Dionisio Rodríguez Jurjo e Carmen Ferrer Fernández, segundo o documento redactado polos arquitectos Daniel Rodríguez Fernández e José Martínez Rodríguez, o que se somete a información pública durante o prazo dun mes, mediante a inserción de anuncios no taboleiro de edictos do concello, no Diario Oficial de Galicia e en dous periódicos de maior difusión na provincia. Durante o dito prazo quedará o expediente de manifesto no departamento de Urbanismo deste concello, en horario de atención ao público, de luns a venres, das 9.00 ás 14.00 horas para que calquera persoa que o xulgue examine o expediente e formule as alegacións que considere. </p>
    <p>Así mesmo, acordouse suspender o outorgamento de licenzas urbanísticas na área de repartición AR-13 SUR 13. A suspensión terá unha duración máxima de dous anos contados desde a aprobación inicial e en calquera caso extinguirase coa aprobación definitiva do planeamento.</p>
    <p>O Barco de Valdeorras, 3 de decembro de 2014</p>
    <footer><p>Alfredo García Rodríguez<br>Alcalde</p></footer>

