---
date: '2020-02-12'
id: G0181-310120-0001
page: 9860
number: 29
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 31 de xaneiro de 2020 polo que se somete ao trámite de información
  pública o anteproxecto das instalacións de subministración e servizos entre os
  puntos quilométricos 80+250 e 80+750 da AG-53, marxe esquerda (ME)-área de
  servizo, de clave OU/18/220.01.
range: Anuncio
url: >-
  https://www.xunta.gal/dog/Publicados/2020/20200212/AnuncioG0181-310120-0001_gl.html
---
<p>Mediante a Resolución da Dirección da Axencia Galega de Infraestruturas do 22 de novembro de 2019 aprobouse provisionalmente o anteproxecto das instalacións de subministración e servizos entre os puntos quilométricos 80+250 e 80+750 da AG-53 (ME)-área de servizo, de clave OU/18/220.01.</p>
    <p>O obxecto do presente anteproxecto é definir e valorar as instalacións e obras necesarias para a construción dunha área de servizo na marxe esquerda da autovía AG-53, entre os pp.qq. 80+250 e 80+750, que prestará servizo a ambos os sentidos de circulación, polo que os accesos a ela se producirán desde ambas as marxes, no termo municipal de Maside (provincia de Ourense), constituída por unha edificación para as zonas comerciais e un exterior con dispensadores de combustible, puntos de recarga de vehículos eléctricos e equipo de subministración de aire e auga; así como realizar un estudo do réxime de utilización e explotación das instalacións da área de servizo que permita establecer as condicións económicas e financeiras en que se realizará a concesión da construción e a explotación.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. Someter o anteproxecto ao procedemento de información pública, de acordo co artigo 248 da Lei 9/2017, de contratos do sector público, durante un período dun mes, contado a partir do seguinte ao da publicación do anuncio no <em>Diario Oficial de Galicia,</em> para que se poidan formular cantas observacións se consideren oportunas sobre a localización e as características da obra, así como calquera outra circunstancia referente á súa declaración de utilidade pública.</p>
    <p>Segundo. Someter o anteproxecto ao procedemento de información pública, de acordo co artigo 21.1 da Lei 8/2013, do 28 de xuño, de estradas de Galicia, durante un período de trinta (30) días hábiles, contados a partir do seguinte ao da publicación do anuncio no <em>Diario Oficial de Galicia</em>, para que se poidan formular cantas observacións se consideren oportunas sobre a concepción global do trazado.</p>
    <p>Terceiro. A exposición ao público realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Ourense (rúa Sáenz Díez, 1, 32071 Ourense) e no Concello de Maside (praza Maior, 1, 32570 Maside, Ourense).</p>
    <p>Así mesmo, na páxina web da Consellería de Infraestruturas e Mobilidade<br>(https://infraestruturasemobilidade.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do anteproxecto.</p>
    <p>Santiago de Compostela, 31 de xaneiro de 2020</p>
    <footer><p>Francisco Menéndez Iglesias<br>Director da Axencia Galega de Infraestruturas </p></footer>

