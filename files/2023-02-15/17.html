---
date: '2023-02-15'
id: V0653-080223-0005
page: 13986
number: 32
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 1 de febreiro de 2023, da Xefatura Territorial de Lugo, polo que se
  somete a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (proxecto de interese autonómico) do proxecto de
  execución do parque eólico As Louseiras e da súa infraestrutura eléctrica de
  evacuación, nos concellos da Pastoriza e Meira (expediente IN408A/2019/014).
range: Acordo
url: >-
  https://www.xunta.gal/dog/Publicados/2023/20230215/AnuncioV0653-080223-0005_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir: </p>
    <p>Antecedentes:</p>
    <p>– Con data do 15 de marzo de 2019, Greenalia Wind Power As Louseiras, S.L.U., solicitou as autorizacións administrativas previa e de construción, a declaración de utilidade pública, así como a aprobación do proxecto sectorial para o parque eólico As Louseiras, nos concellos da Pastoriza e Meira, na provincia de Lugo, ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro) e modificada pola Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro). </p>
    <p>– O 26 de xullo de 2022, Greenalia Wind Power As Louseiras, S.L.U. presentou unha solicitude de modificación substancial consistente na redución do número de aeros e na modificación da localización da SET e da poligonal.</p>
    <p>– O 3 de novembro de 2022, notificóuselle á dita sociedade a admisión a trámite da modificación solicitada.</p>
    <p>– O 28 de xaneiro de 2022, a Dirección Xeral, para continuar co procedemento, procedeu a solicitar o informe recollido no artigo 33.7 da Lei 8/2009 ao órgano competente en materia do territorio.</p>
    <p>– En resposta á citada solicitude de informe, con data do 22 de decembro de 2022 a Dirección Xeral de Ordenación do Territorio e Urbanismo emitiu informe de referencia do artigo 33.7 da Lei 8/2009 onde se indica que os aeroxeradores cumpren as distancias de 5 veces a altura total do aeroxerador a núcleos de poboación.</p>
    <p>– O 2 de decembro de 2022, a Dirección Xeral de Planificación Enerxética e Recursos Naturais requiriulle ao promotor para que acreditase o pagamento da taxa para a tramitación do proxecto sectorial.</p>
    <p>– O 14 de decembro de 2022, o promotor presentou o xustificante de pagamento da tramitación do proxecto sectorial.</p>
    <p>– O 27 de decembro de 2022 e, de acordo co artigo 33.9 da Lei 8/2009, a Dirección Xeral de Planificación Enerxética e Recursos Naturais envía a esta xefatura territorial o expediente completo para continuar coa sua tramitación.</p>
    <p>As instalacións incluídas no proxecto descríbense a seguir:</p>
    <p>Solicitante/promotor: Greenalia Wind Power As Louseiras, S.L.U. (CIF B70578281).</p>
    <p>Domicilio social: praza María Pita, nº 10, 1º, 15001, A Coruña. </p>
    <p>Denominación do proxecto: parque eólico As Louseiras.</p>
    <p>Situación: concellos da Pastoriza e Meira (Lugo).</p>
    <p>Áreas de desenvolvemento eólico (ADE): Meira. </p>
    <p>Potencia instalada: 26,4 MW.</p>
    <p>Número de aeroxeradores que se van instalar: 4.</p>
    <p>Produción neta anual estimada: 78.843 MW h/ano.</p>
    <p>Orzamento total (execución material): 20.511.613,92 €.</p>
    <p>Coordenadas da poligonal do parque eólico:</p>
    <table>
     <tbody>
      <tr>
       <td rowspan="2"></td>
       <td colspan="2">ETRS89 H29</td>
      </tr>
      <tr>
       <td>UTM-X (m)</td>
       <td>UTM-Y (m)</td>
      </tr>
      <tr>
       <td>1</td>
       <td>639.876</td>
       <td>4.791.849</td>
      </tr>
      <tr>
       <td>2</td>
       <td>640.450</td>
       <td>4.791.690</td>
      </tr>
      <tr>
       <td>3</td>
       <td>641.575</td>
       <td>4.790.790</td>
      </tr>
      <tr>
       <td>4</td>
       <td>641.630</td>
       <td>4.789.365</td>
      </tr>
      <tr>
       <td>5</td>
       <td>641.190</td>
       <td>4.788.725</td>
      </tr>
      <tr>
       <td>6</td>
       <td>640.475</td>
       <td>4.788.737</td>
      </tr>
      <tr>
       <td>7</td>
       <td>639.876</td>
       <td>4.789.230</td>
      </tr>
     </tbody>
    </table>
    <p>Coordenadas de situación dos aeroxeradores:</p>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>AE 01</td>
       <td>641.165</td>
       <td>4.790.525</td>
      </tr>
      <tr>
       <td>AE 02</td>
       <td>640.868</td>
       <td>4.789.760</td>
      </tr>
      <tr>
       <td>AE 03</td>
       <td>640.928</td>
       <td>4.789.369</td>
      </tr>
      <tr>
       <td>AE 04</td>
       <td>641.056</td>
       <td>4.789.002</td>
      </tr>
     </tbody>
    </table>
    <p>Coordenadas da envolvente da subestación:</p>
    <table>
     <thead>
      <tr>
       <td>Punto</td>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>1</td>
       <td>640.527</td>
       <td>4.789.474</td>
      </tr>
      <tr>
       <td>2</td>
       <td>640.527</td>
       <td>4.789.455</td>
      </tr>
      <tr>
       <td>3</td>
       <td>640.518</td>
       <td>4.789.455</td>
      </tr>
      <tr>
       <td>4</td>
       <td>640.518</td>
       <td>4.789.440</td>
      </tr>
      <tr>
       <td>5</td>
       <td>640.473</td>
       <td>4.789.440</td>
      </tr>
      <tr>
       <td>6</td>
       <td>640.473</td>
       <td>4.789.463</td>
      </tr>
      <tr>
       <td>7</td>
       <td>640.484</td>
       <td>4.789.463</td>
      </tr>
      <tr>
       <td>8</td>
       <td>640.484</td>
       <td>4.789.474</td>
      </tr>
     </tbody>
    </table>
    <p>Coordenadas dos apoios da LAT 132 KV de evacuación do PE As Louseiras:</p>
    <table>
     <tbody>
      <tr>
       <td rowspan="2"></td>
       <td colspan="2">ETRS89 H29</td>
      </tr>
      <tr>
       <td>UTM-X (m)</td>
       <td>UTM-Y (m)</td>
      </tr>
      <tr>
       <td>1</td>
       <td>640.429,61</td>
       <td>4.789.451,37</td>
      </tr>
      <tr>
       <td>2</td>
       <td>640.222,95</td>
       <td>4.789.586,03</td>
      </tr>
      <tr>
       <td>3</td>
       <td>639.996,53</td>
       <td>4.789.815,35</td>
      </tr>
      <tr>
       <td>4</td>
       <td>639.770,16</td>
       <td>4.790.044,64</td>
      </tr>
      <tr>
       <td>5</td>
       <td>639.351,66</td>
       <td>4.790.090,47</td>
      </tr>
     </tbody>
    </table>
    <p>Características técnicas principais das instalacións:</p>
    <p>– Catro (4) aeroxeradores modelo SG155 6,6 MW de 6,6 MW de potencia unitaria, con 122,5 m de altura de buxe, de 155 m de diámetro de rotor co seu correspondente centro de transformación, instalado no interior do aeroxerador con potencia de 7.000 kVA e relación de transformación 30/0,69 kV.</p>
    <p>– Dos (2) liñas de evacuación da enerxía eléctrica dos aeroxeradores en 30 kV con condutores tipo RHZ1 18/30 kV de 1×240 mm2 en sistema trifásico ata a subestación do parque eólico.</p>
    <p>– Unha (1) subestación tipo convencional con 1 transformador de 30/35 MVA ONAN/ONAF 132/30 kV e 3 posicións de liña.</p>
    <p>– Liña de evacuación do parque eólico denominada LAT 132 kV evacuación do parque eólico As Louseiras.</p>
    <p>Liña aérea de alta tensión que discorrerá polos termos municipais de Meira e A Pastoriza (Lugo). Lonxitude aproximada de 1.412,34 m, sen incluír o van destensado de conexión á SET PE As Louseiras (49,37 m aprox.).</p>
    <p>A orixe da liña sitúase no pórtico metálico situado no interior da subestación do PE As Louseiras (termo municipal de Meira) e o final sitúase no apoio nº 38, da LAT 132 kV SET PE ventisca-SET PE borrasca (termo municipal da Pastoriza).</p>
    <p>Constará dun simple circuíto de condutor LA-180.</p>
    <p>– Obra civil consistente en camiños de acceso aos aeroxeradores, cimentacións, plataformas e gabias de cableado.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.d) da Lei 21/2013, do 9 de decembro, de avaliación ambiental.</p>
    <p>Obxecto da información pública: </p>
    <p>A solicitude de autorización administrativa previa e de construción, o estudo de impacto ambiental e o proxecto sectorial de impacto supramunicipal (proxecto de interese autonómico) das instalacións.</p>
    <p>Documentación que se expón: </p>
    <p>– Proxecto de execución (visado o 12.7.2022).</p>
    <p>– Estudio de impacto ambiental (EIA) (asinado o 30.6.2022). </p>
    <p>– Proxecto sectorial de incidencia supramunicipal (proxecto de interese autonómico) (visado o 12.7.2022).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia, e se crean o canon eólico e o Fondo de Compensación Ambiental e demais normas anteriormente citadas, para o coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, de ser o caso, presentar as alegacións ou as observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 29 46 56), así como nos concellos da Pastoriza e Meira (Lugo). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/as-louseiras </p>
    <p>Lugo, 1 de febreiro de 2023 </p>
    <footer><p>Gustavo J. Casasola de Cabo <br>Xefe territorial de Lugo</p></footer>

