---
date: '2003-12-03'
id: 22D0E
page: 14
number: 235
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Resolución do 14 de novembro de 2003, da Dirección Xeral de Innovación e
  Desenvolvemento Pesqueiro, pola que se acorda ratifica-la adaptación dos
  estatutos da Confraría de Pescadores Santa María do Campo de Ribadeo,
  inscribila no Rexistro de Confrarías e das súas federacións e ordena-la súa
  publicación no Diario Oficial de Galicia.
range: Resolución
url: 'https://www.xunta.gal/dog/Publicados/2003/20031203/Anuncio22D0E_gl.html'
---
<p>Examinada a adaptación dos estatutos da Confraría de Pescadores Santa María do Campo de Ribadeo ó Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións, realizada en cumprimento da súa disposición transitoria primeira.</p>
<p>Comprobado que se cumpre o requisito que establece o artigo 4 do Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións, de aprobación pola xunta xeral da confraría, na súa reunión do 16 de outubro de 2003, e de conformidade co disposto nos artigos 2 e 14 da Lei 9/1993, do 8 de xullo, de confrarías de pescadores de Galicia, e cos artigos 112 a), 113 e 114 do decreto citado relativos ó rexistro de confrarías e das súas federacións.</p>
<p>A directora xeral de Innovación e Desenvolvemento Pesqueiro da Consellería de Pesca e Asuntos Marítimos, en representación desta, acorda ratifica-la adaptación dos estatutos da Confraría de Pescadores Santa María do Campo de Ribadeo que consta de 94 artigos, unha disposición adicional, unha derrogatoria, e unha derradeira (61 páxinas), inscribila no Rexistro de Confrarías e das súas federacións no folio 12 do libro 1º, e ordena-la súa publicación no Diario Oficial de Galicia, adquirindo desde este momento a eficacia xurídica que lle recoñecen as normas legais de aplicación.</p>
<p>Santiago de Compostela, 14 de novembro de 2003.</p>
<p>Rosa Mª Quintana Carballo</p>
<p>Directora xeral de Innovación</p>
<p>e Desenvolvemento Pesqueiro</p>

