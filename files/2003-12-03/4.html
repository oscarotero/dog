---
date: '2003-12-03'
id: 22D06
page: 14
number: 235
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de novembro de 2003 pola que se amplía a Orde do 25 de agosto de
  2003 pola que se dictan instruccións para a aplicación na educación secundaria
  obrigatoria do establecido na disposición adicional primeira do Real decreto
  827/2003, do 27 de xuño, polo que se establece o calendario de aplicación da
  nova ordenación do sistema educativo, establecida pola Lei orgánica 10/2002,
  do 23 de decembro, de calidade da educación.
range: Orde
url: 'https://www.xunta.gal/dog/Publicados/2003/20031203/Anuncio22D06_gl.html'
---
<p>O Real decreto 827/2003, do 27 de xuño, polo que se establece o calendario de aplicación da nova ordenación do sistema educativo, establecida pola Lei orgánica 10/2002, do 23 de decembro, de calidade da educación (BOE do 28 de decembro), e a orde do Ministerio de Educación, Cultura e Deporte 1923/2003, do 8 de xullo, pola que se establecen os elementos básicos dos documentos de avaliación, das ensinanzas escolares de réxime xeral reguladas pola Lei orgánica 10/2002, do 23 de decembro, de calidade da educación, así como os requisitos formais derivados do proceso de avaliación que son precisos para garanti-la mobilidade dos alumnos (BOE do 11 de xullo), determinan que algúns aspectos dos que conformarán a nova ordenación do sis</p>
<p>tema educativo serán de aplicación no actual ano académico 2003-2004.</p>
<p>A Orde do 25 de agosto de 2003 pola que se dictan instruccións para a aplicación na educación secundaria obrigatoria do establecido na disposición adicional primeira do Real decreto 827/2003, do 27 de xuño, polo que se establece o calendario de aplicación da nova ordenación do sistema educativo, establecida pola Lei orgánica 10/2002, do 23 de decembro, de calidade da educación (DOG do 15 de setembro), desenvolve eses preceptos na nosa Comunidade Autónoma, establecendo as correspondentes adaptacións da normativa vixente.</p>
<p>O Real decreto 831/2003, do 27 de xuño, polo que se establece a ordenación xeral e as ensinanzas comúns da educación secundaria obrigatoria (BOE do 3 de xullo), determina no punto 1 do seu artigo 18 que os itinerarios formativos e os programas de iniciación profesional conducirán ó título de graduado en educación secundaria obrigatoria, no que constará a nota media da etapa. De acordo co Real decreto 827/2003, este precepto será de aplicación obrigatoria a partir do ano académico 2005-2006.</p>
<p>Tal como se establece no apartado 3º do artigo 3 da Orde ministerial 1923/2003, do 8 de xullo, as cualificacións na educación secundaria obrigatoria deberanse expresar numericamente, o que será de obrigado cumprimento a partir do ano académico 2004-2005.</p>
<p>Non obstante, estímase conveniente a súa anticipación ó presente curso escolar co propósito de facilita-la incorporación da nota media da etapa no correspondente título a partir do ano académico 2005-2006.</p>
<p>En consecuencia, e en virtude do punto 1 da disposición adicional terceira da Orde ministerial 1923/2003, do 8 de xullo, esta consellería</p>
<p>DISPÓN:</p>
<p>Artigo único.-Amplíase a Orde do 25 de agosto de 2003 pola que se dictan instruccións para a aplicación na educación secundaria obrigatoria do establecido na disposición adicional primeira do Real decreto 827/2003, do 27 de xuño, polo que se establece o calendario de aplicación da nova ordenación do sistema educativo, establecida pola Lei orgánica 10/2002, do 23 de decembro, de calidade da educación, engadíndose as seguintes disposicións:</p>
<p>«Artigo 6º.-Expresión dos resultados das avaliacións.</p>
<p>1. Os resultados das avaliacións das aprendizaxes do alumnado irán acompañadas dunha cualificación numérica, sen empregar decimais, nunha escala de cero a dez, aplicándose as seguintes correspondencias:</p>
<p>Insuficiente: 0, 1, 2, 3 ou 4.</p>
<p>Suficiente: 5.</p>
<p>Ben: 6.</p>
<p>Notable: 7 ou 8.</p>
<p>Sobresaliente: 9 ou 10.</p>
<p>2. Nos diferentes documentos oficiais de avaliación rexistraranse as cualificacións expresadas tanto cualitativamente como cuantitativamente, agás nas actas de avaliación, nas que só se expresarán cuantitativamente.</p>
<p>Disposición transitoria terceira.-Cualificación de educación plástica e visual no caso do alumnado de segundo curso no ano escolar 2003-2004.</p>
<p>Debido ás dificultades que pode implica-la expresión numérica da cualificación da área de primeiro curso de educación plástica e visual no caso do alumnado que seguira esas ensinanzas no ano escolar 2002-2003, ou anteriores, e que no actual ano escolar 2003-2004 será avaliado de segundo curso, exceptúase do disposto no artigo 6º a expresión desa cualificación para ese caso, polo que se deberá consignar nos documentos oficiais de avaliación só cualitativamente».</p>
<p>Disposición derradeira</p>
<p>Única.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 21 de novembro de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

