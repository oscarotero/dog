---
date: '2003-11-17'
id: 20D52
page: 14
number: 223
agency: CONSELLERÍA DE PESCA E ASUNTOS MARÍTIMOS
section: II. AUTORIDADES E PERSOAL
title: >-
  Orde do 3 de novembro de 2003 pola que se nomea vocal dos consellos de
  administración das autoridades portuarias de Vigo e de Marín e ría de
  Pontevedra.
range: Orde
url: 'https://www.xunta.gal/dog/Publicados/2003/20031117/Anuncio20D52_gl.html'
---
<p>A Lei 27/1992, do 24 de novembro, de portos do Estado e a mariña mercante, texto reformado pola Lei 62/1997, do 26 de decembro, atribúelles ás</p>
<p>comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado sitas no seu territorio.</p>
<p>Ó abeiro do artigo 40.2º, punto 6º da xa citada Lei 27/1992, e dos acordos do 5 e 26 de marzo de 1998, do Consello da Xunta de Galicia, os membros dos consellos de administración das autoridades portuarias de interese xeral do Estado, foron nomeados por un período renovable de 4 anos, segundo a orde da Consellería de Política Territorial, Obras Públicas e Vivenda do 23 de xuño de 1998, DOG nº 121, do 25 de xuño, polo que é preciso proceder á súa renovación.</p>
<p>O acordo do Consello da Xunta de Galicia do 10 de xaneiro de 2002 modificado polo do 6 de xuño de 2002 faculta os conselleiros de Pesca e Asuntos Marítimos e de Política Territorial, Obras Públicas e Vivenda para o exercicio das devanditas competencias.</p>
<p>Ó abeiro do disposto no artigo 40.2º da Lei 27/1992 e do mencionado acordo do 10 de xaneiro de 2002 modificado polo do 6 de xuño de 2002, do Consello da Xunta de Galicia e, en canto órgano competente,</p>
<p>DISPOÑO:</p>
<p>Nomear, como vocal dos consellos de administración das autoridades portuarias de Vigo e de Marín e ría de Pontevedra, e en representación da Xunta de Galicia, a Mª del Carmen Bouso Montero.</p>
<p>Santiago de Compostela, 3 de novembro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

