---
date: '2001-08-29'
id: DD62
page: 11
number: 167
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 11 de xullo de 2001, da Dirección Xeral de Relacións Laborais,
  pola que se fai pública a notificación da resolución dictada o 18 de maio de
  2001 no procedemento de acreditación de entidades especializadas como
  servicios de prevención alleos ás empresas.
range: Resolución
url: 'https://www.xunta.gal/dog/Publicados/2001/20010829/AnuncioDD62_gl.html'
---
<p>De conformidade co disposto no artigo 59.4º da Lei 4/1999, do 13 de xaneiro, que modifica a Lei 30/1992, do 26 de novembro, de réxime xurídico das administracións públicas e do procedemento administrativo común, e ó abeiro do disposto no artigo 26 do Real decreto 39/1997, do 17 de xaneiro, polo que se regulan os servicios de prevencion, noti</p>
<p>fícaselle á entidade que a continuación se menciona, a resolución dictada pola Dirección Xeral de Relacións Laborais en data do 18 de maio de 2001, que na súa parte dispositiva se dispón o seguinte:</p>
<p>«1. Declara-la caducidade da resolución dictada por esta Consellería de Xustiza, Interior e Relacións Laborais en data 7 de marzo de 2001, quedando sen efecto a acreditación provisional concedida á entidade Prevegal, S.L. para actuar como servicio de prevención alleo ás empresas nas especialidades de seguridade no traballo, hixiene industrial e ergonomía e psicosocioloxía aplicada para o ámbito territorial correspondente á Comunidade Autónoma de Galicia, para a súa actuación nun total de 30 empresas e 300 traballadores pertencentes ó sector da actividade mineira e afíns.</p>
<p>2. Declara-lo arquivo do expediente administrativo nº XI84OA 1999/20-0 iniciado por instancia da referida entidade dentro do procedemento de acreditación de entidades especializadas como servicios de prevención alleos ás empresas».</p>
<p>En virtude do disposto no artigo 114 e concordantes da Lei de réxime xurídico das administracións públicas e do procedemento administrativo común, poderase interpoñer recurso de alzada perante o conselleiro de Xustiza, Interior e Relacións Laborais, no prazo dun mes contado a partir do día seguinte ó da publicación desta resolución no Diario Oficial de Galicia.</p>
<p>Expediente número: XI840A 1999/20-0.</p>
<p>Entidade: Prevegal, S.L.</p>
<p>CIF: B-36339752.</p>
<p>Último enderezo coñecido: r/ Cordón nº 1-5º B 36005 Pontevedra.</p>
<p>Santiago de Compostela, 11 de xullo de 2001.</p>
<p>José Vázquez Portomeñe</p>
<p>Director xeral de Relacións Laborais</p>

