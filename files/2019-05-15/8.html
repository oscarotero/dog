---
date: '2019-05-15'
id: G0535-080519-0001
page: 23455
number: 92
agency: Consellería de Cultura e Turismo
section: III. Outras disposicións.
title: >-
  RESOLUCIÓN do 6 de maio de 2019, da Secretaría Xeral de Política Lingüística,
  pola que se fixan as datas de realización das probas para a obtención dos
  certificados de lingua galega, niveis Celga 1, 2, 3 e 4, no ano 2019, que
  foron convocadas mediante a Resolución do 20 de marzo de 2019 (código de
  procedemento PL500C).
range: Resolución
url: >-
  https://www.xunta.gal/dog/Publicados/2019/20190515/AnuncioG0535-080519-0001_gl.html
---
<p>Mediante a Resolución do 20 de marzo de 2019, da Secretaría Xeral de Política Lingüística, convocáronse as probas para a obtención dos certificados de lingua galega, niveis Celga 1, 2, 3 e 4, no ano 2019 (código de procedemento PL500C) (DOG núm. 58, do 25 de marzo). Segundo o sinalado no seu punto terceiro, as datas concretas das probas, que serán no mes de xuño de 2019, serán debidamente publicitadas no <em>Diario Oficial de Galicia</em>, así como na páxina web da Secretaría Xeral de Política Lingüística (http://www.lingua.gal), cun mínimo de 15 días naturais antes da data fixada para o primeiro exame.</p>
    <p>De acordo con isto,</p>
    <h2>RESOLVO: </h2>
    <p>Fixar as seguintes datas de realización das probas para a obtención dos certificados de lingua galega (Celga) convocadas mediante a Resolución do 20 de marzo de 2019:</p>
    <p>– Celga 4, en Santiago de Compostela e en Ponferrada:</p>
    <p>1 de xuño de 2019, para as persoas admitidas cuxo primeiro apelido empece por algunha das seguintes letras: Q, R, S, T, U, V, W, X, Y, Z, A, B, C e D.</p>
    <p>2 de xuño de 2019, para as persoas admitidas cuxo primeiro apelido empece por algunha das seguintes letras: E, F, G, H, I, J, K, L, M, N, Ñ, O e P.</p>
    <p>– Celga 3, en Santiago de Compostela:</p>
    <p>8 de xuño de 2019, para as persoas admitidas cuxo primeiro apelido empece por algunha das seguintes letras: Q, R, S, T, U, V, W, X, Y, Z, A, B e C.</p>
    <p>9 de xuño de 2019, para as persoas admitidas cuxo primeiro apelido empece por algunha das seguintes letras: D, E, F, G, H, I, J, K, L, M, N, Ñ, O e P.</p>
    <p>– Celga 3, en Ponferrada:</p>
    <p>8 de xuño de 2019, para todas as persoas admitidas.</p>
    <p>– Celga 2, en Santiago de Compostela e en Ponferrada:</p>
    <p>15 de xuño de 2019, para todas as persoas admitidas.</p>
    <p>– Celga 1, en Santiago de Compostela:</p>
    <p>16 de xuño de 2019, para todas as persoas admitidas.</p>
    <p>No caso daquelas persoas ás cales, atendendo a causas xustificadas, se lles concedese algún tipo de adaptación ou apoio para que poidan levar a cabo as probas, a data de realización destas seralles comunicada directamente pola Secretaría Xeral de Política Lingüística.</p>
    <p>As sedes e horarios de realización das probas, así como as listaxes de persoas admitidas para cada nivel e localidade, poden consultarse na web da Secretaría Xeral de Política Lingüística (http://www.lingua.gal).</p>
    <p>As persoas admitidas deberán presentarse 30 minutos antes da hora de inicio da proba provistas do documento que acredite a súa personalidade (DNI, NIE ou pasaporte) e mais dun bolígrafo. Lémbrase, ademais, respecto da proba oral de cada nivel Celga, que esta será posterior á proba escrita. A hora concreta en que cada persoa deberá estar presente para realizar a dita proba oral publicarase na sede correspondente unha vez que remate a proba escrita.</p>
    <p>Santiago de Compostela, 6 de maio de 2019</p>
    <footer><p>Valentín García Gómez<br>Secretario xeral de Política Lingüística</p></footer>

