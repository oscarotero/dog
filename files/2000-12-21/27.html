---
date: '2000-12-21'
id: '15932'
page: 16
number: 246
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Aviso do 9 de novembro de 2000, do Servicio de Estructuras Rurais da Coruña,
  polo que se anuncian os traballos de investigación da propiedade na zona de
  concentración de Ánxeles-Calvente-Pasarelos-Marzoa II (Oroso-A Coruña).
range: Aviso
url: 'https://www.xunta.gal/dog/Publicados/2000/20001221/Anuncio15932_gl.html'
---
<p>Ponse en coñecemento dos interesados na concentración parcelaria da zona de Ánxeles-Calvente-Pasarelos-Marzoa II (Oroso-A Coruña), declarada de utilidade pública e urxente execución polo Decreto nº 54/1991, do 14 de febreiro (DOG nº 42, do 23 de febreiro), que os traballos de investigación da propiedade para efectos de concentración, darán comezo o día seguinte ó da publicación deste aviso</p>
<p>no Diario Oficial de Galicia e se prolongarán por un período de quince días hábiles, no lugar habilitado para efecto na mesma parroquia.</p>
<p>Requírense os propietarios, alugados e parceiros e, en xeral, os cultivadores e titulares de calquera dereito, para que dentro do indicado prazo presenten ó persoal encargado dos ditos traballos os títulos en que funden os seus dereitos e declaren, en todo caso, os gravames ou as situacións xurídicas que afecten ós seus predios ou dereitos.</p>
<p>Requírense tamén cantos actualmente utilizan augas públicas, para que indiquen na leira ou leiras que regan con ela, así como se está inscrito ó aproveitamento en Augas de Galicia ó seu favor ou ó doutra persoa, ou, noutro caso, data desde a que veñen utilizando as augas publicas, por si ou polos seus causantes, xuntando, en todo caso, as probas que acrediten estas situacións.</p>
<p>Advírteselles ós propietarios das leiras que non aparecesen neste período, que estas serán consideradas como de descoñecidos, e daráselle-lo destino sinalado na Lei 10/1985, do 14 de agosto, de concentración parcelaria para Galicia; igualmente advírtese que a falsidade destas declaracións dará lugar, con independencia das sancións penais, á responsabilidade por danos e perdas que se deriven da dita falsiade ou omisión.</p>
<p>Os traballos de concentración afectarán á totalidade das parcelas pertencentes ás parroquias de Ánxeles, Calvente, Pasarelos e Marzoa II do concello de Oroso. Polo tanto, os seus propietarios deberán, no seu propio interese, ademais de face-la declaración das súas parcelas, segui-lo desenvolvemento dos traballos de concentración para facer vale-los seus dereitos no momento oportuno.</p>
<p>A Coruña, 9 de novembro de 2000.</p>
<p>Rodolfo M. Rodríguez González</p>
<p>Xefe de Servicio de Estructuras Rurais</p>
<p>Visto e prace</p>
<p>Rogelio del Valle Muñoz-Cobo</p>
<p>Delegado provincial de A Coruña</p>

