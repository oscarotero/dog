---
date: '2011-03-18'
page: 4
number: 55
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de febreiro de 2011 pola que se modifica a autorización do centro 
  privado Lar, do concello de Mos (Pontevedra).
range: Orde
---
<p>O representante da titularidade do CPR Lar, do Concello de Mos, solicita a ampliación de 1 unidade do segundo ciclo de educación infantil.</p>
<p>O Departamento Territorial desta consellería de Pontevedra, achega o expediente cos correspondentes informes de conformidade co Real decreto 132/2010, do 12 de febreiro, polo que se establecen os requisitos mínimos dos centros que impartan as ensinanzas do segundo ciclo de educación infantil, a educación primaria e a educación secundaria, o Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve.</p>
<p>Por proposta da Dirección Xeral de Centros e Recursos Humanos,</p>
<p>DISPOÑO:</p>
<p>Primeiro.-Autorizar a ampliación de 1 unidade do segundo ciclo de educación infantil no centro privado que se sinala a continuación:</p>
<p>Denominación: CPR Lar.</p>
<p>Código do centro: 36005427.</p>
<p>Domicilio: avda. Rebullón, 21.</p>
<p>Localidade: Puxeiros.</p>
<p>Concello: Mos.</p>
<p>Provincia: Pontevedra.</p>
<p>Titular: Colegio Lar, S.L..</p>
<p>Composición resultante:</p>
<p>-6 unidades de educación infantil.</p>
<p>-12 unidades de educación primaria.</p>
<p>-8 unidades de educación secundaria obrigatoria.</p>
<p>-6 unidades de bacharelato, das modalidades de Ciencias e Tecnoloxía, e Humanidades e Ciencias Sociais.</p>
<p>-2 unidades de educación especial (psíquicos).</p>
<p>Educación para persoas adultas:</p>
<p>-Ensinanzas básicas iniciais.</p>
<p>-Educación secundaria para persoas adultas.</p>
<p>-6 unidades de bacharelato, das modalidades de Ciencias e Tecnoloxía, e Humanidades e Ciencias Sociais.</p>
<p>Segundo.-Para a posta en funcionamento da unidade que se amplía a Xefatura Territorial da Consellería de Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
<p>Terceiro.-O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
<p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116º e 117º da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46º da Lei 29/1998, do 13 de xullo, reguladora da xurisdición contencioso-administrativa.</p>
<p>Santiago de Compostela, 10 de febreiro de 2011.</p>
<p>Jesús Vázquez Abad</p>
<p>Conselleiro de Educación</p>
<p>e Ordenación Universitaria</p>

