---
date: '2021-10-08'
id: O900-300921-0001
page: 49281
number: 195
agency: Parlamento de Galicia
section: III. Outras disposicións.
title: >-
  RESOLUCIÓN do 30 de setembro de 2021 pola que se anuncian a convocatoria e as
  bases para a concesión de diversas bolsas para a formación práctica.
range: Resolución
url: >-
  https://www.xunta.gal/dog/Publicados/2021/20211008/AnuncioO900-300921-0001_gl.html
---
<p>A Mesa do Parlamento de Galicia, na sesión do 27 de setembro de 2021, acordou aprobar as bases da convocatoria para a concesión das seguintes bolsas relacionadas coa actividade da institución:</p>
    <p>1. Oito bolsas individuais para contribuír á formación en prácticas de persoas con titulación universitaria, nas seguintes modalidades:</p>
    <p>a) 2 bolsas de formación en arquivo, biblioteca e documentación.</p>
    <p>b) 2 bolsas de formación en comunicación institucional.</p>
    <p>c) 2 bolsas de formación en publicacións.</p>
    <p>d) 1 bolsa de formación en recursos humanos e contratación.</p>
    <p>e) 1 bolsa de formación en xestión parlamentaria.</p>
    <p>2. Unha bolsa adicional destinada a persoas con discapacidade igual ou superior ao 33 % para contribuír á formación nas áreas de asistencia xeral e administrativas, con titulación universitaria ou formación profesional.</p>
    <p>As bases estarán dispoñibles no <em>Boletín Oficial do Parlamento de Galicia</em> e na páxina web do Parlamento de Galicia (www.parlamentodegalicia.gal).</p>
    <p>As solicitudes poderán presentarse no prazo de vinte días hábiles, contados desde o seguinte ao da publicación desta convocatoria no <em>Diario Oficial de Galicia</em>.</p>
    <p>Santiago de Compostela, 30 de setembro de 2021</p>
    <footer><p>Miguel Ángel Santalices Vieira<br>Presidente do Parlamento de Galicia</p></footer>

