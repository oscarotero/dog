---
date: '2022-08-30'
id: G0528-220822-0002
page: 46335
number: 164
agency: Axencia Galega da Calidade Alimentaria
section: III. Outras disposicións.
title: >-
  RESOLUCIÓN do 19 de agosto de 2022 pola que se publica a Resolución do 19 de
  agosto de 2022 pola que se aproba a relación definitiva de persoas
  admitidas/excluídas e a lista de agarda no procedemento de adxudicación de
  prazas de residencia e/ou comedor nos centros de formación e experimentación
  agraria para o curso académico 2022/23 (código de procedemento MR207A).
range: Resolución
url: >-
  https://www.xunta.gal/dog/Publicados/2022/20220830/AnuncioG0528-220822-0002_gl.html
---
<p>O día 15 de xullo de 2022 publicouse a Resolución do 11 de xullo de 2022 pola que se establecen as bases reguladoras do procedemento de adxudicación de prazas de residencia e comedor nos centros de formación e experimentación agraria e se convocan para o curso académico 2022/23 (código de procedemento MR207A).</p>
    <p>De conformidade co artigo 13 da Resolución do 11 de xullo, correspóndelle á Dirección da Agacal, unha vez comprobadas as reclamacións presentadas contra a relación provisional, resolver este procedemento mediante a aprobación da relación definitiva de persoas admitidas e excluídas en cada centro e, de ser o caso, da lista de agarda, onde figurará a puntuación obtida.</p>
    <p>Así mesmo, o seu artigo 15 establece que se publicará no <em>Diario Oficial de Galicia</em>, de conformidade co establecido no artigo 45 da Lei 39/2015, do 1 de outubro, do procedemento administrativo común das administracións públicas, a resolución de adxudicación. Será igualmente obxecto de publicidade a través da páxina web da Consellería do Medio Rural https://mediorural.xunta.gal/gl/temas/formacion/centros-de-formacion e no taboleiro de anuncios do centro correspondente.</p>
    <p>Esta publicación producirá os efectos de notificación. </p>
    <p>Con base no Decreto 52/2018, do 5 de abril, polo que se crea a Axencia Galega da Calidade Alimentaria, e na Orde conxunta do 14 de abril de 2009 das consellerías do Medio Rural e Sanidade, o órgano competente para ditar a resolución deste expediente é o director da Axencia Galega da Calidade Alimentaria.</p>
    <p>De acordo con todo o indicado, </p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 19 de agosto de 2022 pola que se aproba a relación definitiva de persoas admitidas/excluídas e a lista de agarda no procedemento de adxudicación de prazas de residencia e/ou comedor nos centros de formación e experimentación agraria da Axencia para o curso académico 2022/23, que se xunta con esta resolución no anexo I.</p>
    <p>Segundo. Comunicar que a referida Resolución do 19 de agosto de 2022, que finaliza este procedemento, esgota a vía administrativa e contra ela poderá interporse recurso potestativo de reposición ante o mesmo órgano que a ditou, no prazo dun mes contado a partir da publicación desta resolución no <em>Diario Oficial de Galicia</em>, ou ben, directamente, recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do día seguinte ao da súa publicación no <em>Diario Oficial de Galicia</em>. </p>
    <p>Terceiro. Notificada a resolución, as persoas ás cales se adxudicou a praza disporán dun prazo de 8 días, computado a partir do día seguinte desta publicación, para a formalización da matrícula no centro onde obtivesen a dita praza. </p>
    <p>Santiago de Compostela, 19 de agosto de 2022</p>
    <footer><p>José Luis Cabarcos Corral<br>Director da Axencia Galega da Calidade Alimentaria</p></footer>
    <h2>ANEXO I</h2>
    <h3>Resolución do 19 de agosto de 2022, da Axencia Galega da Calidade Alimentaria, pola que se aproba a relación definitiva de persoas admitidas/excluídas e a lista<br>de agarda no procedemento de adxudicación de prazas de residencia e/ou comedor nos centros de formación e experimentación agraria da Axencia para o curso académico 2022/23 (código de procedemento MR207A)</h3>
    <p>Antecedentes.</p>
    <p>O día 15 de xullo de 2022 publicouse a Resolución do 11 de xullo de 2022 pola que se establecen as bases reguladoras do procedemento de adxudicación de prazas de residencia e comedor nos centros de formación e experimentación agraria e se convocan para o curso académico 2022/2023 (código do procedemento MR207A).</p>
    <p>O día 5 de agosto de 2022 publicouse a relación provisional de persoas admitidas e concedeuse un prazo de 5 días para efectuar as reclamacións. Transcorrido o devandito prazo, comprobáronse as reclamacións presentadas.</p>
    <p>Consideracións legais e técnicas:</p>
    <p>• A Lei 39/2015, do 5 de outubro, establece o procedemento administrativo común das administracións públicas (BOE núm. 236, do 2 de outubro de 2015).</p>
    <p>• O Decreto 52/2018, do 5 de abril, de creación da Axencia Galega da Calidade Alimentaria (DOG núm. 102, do 30 de maio de 2018), establece que a dita Axencia Galega da Calidade Alimentaria asumirá as funcións e competencias en materia de formación, innovación e investigación e en materia de innovación tecnolóxica.</p>
    <p>• A Resolución do 11 de xullo de 2022, do director da Axencia Galega da Calidade Alimentaria, pola que se establecen as bases reguladoras do procedemento de adxudicación de prazas de residencia e comedor nos centros de formación e experimentación agraria e se convocan para o curso académico 2022/23, establece no seu artigo 13 que, unha vez comprobadas as reclamacións presentadas contra a relación provisional, lle corresponde ao director da Agacal resolver este procedemento mediante a aprobación da relación definitiva das persoas admitidas e excluídas en cada centro e, de ser o caso, da lista de agarda, onde figurará a puntuación obtida.</p>
    <p>Con base no Decreto 52/2018, do 5 de abril, polo que se crea a Axencia Galega da Calidade Alimentaria, e na Orde conxunta do 14 de abril de 2009 das consellerías do Medio Rural e Sanidade, o órgano competente para ditar a resolución deste expediente é o director da Axencia Galega da Calidade Alimentaria.</p>
    <p>De acordo con todo o indicado, </p>
    <h2>RESOLVO:</h2>
    <p>Primeiro. Aprobar a relación definitiva de persoas admitidas/excluídas e a lista de agarda, onde figura a puntuación obtida, que se poderá consultar na páxina web da Consellería do Medio Rural https://mediorural.xunta.gal/gl/temas/formacion/centros-de-formacion e no taboleiro de anuncios do centro correspondente.</p>
    <p>As persoas que obteñan praza de residencia ou comedor disporán de 8 días, contados desde o día seguinte ao da publicación no <em>Diario Oficial de Galicia</em> da resolución de adxudicación, para formalizar a matrícula no centro onde obtivesen a dita praza, onde se lles facilitará o impreso correspondente. Igualmente, deberán achegar a documentación que acredite, de ser o caso, que o usuario pode beneficiarse dalgunha das bonificacións que se recollen no Decreto 143/2013, do 12 de setembro, polo que se fixan os prezos públicos polos servizos de residencia e comedor prestados nos centros de formación das familias marítimo-pesqueira e agroforestal, así como os prezos de matrícula na Aula de Seguridade e Salvamento, dependentes desta consellería (DOG nº 176, do 16 de setembro de 2013).</p>
    <p>Segundo. Esta resolución esgota a vía administrativa e contra ela pode interporse recurso contencioso-administrativo ante o órgano xurisdicional contencioso-administrativo competente, no prazo de dous meses a partir do día seguinte ao da notificación da resolución, de conformidade co disposto na Lei 29/1998, do 13 de xullo, reguladora da xurisdición contencioso-administrativa. En caso de silencio administrativo, o prazo será de seis meses desde o día seguinte a aquel en que a solicitude se entenda desestimada.</p>
    <p>Potestativamente e con anterioridade á interposición do referido recurso contencioso-administrativo, poderá interporse recurso de reposición ante o órgano que ditou o acto, no prazo dun mes a partir do día seguinte ao da notificación da resolución expresa. Se a resolución é presunta, en calquera momento a partir do día seguinte a aquel en que se produza o acto presunto, ao abeiro dos artigos 123 e 124 da Lei 39/2015, do 1 de outubro.</p>
    <p>Santiago de Compostela, 19 de agosto de 2022</p>
    <footer><p>José Luis Cabarcos Corral<br>Director da Axencia Galega da Calidade Alimentaria</p></footer>

