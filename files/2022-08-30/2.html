---
date: '2022-08-30'
id: G0655-230822-0001
page: 46153
number: 164
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 19 de agosto de 2022 pola que se modifican os anexos I e II da Orde do
  20 de novembro de 2019 pola que se dá publicidade ás titulacións que permiten
  a incorporación ás listas de aspirantes a desempeñar postos docentes en réxime
  de interinidades e substitucións dos corpos de mestres, de profesores de
  ensino secundario, de profesores técnicos de formación profesional e de
  profesores de escolas oficiais de idiomas que imparten as ensinanzas reguladas
  na Lei orgánica 2/2006, do 3 de maio, de educación, en centros docentes desta
  consellería.
range: Orde
url: >-
  https://www.xunta.gal/dog/Publicados/2022/20220830/AnuncioG0655-230822-0001_gl.html
---
<p>Mediante a Orde do 20 de novembro de 2019 deuse publicidade ás titulacións que permiten a incorporación ás listas de aspirantes a desempeñar postos docentes en réxime de interinidades e substitucións dos corpos de mestres, de profesores de ensino secundario, de profesores técnicos de formación profesional e de profesores de escolas oficiais de idiomas que imparten as ensinanzas reguladas na Lei orgánica 2/2006, do 3 de maio, de educación, en centros docentes desta consellería (DOG núm. 235, do 11 de decembro). No anexo I desta orde establécense as titulacións exixidas para impartir docencia nas distintas especialidades do corpo de mestres, entre as que se inclúe a de Educación Física (597034) e, no seu anexo II, as do corpo de profesores de ensino secundario, entre as que tamén se inclúe a dita especialidade (590017).</p>
    <p>A Sala do Contencioso-Administrativo, Sección Primeira, do Tribunal Superior de Xustiza de Galicia ditou sentenza, que é firme, no PO 276/2020, pola que se anulan os anexos I e II da dita orde, no que se refire á respectiva especialidade de Educación Física, e se ordena a exclusión das titulacións de Ciencias da Danza, Xestión Deportiva e Medicina con diploma de especialista en Medicina Deportiva de entre as que permiten a incorporación ás listas desta especialidade.</p>
    <p>En execución desta sentenza, a Consellería de Cultura, Educación, Formación Profesional e Universidades</p>
    <h2>ACORDA:</h2>
    <p>Primeiro. Modificar o anexo I da Orde do 20 de novembro de 2019 (DOG núm. 235, do 11 de decembro) pola que se dá publicidade ás titulacións que permiten a incorporación ás listas de aspirantes a desempeñar postos docentes en réxime de interinidades e substitucións dos corpos de mestres, de profesores de ensino secundario, de profesores técnicos de formación profesional e de profesores de escolas oficiais de idiomas que imparten as ensinanzas reguladas na Lei orgánica 2/2006, do 3 de maio, de educación, en centros docentes desta consellería, no que se refire á especialidade 597034: Educación Física, que queda redactado como segue:</p>
    <table>
     <tbody>
      <tr>
       <td rowspan="9">597034-Educación Física</td>
       <td>Mestre:</td>
       <td>Mestre/a especialista de Educación Física (RD 1440/1991)</td>
      </tr>
      <tr>
       <td rowspan="5">Grao que inclúa unha mención en Educación Física:</td>
       <td>Educación Primaria</td>
      </tr>
      <tr>
       <td>Maxisterio en Educación Primaria</td>
      </tr>
      <tr>
       <td>Mestre de Educación Primaria</td>
      </tr>
      <tr>
       <td>Mestre Educación Primaria</td>
      </tr>
      <tr>
       <td>Mestre en Educación Primaria</td>
      </tr>
      <tr>
       <td rowspan="2">Mestre ou graduado en Educación Primaria e ademais:</td>
       <td>Diplomatura en Educación Física</td>
      </tr>
      <tr>
       <td>Licenciatura en Ciencias da Actividade Física e do Deporte</td>
      </tr>
      <tr>
       <td rowspan="2">Mestre ou graduado en Educación Primaria e ademais grao en:</td>
       <td>Ciencias da Actividade Física e do Deporte</td>
      </tr>
      <tr>
       <td>Ciencias do Deporte</td>
      </tr>
     </tbody>
    </table>
    <p>Segundo. Modificar o anexo II da citada Orde do 20 de novembro de 2019 (DOG núm. 235, do 11 de decembro), no que se refire á especialidade 590017: Educación Física, que queda redactado como segue:</p>
    <table>
     <tbody>
      <tr>
       <td rowspan="2">590017-Educación Física</td>
       <td>Licenciatura:</td>
       <td>Ciencias da Actividade Física e do Deporte</td>
      </tr>
      <tr>
       <td rowspan="2">Grao en:</td>
       <td>Ciencias da Actividade Física e do Deporte</td>
      </tr>
      <tr>
       <td>Ciencias do Deporte</td>
      </tr>
     </tbody>
    </table>
    <p>Terceiro. A Dirección Xeral de Centros e Recursos Humanos adoptará todas as medidas que sexan precisas para o desenvolvemento desta orde.</p>
    <p>Disposición derradeira. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 19 de agosto de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

