---
date: '2019-02-26'
id: C3K1-140219-0001
page: 11232
number: 40
agency: Consellería de Sanidade
section: IV. Oposicións e concursos.
title: >-
  ORDE do 11 de febreiro de 2019 pola que se resolve a convocatoria pública para
  a provisión dun posto de persoal directivo na Fundación Pública Urxencias
  Sanitarias de Galicia-061.
range: Orde
url: >-
  https://www.xunta.gal/dog/Publicados/2019/20190226/AnuncioC3K1-140219-0001_gl.html
---
<p>Por Orde desta consellería do 17 de decembro de 2018 (DOG núm. 4, do 7 de xaneiro de 2019) convocouse a provisión, polo sistema de libre designación, dun posto directivo na Fundación Pública Urxencias Sanitarias de Galicia-061.</p>
    <p>De conformidade co establecido no artigo 59 do Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e en exercicio das competencias que ten atribuídas esta consellería, </p>
    <h2>DISPOÑO:</h2>
    <p>Primeiro. Resolver a convocatoria pública efectuada por Orde desta consellería do 17 de decembro de 2018 (DOG núm. 4, do 7 de xaneiro de 2019) para os efectos previstos no punto 2 do artigo 59 do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde.</p>
    <p>Segundo. Vista a proposta realizada polo padroado da Fundación en sesión que tivo lugar o 8 de febreiro de 2019, seleccionar e nomear, para o desempeño do posto que se indica, a persoa que figura no anexo desta orde.</p>
    <p>Terceiro. Contra a presente orde, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso administrativo de reposición ante este órgano directivo, no prazo dun mes a partir do día seguinte ao da súa publicación, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 11 de febreiro de 2019</p>
    <footer><p>Jesús Vázquez Almuíña<br>Conselleiro de Sanidade</p></footer>
    <h2>ANEXO</h2>
    <p>Posto: director/a de Xestión e Servizos Xerais.</p>
    <p>Nome e apelidos: Raquel Balboa Neira.</p>
    <p>DNI (*): *****434Q.</p>
    <p>* O DNI amósase cifrado co fin de protexer os datos de carácter persoal.</p>

