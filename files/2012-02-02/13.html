---
date: '2012-02-02'
id: G0007-160112-11027
page: 4735
number: 23
agency: Xulgado do Social número 3 de Santiago de Compostela
section: V. Administración de xustiza.
title: EDICTO (831/2011).
range: Edicto
url: >-
  https://www.xunta.gal/dog/Publicados/2012/20120202/AnuncioG0007-160112-11027_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento despedimento/cesamentos en xeral 831/2011 deste xulgado do social, seguido por instancia de José Lino Cancela Romero contra a empresa A Imperfis Xanxenso, S.L., sobre despedimento, ditouse a seguinte resolución, cuxa parte dispositiva se xunta:</p>
    <p>«Decido que debo estimar e estimo parcialmente a demanda formulada por José Lino Cancela Romero fronte a A Imperfis Xanxenso, S.L., e, en consecuencia, declaro a improcedencia da decisión extintiva da relación laboral, con condena da empresa demandada a que readmita inmediatamente o traballador nas mesmas condicións que rexían antes de producirse o despedimento, ou ben, a elección do empresario, á extinción da relación laboral con aboamento da indemnización detallada no número segundo desta resolución. Todo isto con aboamento, calquera que fose o sentido da opción, dos salarios de tramitación que non percibiu. </p>
    <p>A dita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o dito prazo, sen que o empresario optase, entenderase que procede a readmisión.</p>
    <p>2.º A indemnización que ten que aboar, se é o caso, a empresa demandada e os salarios de tramitación son os seguintes: </p>
    <p>– En concepto de indemnización, e de optar a empresa por ela, 235,01 euros.</p>
    <p>– En concepto de salarios de trámite, os deixados de percibir desde a data do despedimento ata a notificación desta resolución, calculados a razón de 40,56 euros/día. Na data en que se dita esta resolución ascenden a 6.692,02 euros. </p>
    <p>Notifíquese esta sentenza ás partes, facéndolles saber que contra ela poden interpoñer recurso de suplicación, que deberá anunciarse ante este xulgado no prazo de cinco días desde a notificación desta sentenza. A empresa condenada deberá, así mesmo, acreditar ao anunciar o recurso ter consignado o importe da condena na conta de consignacións deste xulgado, podendo substituírse por aseguramento mediante aval bancario, constando a responsabilidade solidaria do avalista, máis outra cantidade de 150 euros en calidade de depósito.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así, por esta miña sentenza, pronúncioo, mándoo e asínoo.</p>
    <p>A maxistrada xuíza».</p>
    <p>E para que sirva de notificación en legal forma a A Imperfis Xanxenso, S.L., en ignorado paradoiro, expido esta para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 11 de xaneiro de 2012.</p>
    <footer><p>A secretaria xudicial</p></footer>

