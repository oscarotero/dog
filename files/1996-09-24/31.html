---
date: '1996-09-24'
id: A1AE
page: 8
number: 187
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 16 de setembro de 1996 pola que se anuncia, polo sistema de
  concurso de procedemento aberto e trámite de urxencia, a contratación das
  seguintes subministracións: diverso material mobiliario para o Arquivo
  Histórico Provincial de Lugo, mobles arquivadores para o Arquivo do Reino de
  Galicia e andeis para o Arquivo do Reino de Galicia.
range: Resolución
url: 'https://www.xunta.gal/dog/Publicados/1996/19960924/AnuncioA1AE_gl.html'
---
<p>Esta Consellería de Cultura e Comunicación Social, unha vez cumprido-los trámites administrativos correspondentes, resolveu anunciar, polo sistema de concurso, procedemento aberto, trámite de urxencia, as subministracións que se citan:</p>
<p>-Adquisición de diverso material mobiliario para o Arquivo Histórico Provincial de Lugo:</p>
<p>Orzamento de licitación: tres millóns trescentas corenta e cinco mil trescentas trinta e seis pesetas (3.345.336), IVE incluído.</p>
<p>Prazo de execución: 15 (quince) días.</p>
<p>Fianza provisional: 66.907 ptas.</p>
<p>-Adquisición de mobles arquivadores para o Arquivo do Reino de Galicia.</p>
<p>Orzamento de licitación: cinco millóns seiscentas corenta e seis mil setecentas cincuenta e nove pesetas (5.646.759 ptas.), IVE incluído.</p>
<p>Prazo de execución: 15 (quince) dias.</p>
<p>Fianza provisional: 112.935 ptas.</p>
<p>-Adquisición de audeis para o Arquivo do Reino de Galicia.</p>
<p>Orzamento de licitación: dous millóns oitocentas corenta e seis mil catrocentas oitenta e sete pesetas (2.846.487), IVE incluído.</p>
<p>Prazo de execución: 15 (quince) días.</p>
<p>Fianza provisional: 56.930 ptas.</p>
<p>Exposición dos pregos: o prego de prescricións técnicas e o prego de cláusulas administrativas estarán de manifesto no Servicio de Obras e Contratación da Consellería de Cultura e Comunicación Social, e nas delegacións provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 13 días naturais contados a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se envían por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Os licitadores que se presenten a máis dunha subministración deberán presenta-la documentación para cada unha dela.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta dos adxudicatarios.</p>
<p>Santiago de Compostela, 16 de setembro de 1996.</p>
<p>José Mª. Sánchez González</p>
<p>Secretario xeral da Consellería de Cultura e Comunicación Social</p>
<p>6079</p>

