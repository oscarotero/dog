---
date: '1996-09-24'
id: A13E
page: 8
number: 187
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Decreto 351/1996, do 13 de setembro, polo que se declara a urxente ocupación
  de bens e dereitos co obxecto de impoñe-la servidume de paso para o
  establecemento e conservación da liña eléctrica a 15/20 kV ó C.T. proxectado
  en Cruceiro, no concello de Moaña provincia de Pontevedra. (Expedientes
  157/1992 e 72/1993 A.T.).
range: Decreto
url: 'https://www.xunta.gal/dog/Publicados/1996/19960924/AnuncioA13E_gl.html'
---
<p>Unión Eléctrica-Fenosa, S.A., con domicilio para efectos de notificación na r/ Fernando Macías nº 2 da Coruña, solicitou desta Consellería de Industria e Comercio a concesión dos beneficios de expropiación forzosa e a declaración de urxente ocupación dos terreos afectados pola execución do proxecto de construcción da liña eléctrica aérea a 15/20 kV de 826 m de lonxitude, conductor aluminio-aceiro LA-56, apoios de formigón e metálicos e tomas de terra, con orixe na L.M.T. Quintela-Abelenda e remate no C.T. de 100 kVA que se proxecta en Cruceiro, dentro do termo municipal de Moaña (Pontevedra). (Expediente nº 157/1992 e 72/1993 A.T.).</p>
<p>A dita instalación foi autorizada e aprobado o seu proxecto de execución, por resolución da Delegación Provincial da Consellería de Industria e Comercio de Pontevedra do 10-11-1992, que foi obxecto de publicación inseríndose no DOG do 21-12-1992, e no BOP de Pontevedra do 21-1-1993; a declaración de utilidade pública da liña eléctrica foi outorgada por resolución do dito organismo do 13-9-1993, a cal se publicou no BOE do 16-11-1993, no DOG do 13-5-1994 e no BOP de Pontevedra do 5-5-1994.</p>
<p>A solicitude de urxente ocupación fíxose de acordo co disposto no artigo 31 do regulamento que desenvolve a Lei 10/1966, do 18 de marzo, de expropiación forzosa e sancións en materia de instalacións eléctricas, aplicable ó presente expediente en virtude do establecido pola disposición transitoria primeira da Lei 40/1994, do 30 de decembro, de ordenación do sistema eléctrico nacional.</p>
<p>Os anuncios de información pública aberta en función desta petición, coa relación de interesados, bens e dereitos afectados, publicáronse no xornal El Faro de Vigo do 23-11-1994, no BOP de Pontevedra do 10-11-1994, no DOG do 29-11-1994, e nos taboleiros de anuncios da Casa do Concello de Moaña e nos da delegación provincial referida; ó mesmo tempo na forma regulamentaria notificouse</p>
<p>individualmente a cada un dos interesados que figuran na dita relación, agás ó propietario do predio número 33, que por resultar descoñecido déuselle traslado das actuacións practicadas ó Ministerio Fiscal, de conformidade co disposto no artigo 5º da Lei de expropiación forzosa, do 16 de decembro de 1954.</p>
<p>A tramitación do expediente fíxose de acordo coa Lei 10/1966, do 18 de marzo, e co seu regulamento de aplicación, aprobado polo Decreto 2619/1966, do 20 de outubro; durante o período no que se someteu a trámite de información pública non se formularon alegacións nin se produciu incidente de ningún tipo.</p>
<p>Unha vez efectuada, por técnicos da delegación provincial da Consellería de Industria e Comercio de Pontevedra, a inspección sobre o terreo seguindo o trazado aprobado para a instalación desta liña, púidose comprobar que nos bens afectados sobre os que se solicita os beneficios de expropiación, para os efectos da imposición de servidume, non se dan os supostos prohibitivos previstos nos artigos 6 de Lei 10/1966, do 18 de marzo, e 25 de Decreto 2619/1966, nin lles son de aplicación as limitacións do artigo 26 do dito decreto.</p>
<p>Estímase xustificada a urxente ocupación solicitada pola compañía Unión Eléctrica-Fenosa, S.A., xa que con esta liña preténdese amplía-las redes de distribución de enerxía, para mellora-la subministración eléctrica nos sectores de establecemento das instalacións e poder garanti-las máximas condicións de seguridade da subministración nas ditas zonas, atendendo as constantes reclamacións polo mal servicio no sector e debido a que a imposición da servidume de paso, polo procedemento ordinario, faría imposible cumpri-los prazos previstos para esta instalación.</p>
<p>Na súa virtude e por proposta do conselleiro de Industria e Comercio, logo de deliberación do Consello da Xunta de Galicia, na súa reunión do día trece de setembro de mil novecentos noventa e seis,</p>
<p>DISPOÑO:</p>
<p>Artigo único.-Para os efectos previstos na Lei 10/1966, do 18 de marzo, de expropiación forzosa e sancións en materia de instalacións eléctricas, e no seu regulamento de aplicación, aprobado polo Decreto 2619/1966, do 20 de outubro, declárase urxente a ocupación de terreos e bens gravados coa servidume de paso imposta co alcance previsto no artigo 4 da citada lei, para realiza-la instalación proxectada e proposta por Unión Eléctrica-Fenosa, S.A., da liña eléctrica aérea a 15/20 kV de alimentación ó C.T. de Cruceiro.</p>
<p>Os bens e dereitos a que afecta esta disposición sitúanse no termo municipal de Moaña (Pontevedra), e son tódolos que figuran na relación presentada pola empresa solicitante dos beneficios de expropiación, que consta no expediente, o cal se</p>
<p>someteu a información pública na forma e datas anteriormente descritas.</p>
<p>Santiago de Compostela, trece de setembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Antonio Couceiro Méndez</p>
<p>Conselleiro de Industria e Comercio</p>
<p>6824</p>

