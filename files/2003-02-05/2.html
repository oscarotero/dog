---
date: '2003-02-05'
id: 4A3E
page: 1
number: 25
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 14 de xaneiro de 2003 pola que se publican os tipos de xuro que
  as entidades de crédito aplicarán durante o ano 2003 ós contratos de
  arrendamento financeiro subvencionados ó abeiro dos convenios de apoio
  financeiro ós investimentos das Pemes.
range: Resolución
url: 'https://www.xunta.gal/dog/Publicados/2003/20030205/Anuncio4A3E_gl.html'
---
<p>De conformidade cos convenios de apoio financeiro ós investimentos das Pemes asinados coas entidades de crédito durante os anos 1998, 1999, 2000, 2001 e 2002-2003, os tipos de xuro dos contratos de arrendamento financeiro subvencionados pola Xunta de Galicia, que se formalizaron a tipo de xuro variable, variarán por anos naturais, establecéndose no texto dos citados convenios o sistema de determinación do tipo de xuro para exercicio futuros.</p>
<p>Así mesmo, de acordo co establecido no convenio Leasing 2002-2003, dáse publicidade ó tipo de xuro fixo e variable que se aplicará ás operacións correspondentes ás solicitudes de axuda financeira que se presenten no ano 2003.</p>
<p>Visto o exposto, e unha vez verificados os datos relativos á evolución do Mibor e do Euribor durante o período establecido nos citados convenios, e en virtude das facultades que teño conferidas,</p>
<p>RESOLVO:</p>
<p>Primeiro.-Os tipos de xuro máximos que se aplicarán durante o ano 2003 ós contratos de arrendamento financeiro formalizados, a tipo variable, ó abeiro dos convenios de apoio financeiro ós investimentos das Pemes dos anos 1998, 1999, 2000, 2001 e 2002, serán os seguintes:</p>
<p>-Contratos de arrendamento financeiro do convenio 1998: 4,40%. No caso de que o tipo adicional sexa inferior a 1,25 puntos, o tipo de xuro que se aplicará</p>
<p>será o resultado de engadirlle ó tipo de referencia (3,16) o tipo adicional que teñan pactado as partes. Se o tipo de xuro resultase con varios decimais redondearase ata a máis próxima vixésima parte do punto.</p>
<p>-Contratos de arrendamento financeiro do convenio 1999, 2000, 2001 e 2002: 4,30%. No caso de que o tipo adicional sexa inferior a 1,15 puntos, o tipo de xuro que se aplicará será o resultado de engadirlle ó tipo de referencia (3,168) o tipo adicional que teñan pactado as partes. Se o tipo de xuro resultase con varios decimais redondearase ata a máis próxima vixésima parte do punto.</p>
<p>Segundo.-As entidades de crédito deberán comunicarlles ós beneficiarios dos contratos de arrendamento financeiro subvencionados a variación do tipo de xuro.</p>
<p>Terceiro.-De acordo co establecido na cláusula 8.4.1 do convenio Leasing 2002-2003, publicado mediante Resolución do 2 de abril de 2002 (DOG nº 72, do 15 de abril), o tipo de xuro nominal fixo para as solicitudes de axuda financeira que se presenten no ano 2003, ó abeiro do citado convenio, fíxase no 4,55%. Así mesmo, o tipo de xuro variable queda establecido para o ano 2003 no 4,30%. Para próximos exercicios, o citado tipo variará por anos naturais de acordo co establecido na citada cláusula.</p>
<p>Cuarto.-O tipo de xuro do contrato de arrendamento financeiro resultante para o beneficiario, é dicir, o nominal menos os puntos de subsidiación, non poderá ser inferior ó límite fixado nos citados convenios e na resolución de concesión de axuda. No caso de que sexa inferior limitarase a subsidiación ata o citado límite. Para o caso de que o tipo de xuro nominal sexa igual ou inferior ó límite, suspenderase a subsidiación e o tipo de xuro que se vai aplicar ó contrato de arrendamento financeiro será o que lle corresponda segundo o establecido no punto primeiro da presente resolución.</p>
<p>Santiago de Compostela, 14 de xaneiro de 2003.</p>
<p>José Antonio Orza Fernández</p>
<p>Presidente do Instituto Galego de Promoción</p>
<p>Económica</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

