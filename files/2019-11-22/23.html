---
date: '2019-11-22'
id: G2311-041119-0001
page: 49755
number: 223
agency: Xulgado de Primeira Instancia e Instrución número 1 de Viveiro
section: V. Administración de xustiza.
title: EDICTO (DCT 248/2018).
range: Edicto
url: >-
  https://www.xunta.gal/dog/Publicados/2019/20191122/AnuncioG2311-041119-0001_gl.html
---
<p>Eu, Marina Sofía López Pérez, letrada da Administración de xustiza do Xulgado de Primeira Instancia e Instrución número 1 de Viveiro, fago saber que no procedemento DCT 248/2018 seguido por instancia de Bouchra El Jaadi fronte a Mahmoud Al Chemali se ditou sentenza, cuxo encabezamento e parte dispositiva son do seguinte teor literal:</p>
    <p>Sentenza:</p>
    <p>Maxistrado: Pablo Muñoz Vázquez.</p>
    <p>Lugar: Viveiro.</p>
    <p>Data: 9 de setembro de 2019.</p>
    <p>Demandante: Bouchra el Jaadi.</p>
    <p>Avogada: María del Mar Hermida Cupeiro.</p>
    <p>Procurador: Constantino Prieto Vázquez.</p>
    <p>Demandado: Mahmoud Al Chemali.</p>
    <p>Demandado: Ministerio Fiscal.</p>
    <p>Tipo de procedemento: divorcio contencioso número 248/2018.</p>
    <p>Decido que debo estimar e estimo parcialmente a demanda formulada polo procurador dos tribunais Constantino Prieto Vázquez, en nome e representación de Bouchra El Jaadi fronte a Mahmoud Al Chemali, e, por conseguinte, debo declarar e declaro a disolución por divorcio do matrimonio formado por Bouchra El Jaadi e Mahmoud Al Chemali, con todos os efectos legais inherentes a tal declaración, e o establecemento das seguintes medidas definitivas:</p>
    <p>1º. A privación da patria potestade de Mahmoud Al Chemali sobre o seu fillo menor Selayman.</p>
    <p>2º. A titularidade e o exercicio da patria potestade recaerá en exclusiva en Bouchra El Jaadi, nai do menor Selayman.</p>
    <p>3º. A garda e custodia do menor, Selayman, atribúese á nai, Bouchra El Jaadi.</p>
    <p>4º. Non se establece ningún réxime de visitas e de comunicacións do proxenitor non custodio, Mahmoud Al Chemali, co seu fillo menor Selayman.</p>
    <p>5º. Non procede pronunciarse sobre a atribución do uso da vivenda familiar.</p>
    <p>6º. O pai, Mahmoud Al Chemali, deberá aboar, desde a data de interposición da demanda (2 de maio de 2018), en concepto de pensión alimenticia a favor do seu fillo menor, Selayman, a cantidade de 120 euros mensuais que ingresará nos cinco primeiros días do mes na conta que para tal efecto designe a nai, Bouchra El Jaadi, ante este xulgado. Esta pensión alimenticia actualizarase cada 1 de xaneiro de conformidade coas variacións que experimente o IPC ou índice que no futuro o substitúa.</p>
    <p>7º. Os gastos extraordinarios xerados polo fillo menor, Selayman, deberán ser satisfeitos por metade por ambos os proxenitores.</p>
    <p>8º. Denegar o establecemento dunha pensión compensatoria a favor de Bouchra El Jaadi.</p>
    <p>Sen imposición das custas.</p>
    <p>Notifíquese esta resolución ás partes.</p>
    <p>Firme esta sentenza, a letrada da Administración de xustiza acordará a súa inscrición no rexistro civil correspondente.</p>
    <p>Esta sentenza non é firme. Contra ela cabe interpoñer recurso de apelación ante a Audiencia Provincial de Lugo.</p>
    <p>Así por esta miña sentenza, definitivamente xulgando en primeira instancia, pronúncioo, mándoo e asínoo.</p>
    <p>Publicación. Lida e publicada que foi a anterior sentenza, polo maxistrado que a autoriza, en audiencia pública, lugar e data nesta indicados. Dou fe.</p>
    <p>Acordouse notificar a sentenza a Mahmoud Al Chemali, en paradoiro descoñecido, mediante edicto que se publicará no Diario Oficial de Galicia, polo que se expide o presente edicto co fin de que sirva de notificación en forma.</p>
    <p>Viveiro, 30 de outubro de 2019</p>
    <footer><p>A letrada da Administración de xustiza</p></footer>

