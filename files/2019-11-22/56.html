---
date: '2019-11-22'
id: L178-041119-0001
page: 49808
number: 223
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan especial para
  o desenvolvemento do sistema xeral de equipamento deportivo ZD-2, área
  deportiva de San Lázaro.
range: Anuncio
url: >-
  https://www.xunta.gal/dog/Publicados/2019/20191122/AnuncioL178-041119-0001_gl.html
---
<p>O Pleno da Corporación, na sesión ordinaria que tivo lugar o día 26 de setembro de 2019, adoptou o seguinte acordo:</p>
    <p>Aprobar definitivamente a modificación puntual do Plan especial de desenvolvemento do sistema xeral de equipamento deportivo ZD-2 (San Lázaro), promovida polo Concello de Santiago de Compostela, sen modificacións respecto da inicialmente aprobada.</p>
    <p>O acordo de aprobación definitiva publicarase no <em>Diario Oficial de Galicia</em> e a normativa e ordenanzas publicaranse no <em>Boletín Oficial</em> da provincia.</p>
    <p>Así mesmo, remitirase á Consellería de Medio Ambiente, Territorio e Vivenda a documentación exixida polo artigo 88.3 da Lei do solo de Galicia, para os efectos de inscribir a modificación puntual do plan especial no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do Regulamento da Lei do solo de Galicia, a eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei.</p>
    <p>Contra o acordo da aprobación definitiva da citada modificación puntual poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Santiago de Compostela, 18 de outubro de 2019</p>
    <footer><p>O alcalde<br>P.D. (DEC/4742/2019, do 17 de xuño de 2019)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

