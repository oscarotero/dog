---
date: '2021-06-25'
id: O3C2-160621-0002
page: 32302
number: 120
agency: Academia Galega de Seguridade Pública
section: VI. Anuncios. a) Administración autonómica.
title: >-
  ANUNCIO do 16 de xuño de 2021 polo que se lles informa ás persoas interesadas
  na obtención da habilitación do persoal de control de acceso a espectáculos
  públicos e actividades recreativas da convocatoria de cursos para obtención da
  acreditación de control de acceso aos espectáculos públicos e actividades
  recreativas, así como aos establecementos ou espazos abertos ao público
  (códigos de procedemento PR471A e PR472A).
range: Anuncio
url: >-
  https://www.xunta.gal/dog/Publicados/2021/20210625/AnuncioO3C2-160621-0002_gl.html
---
<p>En virtude do establecido no artigo 8 do Decreto 48/2021, do 11 de marzo, polo que se regula a actividade de control de acceso aos espectáculos públicos e actividades recreativas, así como aos establecementos ou espazos abertos ao público en que se realicen (DOG núm. 56, do 24 de marzo), a Agasp convoca varias edicións do curso de formación necesario para a obtención da acreditación.</p>
    <p>Na páxina web da Agasp (https://agasp.xunta.gal) está disponible a Resolución do 14 de xuño de 2021, do director xeral da Agasp, pola que se convocan 5 edicións do curso de formación para a obtención da habilitación do persoal de control de acceso a espectáculos públicos e actividades recreativas, na cal figuran os requisitos de participación, documentación que se debe presentar e forma de presentación, e datos que serán obxecto de comprobación por parte da Administración. Así mesmo, tamén se indican as datas, horarios, duración, desenvolvemento e lugar de realización dos cursos.</p>
    <p>Tamén estará dispoñible na páxina web da Agasp o temario do curso.</p>
    <p>As persoas interesadas poderán obter información adicional sobre esta convocatoria na Academia Galega de Seguridade Pública, a través dos seguintes medios:</p>
    <p>a) Na páxina web da Academia Galega de Seguridade Pública (https://agasp.xunta.gal).</p>
    <p>b) No enderezo electrónico formacion.agasp@xunta.gal</p>
    <p>c) No teléfono da Agasp: 886 20 61 10.</p>
    <p>d) No Servizo de Formación en Seguridade Pública na Agasp (avenida da Cultura, s/n, 36680 A Estrada, Pontevedra).</p>
    <p>e) Na guía de procedementos e servizos, no enderezo https://sede.xunta.gal/guia-de-procedementos-e-servizos</p>
    <p>A Estrada, 16 de xuño de 2021</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

