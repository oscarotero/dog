---
date: '2018-05-29'
id: G2345-080518-0001
page: 26411
number: 101
agency: Xulgado do Social número 2 da Coruña
section: V. Administración de xustiza.
title: EDICTO de notificación de sentenza (PO 211/2016).
range: Edicto
url: >-
  https://www.xunta.gal/dog/Publicados/2018/20180529/AnuncioG2345-080518-0001_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento ordinario 211/2016 deste xulgado do social, seguido por instancia de Julio Grille Barreiro contra a empresa Proyectos Constructivos del Norte, S.L. (Proconor), Fogasa, sobre reclamación de cantidade, foi ditada a seguinte resolución, cuxa parte dispositiva se achega:</p>
    <p>«Sentenza.</p>
    <p>Na Coruña o catro de maio de dous mil dezaoito</p>
    <p>Jorge Hay Alba, maxistrado do Xulgado do Social número 2 da Coruña, tendo visto os presentes autos seguidos neste xulgado co nº 211/2016, nos cales son parte, dun lado, como demandante Julio Grille Barreiro, representada polo letrado Daniel Pérez López, e como demandado Proyectos Constructivos del Norte, S.L., que non comparece, e o Fogasa, representado pola letrada Rosa Prósper Montalvo, sobre reclamación de cantidade, pronunciou en nome do rei, a seguinte sentenza:</p>
    <p>Antecedentes de feito.</p>
    <p>Primeiro. A parte demandante presentou demanda que por quenda correspondeu a este Xulgado do Social número 2 da Coruña, na cal, despois de expor os feitos e alegar os fundamentos de dereito que considerou pertinentes, terminaba suplicando que se ditase sentenza conforme o pedido.</p>
    <p>Segundo. Admitida a trámite a devandita demanda, sinalouse a celebración do acto de xuízo e este celebrouse na data sinalada en todas as súas fases, co resultado que consta na acta redactada para o efecto e que quedou debidamente gravado no correspondente soporte CD. Unha vez concluso o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decido</p>
    <p>Que, estimando en parte a demanda interposta polo demandante Julio Grille Barreiro, coa intervención do Fogasa, debo condenar e condeno a empresa Proyectos Constructivos del Norte, S.L. a aboar ao demandante a cantidade de 4.994,05 €, e responderá o Fogasa, se for o caso, e en virtude da prescrición, da cantidade de 3.641,92 €.</p>
    <p>Notifíquese esta resolución ás partes, ás cales se fará saber que contra ela só cabe recurso de suplicación ante o Tribunal Superior de Xustiza de Galicia, e que o deben anunciar ante este xulgado no prazo de cinco días a partir da notificación desta sentenza, e no propio termo, se o recorrente non goza do beneficio da xustiza gratuíta deberá, ao anunciar o recurso, entregar comprobante de teren consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E, igualmente, deberá no momento de interporen o recurso, consignar a suma de 300 euros en concepto de depósito especial para recorrer.</p>
    <p>Así o pronuncio, mando e asino por esta miña sentenza, xulgando definitivamente.</p>
    <p>Publicación. Expído eu, a secretaria xudicial, para facer constar que, na mesma data da sentenza, se deposita na secretaría deste xulgado a anterior sentenza para a súa notificación e publicidade na forma permitida e ordenada pola constitución e as leis. A seguir, líbrase testemuño da sentenza para a súa unión aos autos. Dou fe».</p>
    <p>E para que sirva de notificación en legal forma a Proyectos Construtivos del Norte, S.L. (Proconor), en ignorado paradoiro, expido esta cédula para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 8 de maio de 2018</p>
    <footer><p>A letrada da Administración de xustiza</p></footer>

