---
date: '2013-07-29'
id: CA04-040713-0001
page: 29976
number: 143
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de xullo de 2013, da Xefatura Territorial da Coruña, pola que
  se autoriza e se aproba o proxecto de execución dunha instalación eléctrica no
  concello de Arteixo (expediente IN407A 2013/84-1).
range: Resolución
url: >-
  https://www.xunta.gal/dog/Publicados/2013/20130729/AnuncioCA04-040713-0001_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a seguir se describen:</p>
    <p>Solicitante: AD Grupo Regueira, S.A.</p>
    <p>Domicilio social: Galileo Galilei, 9-11, polígono industrial A Grela, 15008 A Coruña.</p>
    <p>Denominación: CS, centro de entrega e medida caseta, LMT e CT de 630 kVA.</p>
    <p>Situación: polígono industrial de Sabón, parcela 3 DA 139, Arteixo.</p>
    <p>Características técnicas: CS en caseta prefabricada con 3 interrutores seccionadores de 24 kV, 400 A en cabina metálica, centro de entrega (compartida co CS) con seccionamento, protección e equipamento de medida. LMT soterrada de 133 m de lonxitude en cable 12/20 kV, 1×95 Al. CT de interior con transformador de 630 kVA, relación 15-20/0,42 kV en baño de aceite. Aparellaxe de seccionamento e protección en cabina metálica prefabricada.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan nos expedientes.</p>
    <p>Contra a presente resolución poderase interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da publicación desta resolución; tamén se poderá interpoñer calquera outro recurso que se considere pertinente.</p>
    <p>A Coruña, 4 de xullo de 2013</p>
    <footer><p>Susana Vázquez Romero<br>Xefa territorial da Coruña</p></footer>

