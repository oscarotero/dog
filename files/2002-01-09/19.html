---
date: '2002-01-09'
id: F9E
page: 314
number: 6
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 7 de decembro de 2001 sobre concesión do título licencia de
  axencia de viaxes do grupo maiorista con XG-202 a Costas Galicia, sita no
  lugar de Aios número 4, Noalla, Sanxenxo (Pontevedra).
range: Resolución
url: 'https://www.xunta.gal/dog/Publicados/2002/20020109/AnuncioF9E_gl.html'
---
<p>Examinado o expediente instruído por instancia de David Caramés Pombo, na súa calidade de representante legal de Inversiones Hoteleras de Galicia, S.L., titular da axencia de viaxes Costas Galicia, en solicitude de concesión do oportuno título-licencia da axencia de viaxes do grupo maiorista, sita no lugar de Aios nº 4 de Noalla, Sanxenxo (Pontevedra).</p>
<p>Resultando que coa referida solicitude se achegou toda a documentación que se indica no artigo 6 do Decreto 42/2001, do 1 de febreiro, de refundición en materia de axencias de viaxes, guías de turismo e turismo activo.</p>
<p>Considerando que na empresa solicitante concorren tódalas condicións esixidas polo Decreto 42/2001, do 1 de febreiro, para a obtención do título-licencia de axencia de viaxes do grupo maiorista.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 9/1997, do 21 de agosto, de ordenación e promoción do turismo en Galicia, e o Decreto 42/2001, do 1 de febreiro, de refundición en materia de axencias de viaxes, guías de turismo e turismo activo, a Dirección Xeral de Turismo,</p>
<p>RESOLVE:</p>
<p>Conceder título-licencia de axencia de viaxes do grupo maiorista, co XG-202, a Costas Galicia, con casa central no lugar de Aios nº 4 de Noalla, Sanxenxo, da que é titular Inversiones Hosteleras de Galicia, S.L., que poderá exerce-la súa actividade mercantil a partir da data de publicación desta resolución no DOG, con suxeición ó preceptuado no Decreto 42/2001, do 1 de febreiro, de refundición en materia de axencias de viaxes, guías de turismo e turismo activo. A dita axencia quedará inscrita no Rexistro de Empresas e Actividades Turísticas da Comunidade Autónoma Galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente poderá interpoñer recurso potestativo de reposición no prazo dun mes contado desde o día seguinte ó da publicación de presente resolución no DOG.</p>
<p>Todo isto faise sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 7 de decembro de 2001.</p>
<p>P.D. (Orde 12-1-1998)</p>
<p>María A. Antón Vilasánchez</p>
<p>Directora xeral de Turismo</p>

