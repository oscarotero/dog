---
date: '1995-01-12'
id: 906E
page: 488
number: 8
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 2 xaneiro de 1995 pola que se establecen axudas para mantemento e
  promoción de actividades para entidades de iniciativa social que desenvolvan o
  seu labor no eido socio-familiar.
range: Orde
url: 'https://www.xunta.gal/dog/Publicados/1995/19950112/Anuncio906E_gl.html'
---
<p>O Estatuto de autonomía de Galicia, no seu artigo 27.23, asígnalle á Comunidade Autónoma competeneia exclusiva en materia de asistencia social.</p>
<p>A Lei 4/1993, do 14 de abril, de servicios sociais, inclúe no seu artigo 5.3, como unha das áreas de actuación, os servicios de familia, infancia e mocidade, atribuíndolle o Decreto 2/1994, do 13 de xaneiro, á Consellería de Familia, Muller e Xuventude as competencias neste sector.</p>
<p>A Lei ll/1992, do 7 de outubro, de réxime financeiro e presupostario, establece nos seus artigos 78 e 79 o réxime xeral de concesión de axudas e subvencións con cargo os orzamentos xerais da Comunidade Autónoma, normativa a que, en consecuencia, se adaptará a presente orde, tendo en conta en todo caso os principios de publicidade, obxectividade e concorrencia, e os demais requisitos esixidos na Lei de orzamentos xerais da Comunidade galega para o ano 1995.</p>
<p>Con este fin, na devandita lei de orzamentos, nas aplicacións 14.02.212A.484.20, 14.02.212A.484.30, 14.02.212D.484.10 e 14.02.212D.484.20 existe partida orzamentaria consignada para as axudas que se establecen no articulado da presente orde.</p>
<p>Na súa virtude, en uso das facultades que teño atribuídas e para a debida aplicación dos créditos orzamentarios para o fin para o que foron establecidos,</p>
<p>DISPOÑO:</p>
<p>Artigo 1º.-Obxecto.</p>
<p>Constitúe o obxecto da presente orde de convocatoria a concesión de axudas económicas para mantemento e promoción de actividades para aquelas entidades de iniciativa social que desenvolven o seu labor no ámbito socio-familiar, nas áreas de familia, infancia e menores.</p>
<p>Artigo 2º.-Beneficiarios.</p>
<p>Poderán solicita-las subvencións reguladas na presente orde as entidades de iniciativa social que sexan tilulares de centros de atención no sector socio-familiar ou realicen actividades de promoción no devandito eido, sempre que se encontren inscritas no rexistro de entidades prestadoras de servicios sociais desta consellería, creado polo Decreto 95/1994, do 8 de abril.</p>
<p>Artigo 3º.-Tipos de axudas.</p>
<p>Os tipos de axudas que se poderán solicitar son os seguintes:</p>
<p>a) De mantemento.</p>
<p>-De asociacións e outras entidades de iniciativa social.</p>
<p>-De centros socio familiares entendendo como tales aqueles centros de atención a colectivos necesitados e que desenvolven funcións de participación e promoción socio-familiar, constituíndo lugares de encontro que faciliten as relacións interpersoais e interxeracionais.</p>
<p>b) De promoción de actividades.</p>
<p>-Programas de carácter formativo ou científico.</p>
<p>-Programas de información, orientación e asesoramento familiar.</p>
<p>-Programas de educación familiar.</p>
<p>-Programas de fomento da convivencia interpersoal e interxeracional.</p>
<p>Artigo 4º.-Normas xerais sobre as subvencións.</p>
<p>a) Tanto para as subvencións de mantemento como de promoción de actividades, a subvención poderá significa-lo financiamento total ou parcial do gasto, sen que en ningún caso implique duplicidade, de tal forma que a suma das subvencións concedidas por todo tipo de organismos públicos, percibidas coa mesma finalidade, non supere o 100% do importe total do gasto efectuado.</p>
<p>b) As delegacións provinciais da Consellería de Familia, Muller e Xuventude poderán efectua-las comprobacións que consideren oportunas en canto ó cumprimento dos requisitos esixidos pola Lei de servicios sociais de Galicia ás asociacións de iniciativa social.</p>
<p>c) Aquelas asociacións de iniciativa social que tañan subscrito convenio de colaboración coa Consellería de Familia, Muller e Xuventude para o mantemento de centros de atención a menores, non poderán solicitar para este fin subvencións ó abeiro desta orde.</p>
<p>Así mesmo, quedan excluídas da presente convocatoria aquelas entidades de iniciativa social que exerzan actividades noutros sectores sociais distintos ós especificados no artigo 1 polas que poidan acceder a outras convocatorias desta consellería para os mesmos conceptos.</p>
<p>d) As axudas reguladas na presente orde poderán estar suxeitas á formalización dun convenio entre a entidade beneficiaria e a Consellería de Familia, Muller e Xuventude.</p>
<p>Artigo 5º.-Solicitude e documentación.</p>
<p>As entidades deberán presentar xunto coa solicitude (anexo I) a documentación que a continuación se relaciona:</p>
<p>1.-Documentos comúns a tódalas axudas.</p>
<p>a) Certificación bancaria da conta na que se ingresará, se é o caso, o importe efectivo da subvención.</p>
<p>b) Acreditación da personalidade e representación da entidade.</p>
<p>c) Fotocopia da tarxeta de identificación fiscal.</p>
<p>d) Declaración das subvencións ou axudas obtidas para a mesma finalidade procedentes de calquera Administración ou de entes públicos nacionais ou estranxeiros, ou negativa, se é o caso.</p>
<p>Aquelas institucións que soliciten subvencións por primeira vez, ou as que, aínda téndoa solicitada, sufran variacións estatutarias, deberán presentar ademais fotocopia compulsada dos seus estatutos ou das variacións efectuadas neles.</p>
<p>2.-Documentos específicos para cada tipo de subvención.</p>
<p>2.1.-Para subvencións de mantemento.</p>
<p>Memoria explicativa da entidade solicitante, na que consten, entre outros, os seguintes aspectos: o seu obxecto e fins, actividades que leva a cabo, persoal asalariado, se é o caso, formas de financiamento e orzamento solicitado.</p>
<p>En caso de ter centros dependentes que presten servicios no eido socio-familiar, deberá facerse constar, así mesmo, a identificación do centro; a súa descrición técnica, o tipo de beneficiarios atendidos, persoal do centro así como as súas fontes de financiamento.</p>
<p>2.2.-Para subvencións de promoción de actividades.</p>
<p>a) Programa pormenorizado das actividades que se pretenden realizar.</p>
<p>b) Orzamento desagregado dos gastos previstos, así como dos posibles recursos con que se conte para o seu financiamento.</p>
<p>c) Compromiso expreso de ceder a favor da Xunta de Galicia os dereitos dos resultados obtidos no caso de congresos, reunións científicas, estudios e publicacións, así como de presentar un informe destes.</p>
<p>Artigo 6º.-Lugar e prazo de presentación das solicitudes e documentación.</p>
<p>A solicitude e maila documentación requirida presentaranse, de conformidade cos modelos normalizados, nas delegacións provinciais da Consellería de Familia, Muller e Xuventude ou, sendo de aplicación en todo caso o disposto no artigo 38.4. da Lei de réxime xurídico das administracións públicas e do procedemento administrativo común.</p>
<p>O prazo de presentación das solicitudes será de 30 días naturais contados a partir do día seguinte ó da publicación da presente orde no Diario Oficial de Galicia.</p>
<p>Artigo 7º.-Tramitación dos expedientes.</p>
<p>1.-Unha vez rematado o prazo de presentación de solicitudes as delegacións provinciais da consellería comprobarán que os expedientes reúnen tódolos requisitos recollidos na presente orde, e procederán a reclamarlles por escrito ós interesados os datos,</p>
<p>documentos e aclaracións que consideren necesarios para completa-lo expediente, co apercibimento de que, se así non se fixera no prazo de dez días, se arquivará o expediente sen máis trámite.</p>
<p>2.-Revisados os expedientes e completados, se é o caso, estas remitiránselle á comisión provincial ou central de valoración, segundo proceda, que terá a función de propoñe-la aprobación ou denegación das axudas o órgano competente.</p>
<p>3.-A composición das comisións de valoración será a seguinte:</p>
<p>a) Na esfera provincial:</p>
<p>Presidente/a: Xefe/a de servicio de familia, infancia e menores.</p>
<p>Vocais: Tres funcionarios da delegación provincial designados polo/a delegado/a, actuando un deles como secretario.</p>
<p>b) Na esfera central:</p>
<p>Presidenta: A directora xeral da Familia.</p>
<p>Vocais: Tres funcionarios designados pola conselleira por proposta da directora xeral, actuando un deles como secretario.</p>
<p>En ámbalas dúas comisións, poderá asistir, con voz pero sen voto, un representante da intervención competente.</p>
<p>Artigo 8º.-Resolución.</p>
<p>1.-A resolución das axudas, por proposta da comisión de valoración competente, e unha vez fiscalizada pola respectiva intervención, correspóndelles ós/ás delegados/as provinciais da consellería, salvo aquelas destinadas a subvencionar actividades que se vaian desenvolver no territorio de máis dunha provincia, que serán resoltas pola Consellería de Familia, Muller e Xuventude, de acordo co Decreto 88/1990, do 15 de febreiro.</p>
<p>O prazo para resolver será, en todo caso, de dous meses. As solicitudes non resoltas en prazo teranse por desestimadas.</p>
<p>2.-As resolucións seranlles notificadas ós interesados, debendo ser motivadas as de carácter denegatorio.</p>
<p>3.-Así mesmo, o órgano competente poderá modifca-las devanditas resolucións se houbese alteración das circunstancias que serviron de base para o seu outorgamento.</p>
<p>Artigo 9º.-Pagamento e xustificación das subvencións.</p>
<p>1.-Unha vez dictada a resolución pola que se concede a subvención procederase ó pagamento e xustificación, da forma que se indica a continuación, agás nos casos nos que se establezan convenios, nos que se aplicará o que neles se sinale.</p>
<p>2.-As subvencións poderanse facer efectivas de conformidade co establecido na Lei de orzamentos xerais de Galicia para 1995 da seguinte forma:</p>
<p>Para aquelas que non superen o importe de un millón de pesetas poderá anticiparse ata un 80% da contía outorgada, librándose o 20% restante no momento da completa xustificación por parte do beneficiario do cumprimento da finalidade e demais condicións para a que foi concedida.</p>
<p>Nos demais casos poderá facerse efectivo o pagamento da axuda do seguinte xeito:</p>
<p>a) Un primeiro prazo do 50% da totalidade da subvención, no momento da súa concesión.</p>
<p>Para facer efectivo este anticipo deberá presentarse como medio provisional de xustificación unha certificación emitida polo órgano competente da entidade do inicio das actividades.</p>
<p>b) O 50% restante unha vez presentada pola entidade beneficiaria certificación acreditativa de que foi realizado un gasto igual ou superior á axuda concedida e que ela foi destinada ó fin outorgado.</p>
<p>Así mesmo, a entidade deberá presentar antes do 31 de xaneiro do exercicio seguinte, ante a delegación provincial respectiva, un balance de ingresos e gastos comprensivo de todo o ano natural conforme o anexo II, así como unha memoria no caso de promoción de actividades. Cumprir este trámite considérase requisito previo para a concesión de subvencións nos exercicios seguintes.</p>
<p>Artigo 10º.-Outras obrigas das entidades subvencionadas.</p>
<p>As entidades subvencionadas deberán ademais:</p>
<p>a) Facer constar en todo tipo de publicidade e información a condición de subvencionada pola Conselleira de Familia, Muller e Xuventude.</p>
<p>b) Remiti-los informes e demais documentación que reclamen os órganos competentes da consellería.</p>
<p>c) Facilita-la inspección e control dos órganos competentes da Consellería de Familia, Muller e Xuventude sobre os seus centros e actividades, ademais do control financeiro por parte da Consellería de Economía e Facenda e as comprobacións previstas na lexislación do Consello de Contas.</p>
<p>d) Acreditar ante a entidade concedente a realización da actividade e o cumprimento dos requisitos e das condicións que determine a concesión da axuda ou subvención.</p>
<p>Artigo 11º.-Revogación.</p>
<p>O incumprimento total ou parcial de calquera das condicións establecidas na presente orde, así como a duplicidade de axudas con cargo a outros créditos dos orzamentos xerais do Estado, da Seguridade</p>
<p>Social, Administración institucional, autonómica ou local, constituirá causa determinante de revogación da axuda e do seu reintegro polo beneficiario ou solicitante, xunto cos xuros de demora, segundo o previsto no artigo 78.5 da Lei 11/1992, do 7 de outubro, de réxime financeiro e orzamentario de Galicia.</p>
<p>Disposición adicional</p>
<p>A concesión de axudas reguladas nesta orde terá como límite global o crédito asignado nos orzamentos para estes fins.</p>
<p>En todo caso, as actuacións que se van subvencionar deberán realizarse dentro do presente exercicio, agás as de promoción de actividades, para as que, en casos excepcionais e debidamente xustificados, abundará con que se inicien no presente exercicio debendo rematar, en todo caso, antes do 30 de xuño de 1996.</p>
<p>Disposicións derradeiras</p>
<p>Primeira.-</p>
<p>Autorízase a directora xeral da Familia para dicta-las normas necesarias para o desenvolvemento desta orde.</p>
<p>Segunda.-</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de xaneiro de 1995.</p>
<p>Manuela López Besteiro</p>
<p>Conselleira de Familia, Muller e Xuventude</p>

