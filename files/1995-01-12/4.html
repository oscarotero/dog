---
date: '1995-01-12'
id: 904A
page: 458
number: 8
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de decembro de 1994 pola que se resolve o concurso público para a
  concesión de axudas para realizar estudios de doutoramento, convocado no anexo
  I.A (bolsas de nova adxudicación) da Orde do 1 de xuño de 1994 (DOG do 13 de
  xuño).
range: Orde
url: 'https://www.xunta.gal/dog/Publicados/1995/19950112/Anuncio904A_gl.html'
---
<p>A Orde do 1 de xuño de 1994 (DOG do 13 de xuño) pola que se aproban as bases que rexerán as convocatorias de bolsas e axudas de apoio á formación e actualización do persoal investigador prevé, no seu anexo I.A, a concesión de bolsas de nova adxudicación para realizar estudios de doutoramento.</p>
<p>Por resolución da Dirección Xeral de Universidades e Investigación do 28 de novembro de 1994 (DOG do 5 de decembro) e de conformidade coa base 7 do aludido anexo I.A, fíxose pública a relación provisional de beneficiarios das mencionadas axudas. No apartado segundo da devandita resolución fixábase un prazo de dez días naturais contados a partir do seguinte ó da súa publicación no DOG co fin de que os interesados, de se-lo caso, formulasen as reclamacións oportunas.</p>
<p>Rematado este prazo, estudiadas as reclamacións presentadas pola Comisión de Selección de Política Científica, creada por Decreto 160/91, do 16 de maio (DOG do 28 de maio) e orde da Consellería de Educación e Ordenación Universitaria do 27 de xullo de 1994 (DOG do 10 de agosto), esta consellería, de acordo coa proposta de resolución elaborada pola dita comisión,</p>
<p>DISPÓN:</p>
<p>Artigo 1º.-Acórdase concéderlles bolsa de nova adxudicación para realizar estudios de doutoramento ás persoas que se relacionan no anexo I á presente orde.</p>
<p>Artigo 2º.De acordo co establecido nas bases da convocatoria, a contía das bolsas ás que se refire o artigo anterior será de 50.000.-ptas./mes. brutas durante o período comprendido entre o mes de outubro de 1994 a setembro de 1995.</p>
<p>Artigo 3º.-No caso de producirse algunha renuncia ás bolsas ás que se fixo referencia no artigo 1º, a Dirección Xeral de Universidades e investigación procederá a adxudicarlle a bolsa a algunha das persoas que se relacionan no anexo II. A asignación farase pola mesma orde na que se relacionan.</p>
<p>Artigo 4º.-A inobservancia por parte dos beneficiarios de calquera das bases establecidas na orde de convocatoria do 1 de xuño de 1994, suporá a perda do dereito a percibi-la subvención correspondente.</p>
<p>Artigo 5º.-A presente disposición pon fin á vía administrativa segundo o disposto no artigo 109 c) da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 30 de decembro de 1994.</p>
<p>Juan Piñeiro Permuy</p>
<p>Conselleiro de Educación e Ordenación</p>
<p>Universitaria</p>
<p>Sr. Director Xeral de Universidades e Investigación</p>

