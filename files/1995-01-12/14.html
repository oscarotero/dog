---
date: '1995-01-12'
id: '9072'
page: 493
number: 8
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 26 de decembro de 1994 pola que se adxudica unha axuda á
  investigación en materia de admimistración local.
range: Resolución
url: 'https://www.xunta.gal/dog/Publicados/1995/19950112/Anuncio9072_gl.html'
---
<p>A Escola Galega de Administración Pública convocou por resolución do 24 de novembro de 1994 (DOG nº 234, do 5 de decembro) unha axuda á investigación en materia de administración local para a execución de tarefas desta natureza na EGAP.</p>
<p>O tribunal cualificador para a adxudicación desta bolsa, na súa reunión do 22 de decembro de 1994, baremou tódalas solicitudes e propuxo a adxudicación en favor da que obtivo a maior puntuación.</p>
<p>De conformidade coas competencias que me recoñece a normativa vixente e á vista da proposta do tribunal resolvo outorgarlle a axuda á investigación en materia de administración local a Pablo Rodríguez Rodríguez, que conseguiu unha puntuación de 59,25 puntos.</p>
<p>Contra esta resolución cabe interpoñer no prazo de un mes recurso ordinario ante o conselleiro da Presidencia e Administración Pública da Xunta de Galicia (art. 114.2 da Lei 30/1992, do 26 de novembro), sen prexuízo da formulación do recurso contencioso-administrativo contra a resolución do devandito recurso ordinario.</p>
<p>Santiago de Compostela, 26 de decembro de 1994.</p>
<p>Jaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>

