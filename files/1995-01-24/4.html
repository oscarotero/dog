---
date: '1995-01-24'
id: 9B16
page: 776
number: 16
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 9 de xaneiro de 1995, da Dirección Xeral de Ordenación Educativa
  e Centros, pola que se lle autoriza a ampliación de unha unidade do segundo
  ciclo de educación infantil ó centro privado Minerva, da Coruña.
range: Resolución
url: 'https://www.xunta.gal/dog/Publicados/1995/19950124/Anuncio9B16_gl.html'
---
<p>Examinado o expediente incoado pola titularidade do centro privado Minerva da Coruña no que solicita a ampliación, de unha unidade do 2º ciclo de educación infantil no dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria da Coruña que o envía cos informes emitidos pola Inspección de Educación, pola Unidade Técnica de Construccións e, pola Oficina de Supervisión de Proxectos.</p>
<p>Vista a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1.004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitario (BOE do 26) e demais disposicións complementarias.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1.004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste real decreto, enténdense autorizados para poder imparti-lo segundo ciclo de educación infantil.</p>
<p>Esta dirección xeral resolveu:</p>
<p>Autoriza-la ampliación de unha unidade do segundo ciclo de educación infantil ó centro privado que se relaciona no anexo da presente resolución, facendo constar que, para a posta en funcionamento dela, a titulación do profesorado deberá axustarse ó establecido no Real decreto 1.004/1991.</p>
<p>Santiago de Compostela, 9 de xaneiro de 1995.</p>
<p>Gerardo Muñoz Sánchez-Brunete</p>
<p>Director xeral de Ordenación Educativa e Centros</p>
<p>ANEXO QUE SE CITA</p>
<p>PROVINCIA DA CORUÑA</p>
<p>Concello: A Coruña.</p>
<p>Localidade: A Coruña.</p>
<p>Enderezo: Mosteiro de Caaveiro, 1.</p>
<p>Denominación: Minerva.</p>
<p>Titular: Nieves Pena García.</p>
<p>Nivel: Educación infantil 2º ciclo.</p>
<p>Unidades de que constaba: 2 de educación preescolar-párvulos.</p>
<p>Unidades novas autorizadas: 1.</p>
<p>Total de unidades autorizadas: 3.</p>

