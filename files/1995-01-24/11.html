---
date: '1995-01-24'
id: 9B36
page: 787
number: 16
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Orde do 10 de xaneiro de 1995 pola que se anuncia a convotoria pública para a
  provisión, polo sistema de libre designación, das xerencias de atención
  primaria da Comunidade Autónoma de Galicia.
range: Orde
url: 'https://www.xunta.gal/dog/Publicados/1995/19950124/Anuncio9B36_gl.html'
---
<p>0 Decreto 252/1994, do 29 de xullo, crea as xerencias de atención primaria da Comunidade Autónoma de Galicia e establece a súa estructura directiva.</p>
<p>Procede agora, en cumprimento das previsións contidas no dito decreto adapta-la situación actual á nova estructura directiva nel deseñada mediante o nomeamento, polo sistema de libre designación en convocatoria pública, do posto de máximo nivel da dita estructura que vén representada polo seu director xerente.</p>
<p>Por isto, esta consellería, de conformidade co establecido no artigo 3.1, do citado decreto 252/1994, do 29 de xullo</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, as prazas que</p>
<p>se indican no anexo da presente orde, pertencentes á estructura directiva das xerencias de atención primaria.</p>
<p>Segundo.-Poderán concorrer a elas os interesados que reúnan os requisitos previstos no artigo 3.1 do citado Decreto 252/1994, do 29 de xullo.</p>
<p>Terceiro.-As solicitudes para participar na presente convocatoria poderán presentarse no rexistro xeral da Consellería de Sanidade e Servicios Sociais, no das súas delegacións provinciais ou en calquera das direccións provinciais do Sergas, ademais de nas oficinas previstas no artigo 38.4º da Lei 40/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ó da súa publicación desta orde no Diario Oficial de Galicia.</p>
<p>Os interesados deberán presentar, xunto coa solicitude, un «currículum vitae» e xustificar mediante certificación ou copia compulsada os méritos que nel aleguen, ademais de xustifica-los requisitos ós que se refire o apartado segundo da presente orde.</p>
<p>Cuarto.-A resolución desta convocatoria farase pública no Diario Oficial de Galicia, podéndose declarar desertas todas ou algunha das prazas ofertadas.</p>
<p>Quinto.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 10 de xaneiro de 1995.</p>
<p>José Manuel Romay Becaría</p>
<p>Conselleiro de Sanidade e Servicios Sociais</p>

