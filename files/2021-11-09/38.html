---
date: '2021-11-09'
id: G0532-251021-0002
page: 54986
number: 215
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 20 de outubro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación de solicitude de modificación substancial da autorización
  ambiental integrada outorgada a Oviganic Ibérica, S.L. para a súa industria
  láctea, situada no concello de Monforte de Lemos (Lugo) (expediente
  2021-IPPC-M-89).
range: Anuncio
url: >-
  https://www.xunta.gal/dog/Publicados/2021/20211109/AnuncioG0532-251021-0002_gl.html
---
<p>Para os efectos previstos no artigo 15 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19.10.2013), e consonte o indicado no Acordo do 1.10.2021, da Dirección Xeral de Calidade Ambiental, Sostibilidade e Cambio Climático, polo que se declara a tramitación de urxencia deste procedemento, faise público que por espazo de 10 días hábiles contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento de solicitude de modificación substancial presentado por Oviganic Ibérica, S.L. para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>O documento estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 20 de outubro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expediente: 2021-IPPC-M-89.</p>
    <p>Núm. de autorización ambiental integrada: 2008/0012_NAA/IPPC_200.</p>
    <p>Categoría principal da actividade: anexo I, grupo 9.1.c).</p>
    <p>Titular: Oviganic Ibérica, S.L.</p>
    <p>CIF: B-14590046.</p>
    <p>Enderezo do titular: polígono industrial do Reboredo, parcelas 29-30, 27400 Monforte de Lemos (Lugo).</p>
    <p>Enderezo da instalación: polígono industrial do Reboredo, parcelas 29-30, 27400 Monforte de Lemos (Lugo).</p>
    <p>Actividade principal: preparación de leite e outros produtos lácteos.</p>
    <p>Descrición da modificación substancial: o titular ten prevista unha ampliación da planta que constaría de: </p>
    <p>– Nova torre de secado de leite para fórmulas infantís.</p>
    <p>– Nova sección de desmineralización (electrodiálise, nanofiltración e ultrafiltración). </p>
    <p>– Melloras na estación depuradora de augas residuais, aumento do caudal de augas residuais e novo punto de vertedura a canle pública.</p>
    <p>– Liña de envasado de manteiga.</p>
    <p>– Planta de ósmose para auga e recirculación de auga branda.</p>
    <p>– 1 depósito de 200.000 litros para auga osmotizada.</p>
    <p>– Nova caldeira de 16 Tn/h (OLMAR).</p>
    <p>Verteduras: derivado da modificación substancial, prevese un aumento de caudal de vertedura de 97.500 m3/ano (278,57 m3/día) a 365.000 m3/ano (1.000 m3/día), que será canalizado a unha canle pública (regato Carballal).</p>

