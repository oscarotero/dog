---
date: '2021-11-09'
id: G0599-291021-0008
page: 54767
number: 215
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 27 de outubro de 2021, da Secretaría Xeral da Igualdade, pola
  que se modifica a Resolución do 28 de xuño de 2021 pola que se establecen as
  bases reguladoras das axudas do programa Emega para o fomento do emprendemento
  feminino en Galicia, financiadas con fondos REACT-UE no marco do programa
  operativo FSE Galicia 2014-2020, e se procede á súa convocatoria no ano 2021
  (código de procedemento SI429A).
range: Resolución
url: >-
  https://www.xunta.gal/dog/Publicados/2021/20211109/AnuncioG0599-291021-0008_gl.html
---
<p>Mediante a Resolución da Secretaría Xeral da Igualdade, do 28 de xuño de 2021, establecéronse as bases reguladoras e convocáronse as axudas destinadas a fomentar o emprendemento feminino en Galicia, para o ano 2021 (código de procedemento SI429A) (DOG núm. 133, do 14 de xullo).</p>
    <p>O artigo 21.1 da Resolución do 28 de xuño de 2021 establece que para a xustificación das axudas as beneficiarias deberán presentar a documentación xustificativa da subvención concedida coa data límite que figure na resolución de concesión, e que, en todo caso, non excederá o 17 de novembro de 2021.</p>
    <p>Tendo en conta o elevado número de solicitudes presentadas ao abeiro da citada resolución, e dado que non se causa prexuízo a outras persoas/entidades, procede modificar o artigo 21.1, ampliando o prazo de xustificación, ata unha data que permita a mellor xustificación por parte das emprendedoras beneficiarias. </p>
    <p>Por todo o exposto, no uso das atribucións que me foron conferidas,</p>
    <h2>DISPOÑO:</h2>
    <p>Artigo 1</p>
    <p>Modifícase o punto 1 do artigo 21 (prazo e xustificación da subvención) da Resolución da Secretaría Xeral da Igualdade, do 28 de xuño de 2021, pola que se establecen as bases reguladoras das axudas do programa Emega para o fomento do emprendemento feminino en Galicia, financiadas con fondos REACT-UE no marco do Programa operativo FSE Galicia 2014-2020, e se procede á súa convocatoria no ano 2021 (código de procedemento SI429A) (DOG núm. 133, do 14 de xullo), que queda redactado como segue:</p>
    <p>«1. As beneficiarias deberán presentar a documentación xustificativa da subvención concedida coa data límite que figure na resolución de concesión, e que, en todo caso, non excederá a data límite do 10 de decembro de 2021». </p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 27 de outubro de 2021</p>
    <footer><p>Susana López Abella<br>Secretaria xeral da Igualdade</p></footer>

