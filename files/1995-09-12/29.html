---
date: '1995-09-12'
id: 425E
page: 6931
number: 175
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 1 de agosto de 1995, do Servicio de Estructuras e
  Desenvolvemento Rural de Ourense, pola que se anuncia a publicación do acordo
  de concentración parcelaria da zona de Nigueiroá-O Ribeiro-Garabelos
  (Bande-Ourense).
range: Resolución
url: 'https://www.xunta.gal/dog/Publicados/1995/19950912/Anuncio425E_gl.html'
---
<p>Ponse en coñecemento de tódolos interesados na concentración parcelaria da zona de Nigueiroá-O Ribeiro-Garabelos (Bande-Ourense), declarada de utilidade pública e de urxente execución polo Decreto 64/1989, do 13 de abril (DOG nº 92, do 15 de maio de 1989), o seguinte:</p>
<p>Primeiro.-O 31 de xullo de 1995, o director xeral de Estructuras e Desenvolvemento Rural aprobou o acordo de concentración parcelaria da zona de Nigueiroá-O Ribeiro-Garabelos (Bande-Ourense), logo de introducir no proxecto as modificacións oportunas á vista do resultado da enquisa desde último.</p>
<p>Segundo.-O acordo de concentración estará exposto ó público no Concello de Bande durante trinta días hábiles, contados desde o seguinte día ó da publicación do último dos avisos que corresponde facer no Diario Oficial de Galicia e no BOP.</p>
<p>Terceiro.-No prazo dos trinta días que se din, cabe interpoñer recurso de alzada perante o conselleiro de Agricultura, Gandería e Montes. Os recorrentes poderán presenta-lo recurso na Xefatura de Estructuras e Desenvolvemento Rural (R/ Curros Enríquez, 1-6º, Ourense), ou nas oficinas centrais da consellería (edificio administrtivo San Caetano, Santiago de Compostela), así como en calquera das dependencias a que</p>
<p>se refire o artigo 66 da Lei de procedemento administrativo. Para este efecto deberán expresar no escrito no que se promova a reclamación, un domicilio dentro do termo municipal de que se trate, e, se é o caso, a persoa residente nel a quen teñan que facerse as notificacións.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia).</p>
<p>Ourense, 1 de agosto de 1995.</p>
<p>Francisco Marín Muñoz</p>
<p>Xefe do Servicio de Estructuras e Desenvolvemento Rural</p>
<p>95-5730</p>

