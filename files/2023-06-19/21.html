---
date: '2023-06-19'
id: V0653-290523-0004
page: 38316
number: 115
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 23 de maio de 2023, da Xefatura Territorial de Ourense, pola que
  se concede a autorización administrativa previa e de construción dunha
  instalación eléctrica no concello de Barbadás (expediente IN407A 2023/025-3).
range: Resolución
url: >-
  https://www.xunta.gal/dog/Publicados/2023/20230619/AnuncioV0653-290523-0004_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe, tal e como se recollen no proxecto asinado o día 26.12.2022 en Ourense polo enxeñeiro industrial David Núñez Fernández, colexiado núm. 1534 do ICOIIG, quen acredita a súa habilitación e competencia mediante declaración responsable asinada na data sinalada.</p>
    <p>Solicitante: UFD Distribución Electricidad, S.A.</p>
    <p>Domiocilio: avenida San Luis, 77, 28033 Madrid.</p>
    <p>Denominación: LMTS BBA805 anelado CT 32C722 e LMTS BBA805 anelado CTS 32SHP8, 32SHQ0 e 32CHL3.</p>
    <p>Situación: lugar de Cabeza de Vaca e Paseo dos Amieiros, concello de Barbadás.</p>
    <p>Orzamento: 111.587,44 €.</p>
    <p>Características técnicas:</p>
    <p>– Reforma do CT 32C722 Cabeza de Vaca existente, coa substitución das celas 1L1P existentes por novas celas 2L+1P TC proxectadas, compactas en illamento en SF6.</p>
    <p>– Treito 1. LMTS proxectada, de 567 m, a 20 kV, en condutor RHZ1-2 OL-12/20 kV 3×(1×240) mm² Al, dobre circuíto (DC), con entrada e saída no CT existente 32C722, con orixe na cela de liña núm. 1 do CT 32CW70 Cabeza de Vaca II existente e final nos empalmes proxectados para realizar na LMTS BBA805 existente, logo de realizar entrada e saída no CT 32C722 Cabeza de Vaca reformado.</p>
    <p>– Treito 2. LMTS proxectada, de 371 m, a 20 kV, en condutor RHZ1-2 OL-12/20 kV 3×(1×240) mm² Al, con orixe na cela de liña núm. 5 do CT existente 32CHL3 N4 urbanización Aira do Fonsillón e final nos empalmes proxectados para realizar na LMTS BBA805 existente.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 23 de maio de 2023</p>
    <footer><p>Alicia María López Míguez<br>Xefa territorial de Ourense</p></footer>

