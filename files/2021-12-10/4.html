---
date: '2021-12-10'
id: G0256-071221-0003
page: 60054
number: 236
agency: Axencia Turismo de Galicia
section: III. Outras disposicións.
title: >-
  RESOLUCIÓN do 7 de decembro de 2021 pola que se amplía o prazo de
  xustificación previsto na Resolución do 4 de outubro de 2021 pola que se
  establecen as bases reguladoras para a concesión, en réxime de concorrencia
  non competitiva, de subvencións para investimentos en equipamentos post covid
  dos establecementos hostaleiros financiadas ao 100 % no marco do eixe REACT-UE
  do programa operativo Feder Galicia 2014-2020, como parte da resposta da UE á
  pandemia da COVID-19, e se anuncia a súa convocatoria para o ano 2021 (código
  de procedemento TU503E).
range: Resolución
url: >-
  https://www.xunta.gal/dog/Publicados/2021/20211210/AnuncioG0256-071221-0003_gl.html
---
<p>O 6 de outubro de 2021 publicouse no Diario Oficial de Galicia núm. 193 a Resolución do 4 de outubro de 2021 pola que se establecen as bases reguladoras para a concesión, en réxime de concorrencia non competitiva, de subvencións para investimentos en equipamentos post covid dos establecementos hostaleiros financiadas ao 100 % no marco do eixe REACT-UE do programa operativo Feder Galicia 2014-2020, como parte da resposta da UE á pandemia da COVID-19, e se anuncia a súa convocatoria para o ano 2021 (código de procedemento TU503E).</p>
    <p>A dita resolución ten por obxecto fixar as bases reguladoras e a convocatoria das subvencións, para contribuír á modernización e á mellora da competitividade dos establecementos hostaleiros mediante a realización de investimentos en equipamentos post covid.</p>
    <p>O artigo 19 establece que o beneficiario terá de prazo ata o 10 de decembro de 2021 para presentar a documentación xustificativa da execución do proxecto.</p>
    <p>Tendo en conta que a convocatoria de subvencións non acadou a fase de resolución, debido á gran cantidade de solicitudes presentadas así como aos retrasos orixinados nos prazos de entrega dos equipamentos por parte das empresas subministradoras e dada a proximidade do vencemento do prazo de xustificación establecido na resolución de convocatoria, considérase necesario ampliar o prazo de xustificación, de tal xeito que os beneficiarios das axudas poderán presentar a xustificación dos gastos ata 17 de decembro de 2021, sen que con iso se cause prexuízos a terceiros.</p>
    <p>O artigo 45.3 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia (DOG núm. 20, do 29 de xaneiro), establece a posibilidade de que o órgano concedente das subvencións outorgue, salvo precepto en contra contido nas bases reguladoras, unha ampliación do prazo establecido para presentar a xustificación, que non excederá a metade deste e sempre que con iso non se prexudiquen dereitos de terceiros.</p>
    <p>Por outra banda, remítese ao disposto con carácter xeral no artigo 32 da Lei 39/2015, do 1 de outubro, do procedemento administrativo común das administracións públicas (LPACAP), no cal se indica que a ampliación poderá acordarse de oficio ou por instancia de parte antes do vencemento do prazo de que se trate e se as circunstancias así o aconsellan.</p>
    <p>Polo exposto,</p>
    <h2>RESOLVO:</h2>
    <p>Primeiro. Ampliar o prazo de xustificación dos proxectos presentados ao abeiro da Resolución do 4 de outubro de 2021 pola que se establecen as bases reguladoras para a concesión, en réxime de concorrencia non competitiva, de subvencións para investimentos en equipamentos post covid dos establecementos hostaleiros financiadas ao 100 % no marco do eixe REACT-UE do programa operativo Feder Galicia 2014-2020, como parte da resposta da UE á pandemia da COVID-19, e se anuncia a súa convocatoria para o ano 2021 (código de procedemento TU503E) ata o 17 de decembro de 2021.</p>
    <p>Santiago de Compostela, 7 de decembro de 2021</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

