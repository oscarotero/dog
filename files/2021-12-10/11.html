---
date: '2021-12-10'
id: G0597-031221-0003
page: 60103
number: 236
agency: Consellería de Facenda e Administración Pública
section: IV. Oposicións e concursos.
title: >-
  ACORDO do 2 de decembro de 2021, do tribunal designado para cualificar o
  proceso selectivo para o ingreso, pola quenda de acceso libre, no corpo
  auxiliar da Administración xeral da Comunidade Autónoma de Galicia, subgrupo
  C2, convocado pola Orde do 22 de novembro de 2019.
range: Acordo
url: >-
  https://www.xunta.gal/dog/Publicados/2021/20211210/AnuncioG0597-031221-0003_gl.html
---
<p>Nas sesións que tiveron lugar os días 24 e 29 de novembro e o día 2 de decembro de 2021, o tribunal nomeado pola Resolución do 14 de setembro de 2020 (DOG núm.188, do 16 de setembro), encargado de cualificar o proceso selectivo para o ingreso, pola quenda de acceso libre, no corpo auxiliar da Administración xeral da Comunidade Autónoma de Galicia, subgrupo C2,</p>
    <h2>ACORDOU:</h2>
    <p>Primeiro. Examinadas as reclamacións presentadas polas persoas aspirantes sobre as listas de puntuacións publicadas polo Acordo do 27 de outubro de 2021 (DOG núm. 213, do 5 de novembro) e feita unha nova corrección respecto ás trinta e dúas reclamacións recibidas, catro ven modificada a súa puntuación, aínda que isto non afecta o número de aspirantes que superaron o exercicio.</p>
    <p>Segundo. Publicar no portal web da Xunta de Galicia, funcionpublica.xunta.gal, as puntuacións obtidas polas persoas aspirantes que viron modificada a súa puntuación.</p>
    <p>Terceiro. De conformidade co disposto na base III.13, contra este acordo poderase interpoñer recurso de alzada ante o conselleiro de Facenda e Administración Pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 2 de decembro de 2021</p>
    <footer><p>Rubén Plaza Martínez<br>Presidente do tribunal</p></footer>

