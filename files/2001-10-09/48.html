---
date: '2001-10-09'
id: FEEA
page: 13
number: 196
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 3 de setembro de 2001, da Delegación Provincial de Pontevedra, pola
  que se notifica a incoación do expediente sancionador 36-29/2001, en materia
  de defensa do consumidor.
range: Cédula
url: 'https://www.xunta.gal/dog/Publicados/2001/20011009/AnuncioFEEA_gl.html'
---
<p>De conformidade co dispongo no artigo 59.4º da Lei de réxime xurídico das administracións públicas e do procedemento administrativo común, do 26 de novembro de 1992 (BOE do 27 de novembro), notifícaselle á persoa que a continuación se relaciona a incoación do expediente sancionador nº 36/29/01, por infracción en materia de defensa do consumidor, xa que, intentada a notificación polos medios habituais, non puido practicarse.</p>
<p>Desígnase instructora do expediente a Rosa Agrasar Muíños podendo ser recusada en calquera momento da tramitación do expediente, de darse algún dos supostos que determina o artigo 28 da mencionada lei.</p>
<p>O que se lle notifica para os efectos previstos no artigo 29 da devandita Lei de réxime xurídico das administracións públicas e do procedemento administrativo común.</p>
<p>Os interesados disporán dun prazo de quince días, contados a partir do seguinte ó da publicación desta notificación, para poderen examina-lo expediente no Servicio Provincial de Consumo sito na avda. de Vigo, 16-1º (Pontevedra), e para achegaren por escrito cantas alegacións, documentos, informacións ou proposta consideren convenientes en defensa dos seus dereitos.</p>
<p>Conforme o establecido no artigo 13 do Regulamento do procedemento para o exercicio da potestade sancionadora, do 4 de agosto de 1993, de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>Para resolver este expediente é competente por razón da contía da multa a delegada provincial do Instituto Galego de Consumo, de acordo co artigo 16 do Decreto 329/1995, do 21 de decembro, polo que se desenvolve a Lei 8/1994, do 30 de decembro, de creación do Instituto Galego de Consumo.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados neste servicio sito na avda. de Vigo, 16-1º (Pontevedra).</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE do 9 de agosto).</p>
<p>Expediente: 36/29/01.</p>
<p>Inculpado: José A. Soliño Electrogas, S.L.</p>
<p>Enderezo: Frei Juan Navarrete, 10 interior, local 8 (Pontevedra).</p>
<p>Motivos: irregularidades na prestación do servicio de reparación de aparellos de uso doméstico.</p>
<p>Sanción: 40.000 pesetas.</p>
<p>Data do acordo de incoación: 20-8-2001.</p>
<p>Pontevedra, 3 de setembro de 2001.</p>
<p>Carmen Bianchi Valcarce</p>
<p>Delegada provincial de Pontevedra</p>

