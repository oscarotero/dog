---
date: '2003-05-30'
id: 1277A
page: 7
number: 104
agency: 'CONSELLERÍA DE FAMILIA, XUVENTUDE E VOLUNTARIADO'
section: III. OUTRAS DISPOSICIÓNS
title: >-
  Resolución do 23 de maio de 2003, da Delegación Provincial da Coruña, pola que
  se procede á publicación da relación definitiva de nenos admitidos para o
  curso 2003/2004 nos centros de atención á primeira infancia dependentes da
  Consellería de Familia, Xuventude e Voluntariado.
range: Resolución
url: 'https://www.xunta.gal/dog/Publicados/2003/20030530/Anuncio1277A_gl.html'
---
<p>Con data do 26 de febreiro de 2003 publicouse a Orde do 21 de febreiro de 2003 pola que se regula o procedemento de adxudicación de prazas nos centros de atención á primeira infancia dependentes da Consellería de Familia, Xuventude e Voluntariado para o curso 2003/2004.</p>
<p>Estudiadas pola comisión de baremación tódalas reclamacións presentadas, e resoltas pola delegada provincial, procédese á publicación definitiva de admitidos e da lista de espera coa puntuación obtida e a tarifa correspondente a cada caso.</p>
<p>Estas reclamacións enténdense resoltas coa publicación da lista definitiva, que se poderá consultar tanto nos respectivos centros como nas delegacións provinciais da consellería, no DOG e na páxina web da Dirección Xeral de Familia (www.xunta.es/conselle/fm/dxf/inex.htm).</p>
<p>Os solicitantes admitidos dispoñen dun prazo de 10 días a partir da publicación da admisión para confirmaren a súa praza, presentando certificado médico do neno/a nas delegacións provinciais desta consellería, sen prexuízo do disposto no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Se non se presentase a devandita documentación no prazo sinalado, terase por decaída a solicitude da praza, logo de resolución en tal sentido.</p>
<p>Contra esta resolución, que non esgota a vía administrativa, poderá interpoñerse recurso de alzada perante a Consellería de Familia, Xuventude e Voluntariado no prazo dun mes, que comezará a contar desde a publicación desta resolución.</p>
<p>A Coruña, 23 de maio de 2003.</p>
<p>María Rosa Gómez Díaz</p>
<p>Delegada provincial da Coruña</p>

