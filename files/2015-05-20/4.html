---
date: '2015-05-20'
id: G0165-190515-0002
page: 19728
number: 93
agency: Consellería do Medio Rural e do Mar
section: III. Outras disposicións.
title: >-
  ORDE do 19 de maio de 2015 pola que se amplía a dotación orzamentaria da Orde
  do 4 de marzo de 2015 pola que se establecen as bases reguladoras das axudas
  para o fomento da utilización de maquinaria en réxime asociativo en Galicia,
  cofinanciadas polo Fondo Europeo Agrícola de Desenvolvemento Rural (Feader),
  no marco do PDR de Galicia 2007-2013, e se convocan para o ano 2015.
range: Orde
url: >-
  https://www.xunta.gal/dog/Publicados/2015/20150520/AnuncioG0165-190515-0002_gl.html
---
<p>Mediante a Orde do 4 de marzo de 2015 (DOG núm. 51, do 16 de marzo) establecéronse as bases e convocáronse para o ano 2015 as axudas para o fomento da utilización de maquinaria e en réxime asociativo en Galicia, cofinanciadas co Fondo Europeo Agrícola de Desenvolvemento Rural (Feader), no marco do PDR de Galicia 2007-2013 e se convocan para o ano 2015. </p>
    <p>No artigo 24. Financiamento. No referente ao financiamento destas axudas, detállanse a aplicación orzamentaria e o importe económico previsto para elas, así como a posibilidade de incrementar a cantidade fixada anteriormente con fondos adicionais, comunitarios, estatais ou da comunidade autónoma, de acordo co establecido no apartado 2 do artigo 30 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia. </p>
    <p>Tendo en conta o elevado número e a dimensión das solicitudes de axuda que se recibiron e a necesidade dun maior financiamento, cómpre ampliar a dotación orzamentaria consignada inicialmente, coa finalidade de poder amparar as solicitudes de axuda presentadas, sempre que cumpran co establecido na orde desta consellería citada anteriormente.</p>
    <p>En virtude do exposto, e de acordo co establecido no artigo 30.1.3 do Estatuto de autonomía de Galicia e, no uso das facultades que me confire a Lei 1/1983, do 22 de febreiro (DOG núm. 23, do 21 de marzo), reguladora da Xunta e da súa Presidencia,</p>
    <h2>DISPOÑO:</h2>
    <p>Artigo 1. Incremento dotación orzamentaria</p>
    <p>Amplíase para o ano 2015 a dotación orzamentaria da Orde do 4 de marzo de 2015 (DOG núm. 51, do 16 de marzo), pola que se establecen as bases reguladoras das axudas para o fomento da utilización de maquinaria en réxime asociativo en Galicia, cofinanciadas co Fondo Europeo Agrícola de Desenvolvemento Rural (Feader), no marco do PDR de Galicia 2007-2013 e se convocan para o ano 2015, nos seguintes importes e aplicacións dos orzamentos da Comunidade Autónoma de Galicia para 2015:</p>
    <table>
     <tbody>
      <tr>
       <td colspan="2">Importe</td>
       <td>Proxecto</td>
       <td>Partida orzamentaria</td>
      </tr>
      <tr>
       <td>Inicial</td>
       <td>4.000.000,00 €</td>
       <td>2007-00425</td>
       <td>2015-12-22-712C-7700</td>
      </tr>
      <tr>
       <td>Incremento orzamentario</td>
       <td>1.500.000,00 €</td>
       <td>2007-00425</td>
       <td>2015-12-22-712C-7700</td>
      </tr>
      <tr>
       <td>Total</td>
       <td>5.500.000,00 €</td>
       <td>2007-00425</td>
       <td>2015-12-22-712C-7700</td>
      </tr>
     </tbody>
    </table>
    <p>Artigo 2. Recursos administrativos</p>
    <p>Contra a presente orde, que pon fin á vía administrativa, poderase recorrer potestativamente en reposición no prazo dun mes desde a súa publicación, de conformidade co disposto no artigo 116 da Lei 30/1992, de réxime xurídico das administracións públicas e do procedemento administrativo común, ou impugnala directamente ante a Sala do Contencioso-Administrativo do Tribunal Superior de Xustiza de Galicia, no prazo de dous meses, segundo o disposto no artigo 46.1 da Lei 29/1998, do 13 de xullo, reguladora da xurisdicción contencioso-administrativa, contados a partir do día seguinte ao da publicación desta orde.</p>
    <p>Disposición adicional única</p>
    <p>O incremento de crédito previsto no artigo único non afecta o prazo que se establece para a presentación de solicitudes de axuda na devandita Orde do 4 de marzo de 2015.</p>
    <p>Disposición derradeira única</p>
    <p>Esta orde producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, 19 de maio de 2015</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

