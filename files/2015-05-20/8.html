---
date: '2015-05-20'
id: G0244-110515-0001
page: 19774
number: 93
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 30 de abril de 2015, da Dirección Xeral de Xustiza, pola que se
  aproba a listaxe definitiva de admitidos e excluídos, así como as listaxes
  provisionais da baremación dos méritos dos admitidos, da bolsa de traballo de
  médicos forenses, convocada pola Orde do 29 de setembro de 2014.
range: Resolución
url: >-
  https://www.xunta.gal/dog/Publicados/2015/20150520/AnuncioG0244-110515-0001_gl.html
---
<p>En cumprimento do disposto na base cuarta do artigo 3 da Orde do 29 de setembro de 2014 pola que se establece o procedemento de selección e nomeamento de persoal interino do corpo de médicos forenses e se convoca a correspondente bolsa, e unha vez vistas as solicitudes recibidas polos aspirantes,</p>
    <h2>RESOLVO:</h2>
    <p>Primeiro. Aprobar as listaxes definitivas de aspirantes admitidos e excluídos das bolsas de traballo de médicos forenses, así como as listaxes provisionais da baremación dos méritos dos admitidos, e acordar a súa publicación no sitio web da Vicepresidencia e Consellería de Presidencia, Administracións Públicas e Xustiza e mais na intranet de Xustiza.</p>
    <p>Segundo. Os aspirantes admitidos terán dez (10) días hábiles, desde o día seguinte ao da publicación no Diario Oficial de Galicia da presente resolución, para formularen as alegacións que coiden pertinentes en relación coa baremación provisional.</p>
    <p>Contra esta resolución, que esgota a vía administrativa, poderase interpor recurso contencioso-administrativo no prazo de dous meses desde o día seguinte ao da súa publicación, ou ben recurso potestativo de reposición no prazo dun mes ante este centro directivo.</p>
    <p>Santiago de Compostela, 30 de abril de 2015</p>
    <footer><p>Juan José Martín Álvarez<br>Director xeral de Xustiza</p></footer>

