---
date: '2023-03-10'
id: L339-060323-0002
page: 17474
number: 49
agency: Concello de Laza
section: VI. Anuncios. b) Administración local.
title: ANUNCIO da convocatoria do proceso de estabilización de emprego temporal.
range: Anuncio
url: >-
  https://www.xunta.gal/dog/Publicados/2023/20230310/AnuncioL339-060323-0002_gl.html
---
<p>Pola Resolución da Alcaldía do 1 de marzo de 2023, aprobáronse as bases que rexerán a convocatoria e a execución do proceso de estabilización de emprego temporal no Concello de Laza, cuxa oferta de emprego público se aprobou mediante a Resolución da Alcaldía do 25 de maio de 2022 (BOP núm. 121, do 28 de maio e DOG núm. 104, do 1 de xuño), coa corrección de erros núm. 1 (BOP núm. 298, do 30 de decembro de 2022, e DOG núm. 12, do 18 de xaneiro de 2023), e a corrección de erros núm. 2 (BOP núm. 36, do 13 de febreiro de 2023, e DOG núm. 32, do 15 de febreiro de 2023), das seguintes prazas.</p>
    <p>No Boletín Oficial da provincia de Ourense número 53, do 6 de marzo de 2023, publicáronse integramente as bases que rexerán a convocatoria para prover, mediante concurso-oposición e concurso (proceso de estabilización de emprego temporal):</p>
    <p>– Unha praza de axente de emprego e desenvolvemento local, mediante o sistema de concurso-oposición, xornada completa.</p>
    <p>– Unha praza de xefe de equipo do servizo municipal de protección civil e emerxencias, mediante o sistema de concurso, xornada completa.</p>
    <p>– Seis prazas de peón especialista do Grupo de Emerxencias Supramunicipal, mediante o sistema de concurso, xornada completa.</p>
    <p>– Dúas prazas de persoal de limpeza; delas, 1 praza mediante o sistema de concurso e 1 praza mediante o sistema de concurso-oposición; 1 praza a xornada completa e 1 praza con xornada do 75 %.</p>
    <p>– Unha praza de oficial de obras, mediante o sistema de concurso, xornada completa.</p>
    <p>– Unha praza de peón de obras, mediante o sistema de concurso-oposición, xornada completa.</p>
    <p>– Catorce prazas de auxiliares de axuda no fogar; delas, 9 prazas mediante o sistema de concurso e 5 prazas mediante o sistema de concurso-oposición; 3 prazas a xornada completa e 11 prazas con xornada do 75 %.</p>
    <p>As bases da convocatoria publicáronse na sede electrónica da Corporación (https://laza.sedelectronica.gal).</p>
    <p>O prazo de presentación de solicitudes será de vinte (20) días hábiles, contados desde o seguinte ao da publicación deste anuncio no <em>Boletín Oficial del Estado</em>.</p>
    <p>Os sucesivos anuncios referentes a esta convocatoria, cando procedan de conformidade coas bases, faranse públicos na sede electrónica municipal (https://laza.sedelectronica.gal) e, de ser o caso, no <em>Boletín Oficial</em> da provincia de Ourense.</p>
    <p>Laza, 6 de marzo de 2023</p>
    <footer><p>José Ramón Barreal Novo<br>Alcalde presidente</p></footer>

