---
date: '2002-04-09'
id: '6422'
page: 4
number: 68
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 117/2002, do 22 de marzo, polo que se cede, a título gratuíto, unha
  parcela na que se atopa un centro de transformación eléctrica, situada no
  lugar das Ferreiras, no termo municipal de Silleda (Pontevedra).
range: Decreto
url: 'https://www.xunta.gal/dog/Publicados/2002/20020409/Anuncio6422_gl.html'
---
<p>A Comunidade Autónoma de Galicia ten a titularidade dos terreos onde hoxe está situado o centro de ensino secundario.</p>
<p>O Concello de Silleda por necesidades de subministración para a iluminación pública de toda a zona de influencia do dito centro de ensino, solicitou a cesión do centro de transformación de enerxía eléctrica.</p>
<p>Mediante Decreto 235/1999, do 23 de xullo (DOG nº 151, do 6 de agosto) desafectouse do dominio público a parcela onde se atopa o referido centro, logo do informe favorable da Consellería de Educación e Ordenación Universitaria.</p>
<p>Con data do 9 de agosto de 1999, asinouse a acta de desafectación e entrega ó patrimonio da Comunidade Autónoma de Galicia.</p>
<p>Mediante orde da Consellería de Economía e Facenda do 6 de marzo de 2002, (DOG nº 55, do 18 de marzo) declarouse a alienabilidade da dita parcela.</p>
<p>A Secretaría Xeral e do Patrimonio, dependente da Consellería de Economía e Facenda, tramitou o expediente de cesión desta parcela de acordo co previsto no artigo 30 da Lei 3/1985, do 12 de abril, do patrimonio da Comunidade Autónoma de Galicia, e 83 e seguintes do seu regulamento.</p>
<p>Na súa virtude, por proposta do conselleiro de Economía e Facenda logo de deliberación do Consello da Xunta de Galicia na súa reunión do día vintedous de marzo de dous mil dous,</p>
<p>DISPOÑO:</p>
<p>Artigo 1º</p>
<p>Acórdase a cesión, a título gratuíto, ó Concello de Silleda dunha parcela situada no lugar das Ferreiras, no termo municipal de Silleda (Pontevedra), coa seguinte descrición:</p>
<p>«Parcela de 146 m, que se a segregará do predio matriz, que limita ó norte, coa propiedade estremeira nuns 16 metros aproximadamente; ó sur, predio matriz nuns 9 metros aprox.; ó leste, predio matriz nuns 9 metros aprox.; ó oeste, coa rúa de acceso ó centro escolar nuns 14 metros, por onde ten a entrada, e o predio matriz».</p>
<p>Dentro desta parcela, atópase un centro de transformación de enerxía eléctrica coas seguintes características:</p>
<p>-Transformador de 250 kW-15/20 kV homologado</p>
<p>-Cela de liña CML-SF6.</p>
<p>-Cela de protección CML-SF6.</p>
<p>-Cela de medida CBC-SF6.</p>
<p>O predio matriz está inscrito no Rexistro da Propiedade de Lalín, no tomo 725, libro 207, folio 62, inscrición 4ª, do predio rexistral 35.910.</p>
<p>Artigo 2º</p>
<p>A cesión sométese ás seguintes condicións:</p>
<p>a) O ben cedido destinarase á subministración da iluminación pública de toda a zona de influencia do centro de ensino secundario.</p>
<p>b) Se o ben cedido non se aplicase ó fin sinalado dentro do prazo dun ano, contado desde o outorgamento da escritura pública, ou deixase de estalo con posterioridade, se descoidase ou utilizase con grave quebrantamento, ou se incumprisen as condicións do acordo, considerarase resolta a cesión e o ben reverterá á Administración da Comunidade Autónoma de Galicia, que terá dereito a percibir, logo da taxación pericial, o valor dos detrimentos ou deterioracións que experimentase.</p>
<p>c) Tódolos gastos e impostos derivados da transmisión, incluído o imposto do incremento de valor dos terreos de natureza urbana, serán á conta do cesionario.</p>
<p>Artigo 3º</p>
<p>A cesión formalizarase mediante escritura pública subscrita pola Secretaría Xeral e do Patrimonio ou funcionario en quen se delegue, debendo constar nela o acordo de cesión e aceptación da cesión.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Sobrado dos Monxes (A Coruña), vintedous de marzo de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

