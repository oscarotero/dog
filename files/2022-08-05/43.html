---
date: '2022-08-05'
id: L249-140722-0001
page: 42907
number: 149
agency: Concello de Salceda de Caselas
section: VI. Anuncios. b) Administración local.
title: >-
  ANUNCIO de exposición pública do expediente de orde de execución subsidiaria
  para a xestión da biomasa vexetal en parcelas de propietarios descoñecidos ou
  aos cales non se lles puido efectuar a notificación.
range: Anuncio
url: >-
  https://www.xunta.gal/dog/Publicados/2022/20220805/AnuncioL249-140722-0001_gl.html
---
<p>Ao non ser posible a práctica da comunicación aos titulares das referencias catastrais que se relacionan a continuación por causas non imputables a esta Administración, de conformidade co disposto no artigo 44 da Lei 36/2015, do 1 de outubro, do procedemento administrativo común das administracións públicas, faise pública a notificación de execución subsidiaria dos expedientes relacionados na táboa por non proceder, logo de seren notificados, á xestión da biomasa segundo o establecido nos artigos 21 e seguintes da Lei 3/2007, do 9 de abril, de prevención e defensa contra os incendios forestais de Galicia.</p>
    <table>
     <thead>
      <tr>
       <td>Referencia catastral</td>
       <td>Expediente</td>
       <td>Decreto</td>
       <td>Liquidación provisional</td>
       <td>Titular</td>
      </tr>
     </thead>
     <tbody>
      <tr>
       <td>36049A032007730000KD</td>
       <td>2155/2021</td>
       <td>2021-1134</td>
       <td>5.328,235</td>
       <td>Sequeiros Rodríguez, Ángel (herdeiros)</td>
      </tr>
      <tr>
       <td>36049A021000370000KJ</td>
       <td>1596/2022</td>
       <td>2021-0869</td>
       <td>4.930,15</td>
       <td>Fernández Estévez, Óscar</td>
      </tr>
     </tbody>
    </table>
    <p>A eficacia do acto notificado quedará demorada ata a publicación do pertinente anuncio no <em>Boletín Oficial del Estado</em> (BOE).</p>
    <p>Así mesmo, ponse en coñecemento das persoas responsables que o contido íntegro da citada notificación, así como da totalidade do expediente administrativo, está á disposición destas nas oficinas municipais do Concello de Salceda de Caselas, situadas na praza do Concello, nº 12, das 9.00 ás 14.00 horas, de luns a venres.</p>
    <p>Contra esta Resolución 2022-0457, que pon fin á vía administrativa, pode interpor alternativamente:</p>
    <p>a) Recurso potestativo de reposición ante a alcaldesa deste concello no prazo dun mes contado desde o día seguinte ao da publicación desta notificación, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>b) Interpor directamente recurso contencioso-administrativo ante o Xulgado do Contencioso-Administrativo de Pontevedra, no prazo de dous meses, contados desde o día seguinte ao da publicación da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se se opta por interpor o recurso de reposición potestativo, non poderá interpor recurso contencioso-administrativo ata que o primeiro se resolva expresamente ou se produza a súa desestimación por silencio.</p>
    <p>Salceda de Caselas, 14 de xullo de 2022</p>
    <footer><p>Verónica Tourón Domínguez<br>Alcaldesa</p></footer>

