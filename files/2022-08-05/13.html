---
date: '2022-08-05'
id: O90-280722-0001
page: 42856
number: 149
agency: Axencia Galega de Desenvolvemento Rural
section: III. Outras disposicións.
title: >-
  RESOLUCIÓN do 27 de xullo de 2022 pola que se publica o resultado do proceso
  de selección dos proxectos de posta en marcha de novas actividades
  empresariais en aldeas modelo, ao abeiro da convocatoria de subvencións para
  proxectos de investimento en actividades non agrícolas, cofinanciadas polo
  Fondo Europeo Agrícola de Desenvolvemento Rural (Feader) no marco do Programa
  de desenvolvemento rural de Galicia 2014-2020, convocatoria 2022 (código de
  procedemento MR708A).
range: Resolución
url: >-
  https://www.xunta.gal/dog/Publicados/2022/20220805/AnuncioO90-280722-0001_gl.html
---
<p>Mediante a Resolución do 29 de decembro de 2021 aprobáronse as bases reguladoras das subvencións para proxectos de investimento en actividades non agrícolas, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, e convocáronse as correspondentes ao ano 2022 (DOG núm. 16, do 25 de xaneiro de 2022), modificada mediante a Resolución do 22 de febreiro de 2022 (DOG núm. 39, do 25 de febreiro).</p>
    <p>A convocatoria ten unha dotación de 3.000.000 €, dos cales 700.000 € financiarán proxectos de posta en marcha de novas actividades empresariais en aldeas modelo, coa seguinte distribución plurianual do crédito: 2022: 300.000 €; 2023: 400.000 €. </p>
    <p>A dotación orzamentaria da convocatoria está cofinanciada con Feader (75 %), con fondos da Administración xeral do Estado (7,5 %) e da Xunta de Galicia (17,5 %).</p>
    <p>O 27 de xullo de 2022, a Dirección Xeral da Axencia Galega de Desenvolvemento Rural, no exercicio das competencias atribuídas en virtude do Acordo do Consello de Dirección do 11 de xullo de 2013 (Resolución do 24 de xullo de 2013; DOG núm. 148, do 5 de agosto), resolveu parcialmente a citada convocatoria e adxudicou as axudas aos proxectos de posta en marcha de novas actividades empresariais en aldeas modelo.</p>
    <p>O artigo 15 da Lei 9/2007, do 13 de xuño, de subvencións de Galicia, dispón que o órgano concedente publicará no <em>Diario Oficial de Galicia</em> as subvencións concedidas. Así mesmo, o artigo 17.1 da Lei 1/2016, do 18 de xaneiro, de transparencia e bo goberno, establece que se deberá publicar a concesión das correspondentes axudas ou subvencións.</p>
    <p>De acordo co anterior,</p>
    <h2>RESOLVO:</h2>
    <p>Primeiro. Publicar no Diario Oficial de Galicia a relación das subvencións concedidas para os proxectos de posta en marcha de novas actividades empresariais en aldeas modelo, ao abeiro da Resolución do 29 de decembro de 2021 pola que se aproban as bases reguladoras das subvencións para proxectos de investimento en actividades non agrícolas, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia (PDR) 2014-2020, e se anuncia a convocatoria para o ano 2022, segundo o anexo.</p>
    <p>Santiago de Compostela, 27 de xullo de 2022</p>
    <footer><p>Inés Santé Riveira<br>Directora xeral da Axencia Galega de Desenvolvemento Rural</p></footer>
    <h2>ANEXO </h2>
    <h3>Relación de proxectos subvencionados<br>Proxectos de posta en marcha de novas actividades empresariais<br>en aldeas modelo</h3>
    <table>
     <tbody>
      <tr>
       <td>Expediente</td>
       <td>Solicitante</td>
       <td>NIF</td>
       <td>P. total</td>
       <td>Orzamento aceptado</td>
       <td>Axuda total</td>
       <td>Axuda 2022</td>
       <td>Axuda 2023</td>
      </tr>
      <tr>
       <td>NA22-0806416A-0325</td>
       <td>Luz Paloma Gallardo Macía</td>
       <td>***5722**</td>
       <td>57,20</td>
       <td>192.069,55 €</td>
       <td>86.431,30 €</td>
       <td>24.693,42 €</td>
       <td>61.737,88 €</td>
      </tr>
      <tr>
       <td>NA22-0806416A-0143</td>
       <td>Carlos Castro Rodríguez</td>
       <td>***6783**</td>
       <td>56,55</td>
       <td>96.418,44 €</td>
       <td>43.388,30 €</td>
       <td>12.396,04 €</td>
       <td>30.992,26 €</td>
      </tr>
      <tr>
       <td>NA22-0806416A-0401</td>
       <td>Aida Marcos Arias</td>
       <td>***5920**</td>
       <td>46,80</td>
       <td>72.894,72 €</td>
       <td>32.802,62 €</td>
       <td>9.371,71 €</td>
       <td>23.430,91 €</td>
      </tr>
     </tbody>
    </table>

