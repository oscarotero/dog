---
date: '1999-07-23'
id: CCB6
page: 9
number: 141
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de xuño de 1999, da Dirección Xeral de Industria, pola que se
  autoriza a planta de coxeración de enerxía eléctrica á empresa Metalgráfica
  Gallega, S.A., no concello de Vilagarcía de Arousa. (Expediente 97/043).
range: Resolución
url: 'https://www.xunta.gal/dog/Publicados/1999/19990723/AnuncioCCB6_gl.html'
---
<p>Examinado o expediente instruído por instancia da empresa Metalgráfica Gallega, S.A., con enderezo para efectos de notificacións en Avda. Las Carolinas 25-31, Vilagarcía de Arousa (Pontevedra), resultan os seguintes</p>
<p>Antecedentes de feito</p>
<p>Primeiro.-Con data do 9 de maio de 1997, esta dirección xeral resolveu incluír no réxime especial creado polo R.D. 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, a planta de coxeración de 2.500 kW de potencia da empresa Metalgráfica Gallega, S.A. pertencente ó termo municipal de Vilagarcía de Arousa (Pontevedra).</p>
<p>Segundo.-Con data do 22 de xaneiro de 1999, a empresa Metalgráfica Gallega, S.A. solicita a autorización administrativa da referida planta de coxeración, da que as súas características básicas serán as seguintes:</p>
<p>-Dous grupos motoxeradores de 1.006 kW, 400 V.</p>
<p>-Equipo recuperación de calor con dous intercambiadores gases/aire.</p>
<p>-Caldeira de 768.000 kcal/h de auga sobrequentada.</p>
<p>-Equipo eléctrico de control, regulación e sincronización.</p>
<p>-Trafo principal de 2.500 kVA, 20.000/400 V.</p>
<p>-Estación de regulación e medida de gas natural.</p>
<p>Terceiro.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación a este expediente en virtude do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio de Pontevedra dictou Resolución do 29 de xaneiro de 1999 pola que se someteu a información pública a autorización administrativa da instalación de referencia, que se publicou no DOG do 2-3-1999 e no BOP de Pontevedra do 16-3-1999, sen que se presentase no período legalmente establecido para iso alegación ningunha.</p>
<p>Cuarto.-A solicitude obxecto deste expediente recibiu informe favorable da Delegación Provincial da Consellería de Industria e Comercio de Pontevedra e cumpre coas esixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>Autorizarlle-la planta de coxeración á empresa Metalgráfica Gallega, S.A., que se vai situar nas súas instalacións do termo municipal de Vilagarcía de Arousa, na provincia de Pontevedra.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso de alzada ante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación.</p>
<p>Santiago de Compostela, 28 de xuño de 1999.</p>
<p>Joaquín del Moral Crespo</p>
<p>Director Xeral de Industria</p>

