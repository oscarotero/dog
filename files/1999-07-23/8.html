---
date: '1999-07-23'
id: CC7A
page: 9
number: 141
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 15 de xullo de 1999 pola que se declara provisionalmente a Lagoa do
  Rei (Rábade-Lugo) espacio natural en réxime de protección xeral, e se somete a
  información pública e posterior trámite de audiencia ós interesados o informe
  para a súa declaración definitiva.
range: Orde
url: 'https://www.xunta.gal/dog/Publicados/1999/19990723/AnuncioCC7A_gl.html'
---
<p>O Decreto 82/1989, do 11 de maio, regula a figura de espacio natural en réxime de protección xeral.</p>
<p>Con carácter preventivo e co fin de salvagardar certos espacios ante posibles riscos ou ameazas de degradación e para garanti-lo mantemento dos ecosistemas, o artigo 6 do citado decreto permite a declaración provisional de certos espacios en réxime de protección xeral.</p>
<p>Por outra banda, o citado Decreto 82/1989, no seu artigo 5 establece que, unha vez redactada a proposta de inclusión no rexistro xeral, esta se someterá a información pública e se acordará a apertura do trámite de audiencia por resolución da Consellería de Medio Ambiente.</p>
<p>Por todo o anterior</p>
<p>DISPÓN:</p>
<p>Artigo 1º</p>
<p>Declárase provisionalmente como espacio natural en réxime de protección xeral a Lagoa do Rei sita</p>
<p>en Rábade, cos límites que se reflicten graficamente no anexo a esta orde.</p>
<p>Artigo 2º</p>
<p>Sométese a información pública e ábrese o trámite de audiencia dos interesados para a súa declaración definitiva como espacio natural en réxime de protección xeral e consecuentemente a súa inclusión definitiva no Rexistro Xeral de Espacios Naturais de Galicia.</p>
<p>O que se fai público para que poida ser examinado nas oficinas da Subdirección Xeral de Medio Ambiente Natural, Caza e Pesca Fluvial, da Consellería de Medio Ambiente (San Lázaro, 83, Santiago de Compostela) e na Delegación Provincial de Lugo (Ronda da Muralla, 70, 27003 Lugo) e para que se formulen as alegacións que se consideren oportunas nun prazo dun mes, contado desde o seguinte ó da publicación desta orde no Diario Oficial de Galicia.</p>
<p>Santiago de Compostela, 15 de xullo de 1999.</p>
<p>José Carlos del Álamo Jiménez</p>
<p>Conselleiro de Medio Ambiente</p>

