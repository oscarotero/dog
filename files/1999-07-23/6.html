---
date: '1999-07-23'
id: CC72
page: 9
number: 141
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 215/1999, do 15 de xullo, polo que se amplía o prazo de presentación
  de solicitudes establecido polo Decreto 118/1999, do 23 de abril, de
  cooperación coas entidades locais para 1999.
range: Decreto
url: 'https://www.xunta.gal/dog/Publicados/1999/19990723/AnuncioCC72_gl.html'
---
<p>O Decreto 118/1999, do 23 de abril, publicado no Diario Oficial de Galicia, do 6 de maio, establece no seu artigo 11 un prazo de presentación de solicitudes de dous meses, contados a partir da data</p>
<p>de publicación do citado decreto, o que determinou a finalización dese prazo o día 7 de xullo de 1999.</p>
<p>Neste período de tempo, o pasado 13 de xuño celebráronse as eleccións municipais e ó Parlamento Europeo, o que supuxo un incremento considerable da actividade de moitas entidades locais.</p>
<p>Esta circunstancia especial determinou que un número notable delas nun puideran aproba-los proxectos correspondentes para a presentación das solicitudes do Fondo de Cooperación Local para 1999.</p>
<p>En virtude do exposto, oída a Comisión Galega de Cooperación Local, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día quince de xullo de mil novecentos noventa e nove,</p>
<p>DISPOÑO:</p>
<p>Artigo único.-O prazo de dous meses sinalado no artigo 11 do Decreto 118/1999, do 23 de abril, queda ampliado ata o día 17 de agosto de 1999.</p>
<p>Disposición transitoria</p>
<p>A ampliación do prazo de presentación de solicitudes prevista neste decreto non afectará ás presentadas no prazo establecido inicialmente, as cales continuarán coa súa correspondente tramitación.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, quince de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

