---
date: '2001-09-14'
id: EA42
page: 12
number: 179
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 14 de setembro de 2001 pola que se dispón que o secretario xeral da
  Consellería de Sanidade e Servicios Sociais se encargue do despacho dos
  asuntos da Dirección Xeral de Servicios Sociais.
range: Orde
url: 'https://www.xunta.gal/dog/Publicados/2001/20010914/AnuncioEA42_gl.html'
---
<p>Producido o cesamento da titular da Dirección Xeral de Servicios Sociais, cómpre adopta-las medidas inmediatas para que, sen prexuízo do posterior nomeamento do novo titular do centro directivo, se asegure o correcto funcionamento do servicio e a resolución, se é o caso, dos asuntos encomendados á devandita dirección xeral.</p>
<p>Por todo iso, en virtude das atribucións que me confire a Lei 1/1983, do 22 de febreiro, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-O desenvolvemento das accións e o exercicio das competencias propias da Dirección</p>
<p>Xeral de Servicios Sociais, que figuran no Decreto 48/1998, do 5 de febreiro, polo que se establece a estructura orgánica dos servicios centrais da Consellería de Sanidade e Servicios Sociais, modificado polo Decreto 69/2001, do 22 de marzo, e outras que lle fosen expresamente delegadas, quédanlle encomendadas temporalmente e ata que se produza o nomeamento do seu titular ó secretario xeral da Consellería de Sanidade e Servicios Sociais.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 14 de setembro de 2001.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>

