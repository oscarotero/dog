---
date: '2001-09-14'
id: EA6A
page: 12
number: 179
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 13 de setembro de 2001, da Secretaría Xeral da Consellería da
  Presidencia e Administración Pública, sobre delegación de atribucións do
  secretario xeral da Consellería da Presidencia e Administración Pública.
range: Resolución
url: 'https://www.xunta.gal/dog/Publicados/2001/20010914/AnuncioEA6A_gl.html'
---
<p>Por orde da Consellería da Presidencia e Administración Pública do 13 de setembro de 2001 disponse que o secretario xeral da Consellería da Presidencia e Administración Pública se encargue do despacho dos asuntos da Secretaría Xeral para as Relacións coas Comunidades Galegas.</p>
<p>A necesidade de axilizar no posible todos aqueles asuntos que non esixan unha atención directa e persoal do secretario xeral para as Relacións coas Comunidades Galegas aconsella que este delegue no xefe de servicio de Administración e Réxime Interior da Secretaría Xeral para as Relacións coas Comunidades Galegas determinadas funcións, co que se conseguirá unha maior eficacia, o que sen dúbida repercutirá beneficiosamente no funcionamento da Administración autonómica.</p>
<p>Na súa virtude, e segundo o disposto no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro,</p>
<p>RESOLVO:</p>
<p>Primeiro.-Deléganse no xefe de Servicio de Administración e Réxime Interior da Secretaría Xeral para as Relacións coas Comunidades Galegas o exercicio das funcións e competencias asignadas á antedita secretaría xeral polo Decreto 261/1994, do 29 de xullo, polo que se establece a estructura orgánica dos centros directivos dependentes da Presidencia da Xunta de Galicia.</p>
<p>Segundo.-As resolucións administrativas que se adopten facendo uso das delegacións contidas nesta resolución farán constar expresamente esta circunstancia e consideraranse dictadas polo órgano delegante.</p>
<p>Terceiro.-Esta resolución será de aplicación desde o mesmo día da súa publicación no Diario Oficial de Galicia.</p>
<p>Santiago de Compostela, 13 de setembro de 2001.</p>
<p>Pablo Figueroa Dorrego</p>
<p>Secretario xeral da Consellería da</p>
<p>Presidencia e Administración Pública</p>

