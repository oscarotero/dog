---
date: '2001-09-14'
id: EA7E
page: 12
number: 179
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Resolución do 14 de setembro de 2001, da Consellería de Sanidade e Servicios
  Sociais, sobre delegación de atribucións do secretario xeral da Consellería de
  Sanidade e Servicios Sociais.
range: Resolución
url: 'https://www.xunta.gal/dog/Publicados/2001/20010914/AnuncioEA7E_gl.html'
---
<p>Por orde da Consellería de Sanidade e Servicios Socias do 14 de setembro de 2001 disponse que o secretario xeral da Consellería de Sanidade e Servicios Sociais se encargue do despacho dos asuntos da Dirección Xeral de Servicios Sociais.</p>
<p>A necesidade de axilizar no posible todos aqueles asuntos que non esixan unha atención directa e persoal do secretario xeral da Consellería de Sanidade e Servicios Sociais aconsella que este delegue no subdirector xeral de Administración e Inspección de Servicios Sociais da Dirección Xeral de Servicios Socias determinadas funcións, co que se conseguirá unha maior eficacia, o que sen dúbida repercutirá beneficiosamente no funcionamento da Administración autonómica.</p>
<p>Na súa virtude, e segundo o disposto no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro,</p>
<p>RESOLVO:</p>
<p>Primeiro.-Deléganse no subdirector xeral de Administración e Inspección de Servicios Sociais da Dirección Xeral de Servicios Sociais as seguintes atribucións:</p>
<p>a) Ordenación, coordinación e planificación do sistema de servicios sociais, autorización e acreditación, control e inspección dos centros e servicios, o estudio das necesidades e problemáticas sociais, así como participar no deseño e aplicación dun sistema de información estatística e o asesoramento e a asistencia técnica ás entidades prestadoras de servicios sociais.</p>
<p>b) Así mesmo, a creación e xestión dos equipamentos e programas que asuma a Administración autonómica, a xestión das prestacións e axudas establecidas, o fomento e a regulación do voluntariado social, así como calquera outra competencia que lle sexa atribuída pola normativa vixente no eido dos servicios sociais.</p>
<p>Segundo.-As resolucións administrativas que se adopten facendo uso das delegacións contidas nesta resolución farán constar expresamente esta circunstancia e consideraranse dictadas polo órgano delegante.</p>
<p>Terceiro.-Esta resolución será de aplicación desde o mesmo día da súa publicación no Diario Oficial de Galicia.</p>
<p>Santiago de Compostela, 14 de setembro de 2001.</p>
<p>Manuel A. Silva Romero</p>
<p>Secretario xeral da Consellería de Sanidade</p>
<p>e Servicios Sociais</p>

