---
date: '2018-08-09'
id: G0424-270718-0001
page: 37101
number: 152
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 24 de xullo de 2018, da Dirección Xeral de Enerxía e Minas, polo
  que se notifica á interesada a terminación do procedemento administrativo de
  regulación urbanística da concesión de explotación de recursos da sección C)
  Quintela, número 4308, e o arquivamento das actuacións practicadas.
range: Anuncio
url: >-
  https://www.xunta.gal/dog/Publicados/2018/20180809/AnuncioG0424-270718-0001_gl.html
---
<p>Por Resolución do 24 de abril de 2018, da Dirección Xeral de Enerxía e Minas, procedeuse á terminación do procedemento administrativo de regulación urbanística da concesión de explotación de recursos da sección C) Quintela nº 4308, consonte o previsto na disposición transitoria décimo segunda da Lei 9/2002, do 30 de decembro, de ordenación urbanística e protección do medio rural de Galicia, pola desaparición sobrevida do obxecto da solicitude, e o arquivamento das actuacións efectuadas.</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázase a Canteras Hermanos Cortiñas, S.L. para ser notificada por comparecencia, por non ter sido posible efectuar a notificación prevista na citada norma, logo dos intentos efectuados.</p>
    <p>As persoas interesadas ou os seus representantes legais deberán comparecer no prazo de dez (10) días hábiles, contados desde o seguinte ao da publicación deste anuncio, na sede da Dirección Xeral de Enerxía e Minas, sita no Edificio Administrativo San Caetano s/n, bloque 5, 4ª planta, Santiago de Compostela, das 9.00 ás 14.00 horas, de luns a venres. A eficacia deste anuncio queda supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Transcorrido o prazo indicado no parágrafo anterior sen terse efectuado a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Santiago de Compostela, 24 de xullo de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

