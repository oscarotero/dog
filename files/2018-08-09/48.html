---
date: '2018-08-09'
id: C3K1-300718-0002
page: 37102
number: 152
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 17 de xullo de 2018, da Xefatura Territorial de Ourense, pola que se
  notifica a resolución do expediente sancionador 2017085AM-OU, incoado por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2018/20180809/AnuncioC3K1-300718-0002_gl.html
---
<p>O 11 de xuño de 2018, a xefa territorial da Consellería de Sanidade ditou a resolución do expediente sancionador 2017085AM-OU incoado a Seindra Mantementos, S.L.U., CIF B-32467912, con enderezo na avenida Manuel Quiroga, 70, do Barco de Valdeorras (Ourense).</p>
    <p>Intentada a notificación da resolución segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e non sendo posible a súa práctica, por medio desta cédula, e segundo o disposto no artigo 44 da dita lei, notifícase a Seindra Mantementos, S.L.U., CIF B-32467912, con enderezo na avenida Manuel Quiroga, 70, do Barco de Valdeorras (Ourense), o contido da referida resolución, que figura como anexo, para que poida ter coñecemento dela.</p>
    <p>Así mesmo, fáiselle saber o dereito que o asiste para interpoñer recurso de alzada ante o conselleiro de Sanidade no prazo dun mes, contado desde o día seguinte á publicación desta cédula, segundo establecen os artigos 121 e 122 da Lei 39/2015, do 1 de outubro, lembrándolle o seu dereito a consultar o expediente depositado nas dependencias desta xefatura territorial, sita na avenida de Zamora, nº 13, de Ourense, e obter, se for o caso, copia del, segundo o previsto na letra a) do artigo 53.1 da citada Lei 39/2015, do 1 de outubro.</p>
    <p>Tamén as administracións públicas lexitimadas para impugnar o acto poderán interpoñer recurso contencioso-administrativo no prazo de dous meses, contado desde a data da publicación e poden realizar un requirimento previo de anulación ou revogación do acto no prazo de dous meses, todo isto de conformidade co disposto no artigo 44 da Lei 29/1998, do 13 de xullo, reguladora da xurisdición contencioso-adminstrativa.</p>
    <p>No caso de estar de acordo co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte, e 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte; mediante o ingreso que poderá efectuar en calquera oficina bancaria colaboradora empregando os impresos normalizados que se lle facilitarán nas dependencias da xefatura territorial. </p>
    <p>A presente cédula expídese para que conste e sirva de notificación ao interesado, en cumprimento co disposto no artigo 44 da Lei 39/2015, do 1 de outubro, e a súa eficacia queda supeditada á publicación no taboleiro de edictos único (TEU) do BOE.</p>
    <p> Ourense, 17 de xullo de 2018</p>
    <footer><p>A xefa territorial de Ourense<br>P.S. (Decreto 33/2014, do 6 de marzo)<br>Francisco José Rodríguez Saavedra<br>Xefe do Servizo de Xestión de Ourense</p></footer>
    <h2>ANEXO</h2>
    <p>Nº de expediente: 2017085AM-OU.</p>
    <p>Interesada: Seindra Mantementos, S.L.U.</p>
    <p>DNI/NIF/CIF: B-32467912.</p>
    <p>Último enderezo coñecido: avenida Manuel Quiroga, 70, O Barco de Valdeorras (Ourense).</p>
    <p>Feito imputado: infracción da lexislación aplicable en materia sanitaria: Real decreto 742/2013. </p>
    <p>Sanción proposta: novecentos euros (900 €).</p>

