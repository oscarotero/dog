---
date: '2012-11-08'
id: CA04-241012-0002
page: 41893
number: 213
agency: Consellería de Economía e Industria
section: VI. Anuncios. a) Administración autonómica.
title: >-
  CÉDULA do 22 de outubro de 2012, da Dirección Xeral de Comercio, pola que se
  notifica a resolución que declara a denegación da subvención solicitada por
  Baby World Creaciones Infantiles, S.L. correspondente ao expediente
  IN515B-2012-026.
range: Cédula
url: >-
  https://www.xunta.gal/dog/Publicados/2012/20121108/AnuncioCA04-241012-0002_gl.html
---
<p>O 24 de setembro de 2012, o secretario xeral técnico da Consellería de Economía e Industria, por delegación do conselleiro, ditou resolución pola que se denega a subvención solicitada por Baby World Creaciones Infantiles, S.L., ao abeiro da Orde do 29 de maio de 2012 pola que se establecen as bases reguladoras para a concesión, en réxime de concorrencia competitiva, de subvencións a empresas galegas do sector téxtil-moda-confección para a realización de actuacións e estratexias de promoción e internacionalización en desenvolvemento do Plan estratéxico do téxtil. Visión 2020, e se procede á súa convocatoria para o ano 2012, correspondente ao expediente IN515B-2012-026.</p>
    <p>Intentada a notificación persoal e devolta polo servizo de Correos por resultar imposible a súa práctica no último enderezo coñecido para os efectos de notificación, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, mediante esta cédula notifícaselle a resolución antes referida a Joao Filipe de Freitas Martins, en nome e representación de Baby World Creaciones Infantiles, S.L.</p>
    <p>O interesado pode recoller a correspondente notificación mediante comparecencia nas dependencias da Dirección Xeral de Comercio da Consellería de Economía e Industria (Edificio Administrativo San Caetano, s/n, bloque 5º, 3º andar), no prazo de dez (10) días contados a partir do seguinte ao da publicación desta cédula no <em>Diario Oficial de Galicia</em>.</p>
    <p>Contra a referida resolución, que é definitiva en vía administrativa, cabe interpoñer, se é o caso, recurso potestativo de reposición ante a Consellería de Economía e Industria no prazo dun mes contado a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que o interesado compareza, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia na Coruña no prazo de dous meses contados desde as mesmas datas antes sinaladas.</p>
    <p>Santiago de Compostela, 22 de outubro de 2012</p>
    <footer><p>P.V. (Decreto 324/2009; DOG núm. 117)<br>Borja Verea Fraiz<br>Secretario xeral técnico da Consellería de Economía e Industria</p></footer>

