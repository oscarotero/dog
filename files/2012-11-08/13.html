---
date: '2012-11-08'
id: G2345-181012-0002
page: 41860
number: 213
agency: Xulgado do Social número 2 da Coruña
section: V. Administración de xustiza.
title: EDICTO (529/2010).
range: Edicto
url: >-
  https://www.xunta.gal/dog/Publicados/2012/20121108/AnuncioG2345-181012-0002_gl.html
---
<p>María Adelaida Egurbide Margañón, secretaria do Social número 2 da Coruña, fago saber que por resolución ditada o día 18.10.2012 no proceso seguido por instancia de Baoping Li contra Cosmos Import-Export, S.L.U. e Fogasa, en reclamación por cantidade, se rexistrou co número 529/2010 e acordouse notificar a Cosmos Import-Export, S.L.U. a decisión da sentenza seguinte:</p>
    <p>«Decisión:</p>
    <p>Que estimando a demanda interposta por Don Baoping Li contra a empresa Cosmos Import-Export, S.L., condénoa a que lle aboe a cantidade de tres mil cincocentos sesenta e cinco euros e setenta e catro céntimos (3.565,74 €), incrementada co xuro por mora do 10 %.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución. De ser recorrente a empresa demandada, deberá acreditar mediante a exhibición ante este xulgado o xustificante acreditativo de ter depositado a cantidade obxecto de condena na conta deste xulgado, aberta en Banesto; poderá substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista, e deberase acreditar tamén na indicada conta a consignación da suma de 300 euros preceptivos para recorrer, sen cuxo cumprimento non se terá por anunciado o recurso.</p>
    <p>Así, por esta a miña sentenza, o pronuncio, mando e asino».</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que lle sirva de notificación a Cosmos Import-Export, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 18 de outubro de 2012</p>
    <footer><p>A secretaria xudicial</p></footer>

