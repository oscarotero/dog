---
date: '2013-03-06'
id: G0003-250213-0001
page: 6687
number: 46
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 4 de febreiro de 2013, da Xerencia Executiva de Cee, pola que se
  anuncia a convocatoria e as bases do concurso de mobilidade interna voluntaria
  para a cobertura de diversos postos de traballo das categorías de ATS/DUE e de
  técnicos en coidados auxiliares de enfermaría no ámbito do Hospital Virxe da
  Xunqueira.
range: Resolución
url: >-
  https://www.xunta.gal/dog/Publicados/2013/20130306/AnuncioG0003-250213-0001_gl.html
---
<p>Conforme os criterios reitores das bases de mobilidade voluntaria do persoal estatutario fixo, correspondentes ás categorías de persoal sanitario diplomado e de formación profesional e de persoal de xestión e servizos das institucións sanitarias de atención especializada do Servizo Galego de Saúde, aprobados pola Mesa Sectorial o 23 de decembro de 2009, a Xerencia Executiva de Cee, tras o proceso de negociación coa representación legal dos traballadores do seu ámbito e con base na alínea e) do artigo 13 do Decreto 168/2010, do 7 de outubro, polo que se regula a estrutura organizativa de xestión integrada do Servizo Galego de Saúde, e no cal se establece como función e competencia do xerente executivo a asunción da responsabilidade da xestión de todos os recursos asignados ao seu ámbito de competencia para garantir a prestación dos servizos definidos na carteira de servizos,</p>
    <h2>RESOLVE:</h2>
    <p>1. Anunciar a convocatoria do concurso de traslados internos nas categorías profesionais de ATS/DUE e de técnicos en coidados auxiliares de enfermaría no ámbito do Hospital Virxe da Xunqueira, así como aprobar as súas bases reguladoras e o baremo de méritos que rexerán a convocatoria, contidos respectivamente nos anexos I e II.</p>
    <p>2. Ordenar a publicación no taboleiro de anuncios do Hospital Virxe da Xunqueira da convocatoria, das bases reguladoras desta convocatoria (anexo I), do baremo de méritos (anexo II) e da relación, para os efectos da mobilidade interna, dos postos vacantes existentes no centro en cada categoría profesional das convocadas.</p>
    <p>Contra esta resolución que pon fin á vía administrativa poderá interpoñerse recurso contencioso-administrativo ante o xulgado do contencioso-administrativo competente, no prazo de dous meses contados a partir do día seguinte ao da súa publicación no Diario Oficial de Galicia. Potestativamente, no prazo dun mes, poderase interpoñer recurso de reposición ante este centro directivo.</p>
    <p>Cee, 4 de febreiro de 2013</p>
    <footer><p>Ramón Ares Rico<br>Xerente executivo de Cee</p></footer>

