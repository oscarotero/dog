---
date: '2012-03-29'
id: G2345-080312-13191
page: 11135
number: 62
agency: Xulgado do Social número 2 da Coruña
section: V. Administración de xustiza.
title: EDICTO (871/2009).
range: Edicto
url: >-
  https://www.xunta.gal/dog/Publicados/2012/20120329/AnuncioG2345-080312-13191_gl.html
---
<p>María Adelaida Egurbide Margañón, secretaria do Social número 2 da Coruña, fai saber que a resolución ditada o día 3.3.2012 no proceso seguido por instancia de Francisco Javier Varela Fonte contra a empresa Larpeiros, S.L. en reclamación por cantidades rexistrado co número 871/2011 acordouse notificar á empresa Larpeiros, S.L., a seguinte sentenza:</p>
    <p>«Resolvo que estimando a demanda interposta por Francisco Javier Varela Fonte contra a empresa Larpeiros, S.L., restaurante Lenda, condénoa a que lle aboe a cantidade de sete mil setecentos nove euros e noventa e nove céntimos (7.709,99 €).</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución.</p>
    <p>De ser recorrente a empresa demandada deberá acreditar mediante a exhibición ante este xulgado o xustificante acreditativo de depositar a cantidade obxecto de condena na conta deste xulgado, aberta en Banesto, podendo substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista debendo acreditar tamén na indicada conta a consignación da suma de 300 euros preceptivos para recorrer, sen este cumprimento non se terá por anunciado o recurso.</p>
    <p>Así, por esta a miña sentenza, pronúncioo, mándoo e asínoo».</p>
    <p>Advírteselle ao destinatario de que as seguintes comunicacións se farán nos estrados deste xulgado, salvo as que deban revestir forma de auto ou sentenza ou se trate de emprazamento.</p>
    <p>E, para que sirva de notificación á empresa Larpeiros S.L., en ignorado paradoiro, expídese o presente edicto para a súa colocación no taboleiro de anuncios.</p>
    <p>A Coruña, 8 de marzo de 2012.</p>
    <footer><p>María Adelaida Egurbide Margañón<br>Secretaria xudicial</p></footer>

