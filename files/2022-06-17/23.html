---
date: '2022-06-17'
id: V0653-250522-0014
page: 34990
number: 116
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 20 de maio de 2022, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica no concello de Pontevedra (expediente IN407A
  2021/328-4).
range: Resolución
url: >-
  https://www.xunta.gal/dog/Publicados/2022/20220617/AnuncioV0653-250522-0014_gl.html
---
<p>Expediente: IN407A 2021/328-4.</p>
    <p>Promotora: UFD Distribución Electricidad, S.A.</p>
    <p>Denominación: recuamento LMT DC LOZ806-LOZ807A, LMTS LOZ808A e reforma CT Mollabao.</p>
    <p>Concello: Pontevedra.</p>
    <p>Feitos:</p>
    <p>Primeiro. O 28 de decembro de 2021, a empresa UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación denominada recuamento LMT DC LOZ806-LOZ807A, LMTS LOZ808A e reforma CT Mollabao.</p>
    <p>Examinado o proxecto de execución, conclúese que consiste na realización das seguintes actuacións na rúa Licenciado Molina e na avenida de Mollabao, no concello de Pontevedra:</p>
    <p>– Reforma do centro de transformación Mollabao (36CG76) de 250 kVA.</p>
    <p>– Desmontaxe dun total de 498 metros da liña de media tensión aérea LOZ806 e LOZ807A e retirada de 7 apoios de formigón e 3 apoios de celosía.</p>
    <p>– Desmontaxe de parte dos tramos LOZ8060441, LOZ807A0717, LOZ8060462 e LOZ807A0708 da liña de media tensión subterránea.</p>
    <p>– Instalación dunha liña eléctrica de media tensión de 1322 metros de lonxitude.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Pontevedra, a Axencia Galega de Infraestruturas e a Demarcación de Estradas do Estado. A empresa promotora manifestou a súa conformidade cos condicionados emitidos pola Demarcación de Estradas do Estado e polo Concello de Pontevedra.</p>
    <p>A Axencia Galega de Infraestruturas non emitiu ningún condicionado técnico, polo que entende, en consecuencia, a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro, sen prexuízo da autorización que lle corresponda outorgar.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 230/2020, do 23 de decembro, da Vicepresidencia Segunda e Consellería de Economía, Empresa e Innovación, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG núm. 5, do 11 de xaneiro de 2021) e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segundo. A lexislación de aplicación a este expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproba no Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>– Desmontaxe dun total de 498 metros da liña de media tensión aérea LOZ806 e LOZ807A en condutor LA-110 desde o apoio A1R7746C//D1 ata o apoio A21HB10M//D11 e retirada de 7 apoios de formigón e 3 apoios de celosía.</p>
    <p>– Desmontaxe de parte dos tramos LOZ8060441, LOZ807A0717, LOZ8060462 e LOZ807A0708 da liña de media tensión subterránea en condutor RHZ1.</p>
    <p>– Liña de media tensión subterránea (LMTS) a 20 kV con condutor tipo RHZ en tres actuacións. A primeira actuación ten 62 metros de lonxitude, con orixe no centro de transformación Mollabao (36CG76) e final no apoio existente A21HB10M//D11. A segunda actuación é de 630 metros de lonxitude co orixe na LMTS LOZ8060441 e final na LMTS LOZ8060462. A terceira actuación é de 630 metros de lonxitude con orixe na LMTS LOZ807A0717 e final na LMTS LOZ807A0708.</p>
    <p>– Reforma interior no centro de transformación Mollabao consistente en substituír o bloque de celas compacto 2L1P por un bloque de celas modulares 2L1P telecontrolado por GPRS/FO e cela de liña modular telecontrolado por GPRS/FO.</p>
    <p>As instalacións están situadas na rúa Licenciado Molina e na avenida de Mollabao, no concello de Pontevedra.</p>
    <p>Conforme con todo o indicado,</p>
    <h2>resolvo:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada recuamento LMT DC LOZ806-LOZ807A, LMTS LOZ808A e reforma CT Mollabao, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen pertinente.</p>
    <p>Pontevedra, 20 de maio de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

