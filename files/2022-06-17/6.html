---
date: '2022-06-17'
id: G0655-080622-0009
page: 34803
number: 116
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 7 de xuño de 2022 pola que se convocan axudas económicas
  para o alumnado que realiza formación práctica en centros de traballo ou FP
  Dual (código de procedemento ED202A).
range: Orde
url: >-
  https://www.xunta.gal/dog/Publicados/2022/20220617/AnuncioG0655-080622-0009_gl.html
---
<p>BDNS (Identif.): 633921.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>Poderá concorrer a esta convocatoria o alumnado matriculado en centros públicos desta comunidade autónoma e, no caso dos centros privados, o alumnado matriculado en ensinanzas concertadas coa Consellería de Cultura, Educación, Formación Profesional e Universidades, que estea cursando o derradeiro curso dun ciclo formativo de grao profesional básico, grao medio ou grao superior de formación profesional inicial, cursos de especialización, artes plásticas e deseño, ensinanzas deportivas e programas formativos ou algún ciclo formativo de FP Dual.</p>
    <p>Segundo. <em>Obxecto</em></p>
    <p>Convocar axudas económicas para a realización en empresas do módulo profesional de FCT e da FP Dual en réxime de concorrencia non competitiva.</p>
    <p>Terceiro. <em>Bases reguladoras</em></p>
    <p>Orde do 7 de xuño de 2022 pola que se convocan axudas económicas para o alumnado que realiza formación práctica en centros de traballo ou FP Dual (código de procedemento ED202A).</p>
    <p>Cuarto. <em>Importe</em></p>
    <p>O importe total das axudas económicas efectuarase con cargo ao concepto orzamentario 10.30.422M.480.0 dentro do exercicio orzamentario do ano 2022, da Dirección Xeral de Formación Profesional, ata un importe máximo de 800.000 € (oitocentos mil euros). </p>
    <p>Quinto. <em>Prazo de presentación de solicitudes.</em></p>
    <p>Convócanse dous períodos de presentación de solicitudes:</p>
    <p>1. Primeiro prazo, trinta e un (31) días naturais contados a partir do día seguinte ao da publicación desta orde no <em>Diario Oficial de Galicia</em>.</p>
    <p>2. O segundo prazo será o comprendido entre o 15 de outubro e o 15 de novembro de 2022.</p>
    <p>Santiago de Compostela, 7 de xuño de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

