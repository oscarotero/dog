---
date: '2022-06-17'
id: L410-270522-0001
page: 35036
number: 116
agency: Concello de Castro de Rei
section: VI. Anuncios. b) Administración local.
title: ANUNCIO de nomeamento de funcionario interino conserxe limpador.
range: Anuncio
url: >-
  https://www.xunta.gal/dog/Publicados/2022/20220617/AnuncioL410-270522-0001_gl.html
---
<p>Decreto da Alcaldía nº 252/2022, do 16 de maio, de nomeamento de funcionario interino conserxe limpador CEIP Veleiro Docampo.</p>
    <p>Francisco Javier Balado Teijeiro, alcalde do Concello de Castro de Rei (Lugo), vista a proposta de nomeamento do tribunal cualificador (que tivo entrada no concello o 11.5.2022 co número de rexistro 1.224) en relación coas probas de selección para prover en réxime de interinidade a seguinte praza:</p>
    <p>– Escala: Administración xeral; subescala: subalterna; grupo E (Lei 30/1984) e agrupacións profesionais (EBEP); clase: funcionario interino; número de vacantes: unha; denominación: conserxe limpador. </p>
    <p>Cumpridos os requisitos e condicións exixidos nas bases da convocatoria, de acordo co disposto nos artigos 10 e 62 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público, e no artigo 61 da Lei 2/2015, do 29 de abril, do emprego público de Galicia, relativos á adquisición da condición de persoal funcionario interino. </p>
    <p>De conformidade co artigo 21 da Lei 7/1985, do 2 de abril, de bases do réxime local, o artigo 136 do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local, o artigo 7 do Real decreto 896/1991, do 7 de xuño, polo que se establecen as regras básicas e os programas mínimos a que debe axustarse o procedemento de selección dos funcionarios da administración local,</p>
    <h2>RESOLVO:</h2>
    <p>Primeiro. Realizar o nomeamento de funcionario interino ao aspirante seguinte: </p>
    <p>– Juan Carlos Pérez Martínez, con DNI **324***T.</p>
    <p>Segundo. O nomeamento terá vixencia, de acordo co artigo 10 do texto refundido da Lei do Estatuto básico do empregado público, por un máximo de tres anos.</p>
    <p>Terceiro. Notificar a presente resolución ao funcionario nomeado, comunicándolle que deberá tomar posesión e incorporarse no prazo de tres días hábiles, contado desde o seguinte ao que lle sexa notificado o nomeamento, logo de cumprimento de todos os requisitos da praza especificados nas bases da convocatoria. </p>
    <p>Cuarto. Unha vez tomada posesión, publicar o nomeamento no <em>Diario Oficial de Galicia</em> e no <em>Boletín Oficial</em> da provincia e no taboleiro de edictos deste concello, de acordo co disposto no artigo 62 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público. </p>
    <p>Quinto. Contra a presente resolución, que pon fin á vía administrativa, pódese interpor alternativamente recurso de reposición potestativo, no prazo dun mes contado desde o día seguinte ao da publicación do presente anuncio, ante o alcalde deste concello, de conformidade cos artigos 123 e 124 da Lei 39/2015, do 1 de outubro, do procedemento administrativo común das administración públicas, ou recurso contencioso-administrativo, segundo o establecido no artigo 14 da Lei 29/1998, do 13 de xullo, da xurisdición contencioso-administrativa, no prazo de dous meses contados desde o día seguinte ao da publicación do presente anuncio, de conformidade co artigo 46 da citada Lei 29/1998. No caso de optar por interpor o recurso de reposición potestativo, non poderá interpor recurso contencioso-administrativo ata que aquel sexa resolto expresamente ou se produza a súa desestimación por silencio.</p>
    <p>Todo isto sen prexuízo de que poida exercer calquera outro recurso que considere pertinente. </p>
    <p>Castro de Rei, 24 de maio de 2022</p>
    <footer><p>Francisco Javier Balado Teijeiro<br>Alcalde presidente</p></footer>

