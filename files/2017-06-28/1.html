---
date: '2017-06-28'
id: CA01-260617-0002
page: 31640
number: 122
agency: Consellería de Facenda
section: II. Autoridades e persoal. b) Nomeamentos.
title: >-
  ORDE do 26 de xuño pola que se nomean vogais do Consello Reitor da Axencia
  para a Modernización Tecnolóxica de Galicia.
range: Orde
url: >-
  https://www.xunta.gal/dog/Publicados/2017/20170628/AnuncioCA01-260617-0002_gl.html
---
<p>En desenvolvemento da autorización contida na disposición adicional terceira da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, aprobouse o Decreto 252/2011, do 15 de decembro, polo que se crea a Axencia para a Modernización Tecnolóxica de Galicia (en diante Amtega) e se aproban os seus estatutos. A dita axencia pública autonómica, adscrita á Presidencia da Xunta de Galicia, ten por obxecto a definición, o desenvolvemento e a execución dos instrumentos da política da Xunta de Galicia relativa a tecnoloxías da información e comunicacións, así como innovación e desenvolvemento tecnolóxico.</p>
    <p>O artigo 13 do Estatuto da Axencia para a Modernización Tecnolóxica de Galicia, tras a modificación efectuada polo Decreto 149/2014, do 20 de novembro, polo que se modifica o Decreto 252/2011, do 15 de decembro, polo que se crea a Axencia para a Modernización Tecnolóxica de Galicia e se aproban os seus estatutos, prevé que cada consellería da Xunta de Galicia e a Secretaría Xeral da Presidencia da Xunta de Galicia estea representada no seu Consello Reitor por un vogal. Ademais, a persoa titular da Dirección da Amtega é membro nato do Consello Reitor, desempeñando unha das súas vogalías. </p>
    <p>O DOG número 43, do 1 de marzo de 2013, publicou a Orde do 20 de febreiro de 2013 pola que se nomean novos vogais do Consello Reitor da Axencia para a Modernización Tecnolóxica de Galicia e se derroga a Orde do 2 de marzo de 2012 pola que se nomean os vogais do Consello Reitor da Axencia para a Modernización Tecnolóxica de Galicia, e no DOG número 44, do 5 de marzo de 2015, publicouse a Orde do 3 de marzo de 2015 pola que se nomea vogal do Consello Reitor da Axencia para a Modernización Tecnolóxica de Galicia en representación da Secretaría Xeral da Presidencia.</p>
    <p>Os cambios producidos na estrutura orgánica da Xunta de Galicia (decretos 146/2016, do 13 de novembro, polo que se establece a estrutura orgánica da Xunta de Galicia e 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia) fan necesaria a modificación da Orde do 20 de febreiro de 2013 pola que se nomean novos vogais do Consello Reitor da Axencia para a Modernización Tecnolóxica de Galicia e se derroga a Orde do 2 de marzo de 2012 pola que se nomean os vogais do Consello Reitor da Axencia para a Modernización Tecnolóxica de Galicia. Tendo en conta que esta orde consta dun único artigo («Nomear vogais do Consello Reitor da Axencia para a Modernización Tecnolóxica de Galicia as seguintes persoas»), e co fin de garantir a maior seguridade xurídica, derrógase a Orde do 20 de febreiro de 2013. Así mesmo, derrógase a Orde do 3 de marzo de 2015 pola que se nomea vogal do Consello Reitor da Axencia para a Modernización Tecnolóxica de Galicia en representación da Secretaría Xeral da Presidencia.</p>
    <p>De acordo coa disposición adicional primeira do Decreto 176/2016, do 15 de decembro, polo que se establecen os órganos superiores e de dirección dependentes da Presidencia da Xunta de Galicia «Corresponderán á persoa titular da Consellería de Facenda as funcións que os artigos 3 e 4, así como a disposición derradeira segunda do Decreto 252/2011, do 15 de decembro, polo que se crea a Axencia de Modernización Tecnolóxica de Galicia e se aproban os seus estatutos, atribúen á persoa titular da Consellería de Presidencia, Administracións Públicas e Xustiza», e, polo tanto, correspóndelle o nomeamento dos membros do Consello Reitor, tal e como se recolle na letra b) do citado artigo 3.</p>
    <p>Con base nas circunstancias anteriores, e de conformidade con cada unha das consellerías, cómpre facer o nomeamento de novos vogais do Consello Reitor da Axencia para a Modernización Tecnolóxica de Galicia que, para xeral coñecemento, se publicará no <em>Diario Oficial de Galicia</em>. </p>
    <p>Por todo isto, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, </p>
    <p class="dog-titulo">DISPOÑO:</p>
    <p>Artigo único</p>
    <p>Nomear vogais do Consello Reitor da Axencia para a Modernización Tecnolóxica de Galicia as seguintes persoas:</p>
    <p>a) En representación da Vicepresidencia e Consellería de Presidencia, Administracións Públicas e Xustiza:</p>
    <p>Vogal titular: a persoa titular da Vicepresidencia e Consellería de Presidencia, Administracións Públicas e Xustiza.</p>
    <p>Vogal suplente: a persoa titular da Secretaría Xeral Técnica da Consellería de Presidencia, Administracións Públicas e Xustiza.</p>
    <p>b) En representación da Consellería de Facenda:</p>
    <p>Vogal titular: a persoa titular da Consellería de Facenda.</p>
    <p>Vogal suplente: a persoa titular da Secretaría Xeral Técnica e do Patrimonio da Consellería de Facenda.</p>
    <p>c) En representación da Consellería de Medio Ambiente e Ordenación do Territorio:</p>
    <p>Vogal titular: a persoa titular da Consellería de Medio Ambiente e Ordenación do Territorio.</p>
    <p>Vogal suplente: a persoa titular da Secretaría Xeral Técnica da Consellería de Medio Ambiente e Ordenación do Territorio.</p>
    <p>d) En representación da Consellería de Infraestruturas e Vivenda:</p>
    <p>Vogal titular: a persoa titular da Consellería de Infraestruturas e Vivenda.</p>
    <p>Vogal suplente: a persoa titular da Secretaría Xeral Técnica da Consellería de Infraestruturas e Vivenda.</p>
    <p>e) En representación da Consellería de Economía, Emprego e Industria:</p>
    <p>Vogal titular: a persoa titular da Consellería de Economía, Emprego e Industria.</p>
    <p>Vogal suplente: A persoa titular da Secretaría Xeral Técnica da Consellería de Economía, Emprego e Industria.</p>
    <p>f) En representación da Consellería de Cultura, Educación e Ordenación Universitaria:</p>
    <p>Vogal titular: a persoa titular da Consellería de Cultura, Educación e Ordenación Universitaria.</p>
    <p>Vogal suplente: a persoa titular da Secretaría Xeral Técnica da Consellería de Cultura, Educación e Ordenación Universitaria.</p>
    <p>g) En representación da Consellería de Sanidade:</p>
    <p>Vogal titular: a persoa titular da Consellería de Sanidade.</p>
    <p>Vogal suplente: a persoa titular da Secretaría Xeral Técnica da Consellería de Sanidade.</p>
    <p>h) En representación da Consellería de Política Social:</p>
    <p>Vogal titular: a persoa titular da Consellería de Política Social.</p>
    <p>Vogal suplente: a persoa titular da Secretaría Xeral Técnica da Consellería de Política Social.</p>
    <p>i) En representación da Consellería do Medio Rural:</p>
    <p>Vogal titular: a persoa titular da Consellería do Medio Rural.</p>
    <p>Vogal suplente: a persoa titular da Secretaría Xeral Técnica da Consellería do Medio Rural.</p>
    <p>j) En representación da Consellería do Mar:</p>
    <p>Vogal titular: a persoa titular da Consellería do Mar.</p>
    <p>Vogal suplente: a persoa titular da Secretaría Xeral Técnica da Consellería do Mar.</p>
    <p>k) En representación da Secretaría Xeral da Presidencia da Xunta de Galicia:</p>
    <p>Vogal titular: a persoa titular da Secretaría Xeral da Presidencia da Xunta de Galicia.</p>
    <p>Vogal suplente: a persoa titular da Vicesecretaría Xeral da Secretaría Xeral da Presidencia.</p>
    <p>l) A persoa titular da Dirección da Axencia para a Modernización Tecnolóxica de Galicia. </p>
    <p>Disposición derrogatoria única</p>
    <p>Derróganse as ordes do 20 de febreiro de 2013 pola que se nomean novos vogais do Consello Reitor da Axencia para a Modernización Tecnolóxica de Galicia e se derroga a Orde do 2 de marzo de 2012 pola que se nomean os vogais do Consello Reitor da Axencia para a Modernización Tecnolóxica de Galicia, e do 3 de marzo de 2015 pola que se nomea vogal do Consello Reitor da Axencia para a Modernización Tecnolóxica de Galicia en representación da Secretaría Xeral da Presidencia.</p>
    <p>Santiago de Compostela, 26 de xuño de 2017</p>
    <footer><p>Valeriano Martínez García<br>Conselleiro de Facenda</p></footer>

