---
date: '2017-06-28'
id: G0424-200617-0007
page: 31678
number: 122
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 19 de maio de 2017, da Secretaría Xeral Técnica da Consellería
  de Economía, Emprego e Industria, pola que se dá publicidade aos convenios de
  colaboración subscritos por esta consellería no primeiro cuadrimestre do ano
  2017.
range: Resolución
url: >-
  https://www.xunta.gal/dog/Publicados/2017/20170628/AnuncioG0424-200617-0007_gl.html
---
<p>O artigo 15.2 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro) impón a cada consellería da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga, </p>
    <p>DISPOÑO:</p>
    <p>Darlle publicidade á relación dos convenios subscritos pola Consellería de Economía. Emprego e Industria nos meses de xaneiro a abril do ano 2017, que se incorpora como anexo a esta resolución.</p>
    <p>Santiago de Compostela, 19 de maio de 2017</p>
    <footer><p>Borja Verea Fraiz<br>Secretario xeral técnico da Consellería<br>de Economía, Emprego e Industria</p></footer>
    <h2>ANEXO<br>Convenios de colaboración subscritos pola Consellería de Economía,<br>Emprego e Industria nos meses de xaneiro, febreiro, marzo e abril do ano 2017</h2>
    <table>
     <tbody>
      <tr>
       <td>Convenio</td>
       <td>Data de sinatura</td>
       <td>Importe total</td>
      </tr>
      <tr>
       <td>Convenio de colaboración entre a Consellería de Economía, Emprego e Industria e a Universidade da Coruña para o fomento da investigación e a realización de probas de control de calidade dos hirdrocarburos en Galicia.</td>
       <td>9.2.2017</td>
       <td>307.900,00 €</td>
      </tr>
      <tr>
       <td>Convenio de colaboración entre a Consellería de Economía, Emprego e Industria e a Fundación Santa María La Real para o desenvolvemento do proxecto Lanzadeiras de Emprego Solidario no marco do proxecto cofinanciado polo Fondo Social Europeo e a Fundación Telefónica.</td>
       <td>1.3.2017</td>
       <td>Non ten achega económica</td>
      </tr>
      <tr>
       <td>Convenio de colaboración entre a Consellería de Economía, Emprego e Industria da Xunta de Galicia e o Concello de Ourense para desenvolver un Plan integral de mellora das infraestruturas do polígono industrial do Vinteún (As Coiñas).</td>
       <td>6.4.2017</td>
       <td>700.000,00 €</td>
      </tr>
      <tr>
       <td>Convenio de colaboración entre a Consellería de Economía, Emprego e Industria da Xunta de Galicia e Cáritas Diocesana de Mondoñedo Ferrol para a acreditación da formación impartida por Cáritas no marco do seu convenio coa Fundación Endesa.</td>
       <td>7.4.2017</td>
       <td>Non ten achega económica</td>
      </tr>
     </tbody>
    </table>

