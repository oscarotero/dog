---
date: '2017-06-28'
id: G0424-200617-0001
page: 31675
number: 122
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 14 de xuño de 2017, da Secretaría Xeral de Emprego, pola que se
  fai pública a concesión dos premios do Certame Cooperativismo no Ensino 2017,
  dirixido ao alumnado dos centros educativos de Galicia.
range: Resolución
url: >-
  https://www.xunta.gal/dog/Publicados/2017/20170628/AnuncioG0424-200617-0001_gl.html
---
<p>Pola Orde do 23 de xaneiro de 2017 (DOG nº 25, do 6 de febreiro), da Consellería de Economía, Emprego e Industria, establecéronse as bases reguladoras do Certame Cooperativismo no Ensino, dirixido ao alumnado dos centros educativos de Galicia, e procedeuse á súa convocatoria para o ano 2017.</p>
    <p>Nas bases reguladoras establécese que os traballos participantes neste concurso serán avaliados por un tribunal e que a persoa titular da Secretaría Xeral de Emprego resolverá a concesión dos premios, que serán obxecto de publicación no Diario Oficial de Galicia.</p>
    <p>Unha vez aprobadas as propostas de concesión dos premios polos tribunais encargados de avaliar os traballos presentados, nas súas reunións do 23 de maio de 2017, e sen que fosen formuladas reclamacións, por resolución da Secretaría Xeral de Emprego do trece de xuño de 2017 aprobouse a concesión dos premios.</p>
    <p>Por todo o anterior,</p>
    <h2>DISPOÑO:</h2>
    <p>Facer pública a concesión dos premios do Certame Cooperativismo no Ensino 2017 dirixido ao alumnado dos centros educativos de Galicia, e que se relacionan no anexo que se xunta a esta resolución.</p>
    <p>Santiago de Compostela, 14 de xuño de 2017</p>
    <footer><p>Covadonga Toca Carús<br>Secretaria xeral de Emprego</p></footer>
    <h2>ANEXO </h2>
    <p>Certame Cooperativismo no Ensino 2017.</p>
    <p>Modalidade de actividades artísticas dirixida ao alumnado de educación infantil, primaria e educación especial por categorías:</p>
    <p>Categoría A: alumnos/as de 2º ciclo de educación infantil.</p>
    <p>Premio ao mellor traballo: «O cooperativismo: un novo super poder» do CEIP Plurilingüe Domaio.</p>
    <p>Accésit: «Encaixamos» do CEIP San Miguel de Reinante.</p>
    <p>Categoría B: alumnos/as de 1º e 2º de educación primaria.</p>
    <p>Premio ao mellor traballo: «Cooperativa» do CEIP San Miguel de Reinante.</p>
    <p>Accésit: «O pentágono das terras raras» do CEIP Sestelo Baión.</p>
    <p>Categoría C: alumnos/as de 3º e 4º de educación primaria.</p>
    <p>Premio ao mellor traballo: «Coope-Folk» do CEIP San Miguel de Reinante. </p>
    <p>Accésit: «En busca do tesouro» do CEIP San Miguel de Reinante. </p>
    <p>Categoría D: alumnos/as de 5º e 6º de educación primaria.</p>
    <p>Premio ao mellor traballo: «Non pases palabra, coopera» do CEIP San Miguel de Reinante.</p>
    <p>Accésit: «Luces, cámara, cooperación» do CEIP Plurilingüe Domaio.</p>
    <p>Modalidade de actividades cooperativizadas dirixida ao alumnado de primeiro e segundo ciclo de educación secundaria obrigatoria e educación especial, por categorías:</p>
    <p>Categoría E: alumnos/as do 1º ciclo da ESO.</p>
    <p>Premio ao mellor traballo: «Xogando a crear futuro» do IES Sanxenxo.</p>
    <p>Accésit: «Programa Bubisher» do IES Monte Neme.</p>
    <p>Categoría F: alumnos/as do 2º ciclo da ESO.</p>
    <p>Premio ao mellor traballo: «Proem cooperativa educativa» do CPI Monte Caxado.</p>
    <p>Accésit: «Elaboración dun mapa dixital de accesibilidade en cadeira de rodas a establecementos da contorna empregando as novas tecnoloxías virtuais» do IES Pino Manso.</p>
    <p>Modalidade de proxectos empresariais cooperativos dirixida ao alumnado e ao profesorado dos centros de formación profesional e de ensinanzas de réxime especial.</p>
    <p>Premio ao mellor proxecto empresarial cooperativo: «Eficonter, Sociedade Cooperativa Galega Xuvenil» presentado polo alumnado do CIFP Someso.</p>
    <p>Accésit compartido ao proxecto empresarial finalista: «Identik3D, Sociedade Cooperativa Galega» presentado polo alumnado do IES Imaxe e Son, e «Piscinatura, Sociedade Cooperativa Galega Xuvenil» presentado polo alumnado do CIFP Someso.</p>

