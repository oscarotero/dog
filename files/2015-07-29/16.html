---
date: '2015-07-29'
id: G2306-100715-0001
page: 31659
number: 142
agency: Xulgado de Primeira Instancia e Instrución número 1 de Vilagarcía de Arousa
section: V. Administración de xustiza.
title: EDICTO (492/2014).
range: Edicto
url: >-
  https://www.xunta.gal/dog/Publicados/2015/20150729/AnuncioG2306-100715-0001_gl.html
---
<p>Familia, garda, custodia, alimentos fillo menor non matri. non C. 492/2014</p>
    <p>Sobre outros familia incidentes </p>
    <p>Demandante: Marta Sofia Lorenz</p>
    <p>Procurador: Manuel Francisco Abalo Villaverde</p>
    <p>Demandado: Daniel Andrezj Drabek</p>
    <p>Eu, Luis Fernández-Arias González, secretario xudicial do Xulgado de Primeira Instancia e Instrución número 1 de Vilagarcía de Arousa, fago saber que en virtude do acordado nos autos de referencia, e de conformidade co disposto nos artigos 156.4 e 164 da Lei de axuizamento civil por medio deste edicto notifícaselle a Daniel Andrezj Drabek a sentenza do día de hoxe, ditada nestes autos e cuxa decisión é do teor literal seguinte: </p>
    <p>III. Decido:</p>
    <p>Estimo parcialmente a demanda interposta polo procurador Sr. Abalo Villaverde, en nome e representación de Marta Zofia Lorenz, e acordo as seguintes medidas:</p>
    <p>1ª. A patria potestade será exercida de forma conxunta por ambos os dous proxenitores e establécese a prohibición ao pai de sacar a súa filla menor de idade fóra de España, sen o consentimento da nai ou autorización xudicial. </p>
    <p>2ª. A atribución da garda e custodia á nai Marta Zofia Lorenz.</p>
    <p>3ª. Non procede neste momento fixar ningún réxime de visitas da menor co seu pai, sen prexuízo de que este poida instar o seu dereito nun procedemento posterior acreditando as súas circunstancias persoais. </p>
    <p>4ª. O pai deberá aboar en concepto de pensión alimenticia a favor da filla menor de idade a cantidade de 120 euros mensuais. Estas sumas deberán actualizarse conforme o incremento que experimente o IPC que publique o INE ou organismo oficial que o poida substituír, tomando de referencia o mes de presentación deste escrito de solicitude. Estas cantidades ingresaranse por mensualidades anticipadas dentro dos cinco primeiros días de cada mes na conta que a demandante determine para estes efectos.</p>
    <p>5ª. Os gastos extraordinarios relacionados cos menores aboaranse por metade. O proxenitor non custodio realizará o ingreso destas cantidades na mesma conta que a sinalada para a pensión de alimentos. Merecerán a consideración de gastos extraordinarios entre outros os derivados da atención do dito fillo menor de idade en sanidade privada por enfermidades, o custo pola adquisición ou uso de próteses, o custo doutras actividades médicas ou cirúrxicas non cubertas pola Seguridade Social e os gastos farmacéuticos inherentes a elas ou calquera outro similar, incluída a matricula, se é o caso, e nun futuro en universidades privadas, etc. e, por fin, calquera de análoga natureza aos antes descritos sempre que non fosen expresamente previstos ao fixar de maneira previa a contía da pensión de alimentos. </p>
    <p>Notifíqueselles ás partes a presente resolución en legal forma, instruíndoas de que contra ela se pode interpoñer recurso de apelación para ante a Audiencia Provincial de Pontevedra, dentro do prazo de cinco días seguintes ao da súa notificación.</p>
    <p>Así o acorda, manda e asina o xuíz titular do Xulgado de Primeira Instancia e Instrución número 1 de Vilagarcía de Arousa.</p>
    <p>Vilagarcía de Arousa, 7 de xullo de 2015</p>
    <footer><p>O secretario xudicial</p></footer>

