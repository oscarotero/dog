---
date: '2017-03-27'
id: C141-150317-0006
page: 14624
number: 60
agency: Portos de Galicia
section: VI. Anuncios. a) Administración autonómica.
title: >-
  CÉDULA do 15 de marzo de 2017 pola que se notifica resolución sobre o recurso
  potestativo de reposición interposto contra a resolución que decreta a
  caducidade da concesión administrativa destinada á construción dunha planta de
  engorda de rodaballo no porto de Tragove (Cambados).
range: Cédula
url: >-
  https://www.xunta.gal/dog/Publicados/2017/20170327/AnuncioC141-150317-0006_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, notifícase á mercantil Alimentación Projoscar, S.L., mediante a publicación no Boletín Oficial del Estado, por non ser posible a notificación a través do servizo de Correos, a resolución emitida pola Presidencia de Portos de Galicia o 22 de febreiro de 2017 que acorda desestimar o recurso potestativo de reposición interposto contra a Resolución do 23 de novembro de 2016, que decreta a caducidade da concesión administrativa outorgada á mercantil citada no porto de Tragove, con destino á construción de planta de engorda de rodaballo, e en consecuencia, confirmala en todos os seus termos.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>Os interesados poderán comparecer na sede dos servizos centrais de Portos de Galicia, sitos na praza de Europa, 5 A, 6º, de Santiago de Compostela, para o coñecemento do contido íntegro da resolución e constancia de tal coñecemento.</p>
    <p>Contra a presente resolución, que pon fin á vía administrativa e é executiva, poderase interpoñer recurso contencioso administrativo nun prazo de dous meses contados desde a publicación desta cédula no BOE, perante o Xulgado do Contencioso-Administrativo de Santiago de Compostela que corresponda.</p>
    <p>Santiago de Compostela, 15 de marzo de 2017</p>
    <footer><p>José Juan Durán Hermida<br>Presidente de Portos de Galicia</p></footer>

