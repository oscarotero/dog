---
date: '2023-08-25'
id: G0427-080823-0002
page: 50428
number: 161
agency: Consellería do Mar
section: III. Outras disposicións.
title: >-
  EXTRACTO da Orde do 7 de agosto de 2023 pola que se establecen as bases
  reguladoras para a concesión de axudas, en réxime de concorrencia competitiva,
  destinadas á creación de organizacións de produtores pesqueiros e asociacións
  de organizacións de produtores pesqueiros do sector dos produtos da pesca e da
  acuicultura recoñecidas no ámbito exclusivo da Comunidade Autónoma de Galicia,
  cofinanciadas co Fondo Europeo Marítimo e de Pesca (FEMP), e se procede á súa
  convocatoria para o ano 2023 (código de procedemento PE155D).
range: Orde
url: >-
  https://www.xunta.gal/dog/Publicados/2023/20230825/AnuncioG0427-080823-0002_gl.html
---
<p>BDNS (Identif.): 713126.</p>
    <p>De conformidade co previsto nos artigos 17.3.b) y 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvenciones (http://www.pap.minhap.gob.es/bdnstrans/index):</p>
    <p>Primeiro. Beneficiarios</p>
    <p>Poderán ser beneficiarios das subvencións, as organizacións de produtores pesqueiros (OPP) e asociacións de organizacións de produtores pesqueiros (AOP) recoñecidas no ámbito da Comunidade Autónoma de Galicia a partir do 1 de xaneiro de 2014, inscritas no Rexistro de Organizacións de Produtores Pesqueiros ou no Rexistro de Asociacións de Organizacións de Produtores Pesqueiros, establecidos no artigo 8 do Real decreto 277/2016, do 24 de xuño, e que non teñan recibido nos primeiros cinco anos desde o seu recoñecemento o total das axudas á creación das devanditas organizacións profesionais, conforme o establecido no artigo 6 do Real decreto 956/2017, do 3 de novembro.</p>
    <p>Segundo. Finalidade</p>
    <p>Esta orde ten por obxecto establecer as bases reguladoras para a concesión, en réxime de concorrencia competitiva, das axudas destinadas ás organizacións de produtores pesqueiros (OPP) e de asociacións de organizacións de produtores pesqueiros (AOP) recoñecidas no ámbito autonómico galego en apoio á creación destas organizacións profesionais durante os cinco primeiros anos naturais contados desde o día seguinte á recepción da notificación da resolución favorable emitida pola Administración competente.</p>
    <p>Por outra banda, tamén é obxecto desta orde a convocatoria, para o ano 2023, das axudas á creación das devanditas OPP e AOP.</p>
    <p>Terceiro. Bases reguladoras</p>
    <p>Orde do 7 de agosto de 2023 pola que se establecen as bases reguladoras para a concesión de axudas, en réxime de concorrencia competitiva, destinadas á creación de organizacións de produtores pesqueiros e asociacións de organizacións de produtores pesqueiros do sector dos produtos da pesca e da acuicultura recoñecidas no ámbito exclusivo da Comunidade Autónoma de Galicia, cofinanciadas co Fondo Europeo Marítimo e de Pesca (FEMP), e se procede á súa convocatoria para o ano 2023 (código de procedemento PE155D).</p>
    <p>Cuarto. Importe</p>
    <p>Para o ano 2023 o importe total máximo das subvencións que se concedan será de 200.000,00 €, e as axudas concederanse con cargo ás aplicacións orzamentarias 2023.15.02.723B.780.3 e 2023.15.02.723B.770.3, que figuran dotadas no orzamento de gastos da Consellería do Mar para o ano 2023.</p>
    <table>
     <tbody>
      <tr>
       <td>Aplicación orzamentaria</td>
       <td>Organización</td>
       <td>Importe</td>
      </tr>
      <tr>
       <td>2023.15.02.723B.780.3</td>
       <td>Sen ánimo de lucro</td>
       <td>100.000,00 €</td>
      </tr>
      <tr>
       <td>2023.15.02.723B.770.3</td>
       <td>Con ánimo de lucro</td>
       <td>100.000,00 €</td>
      </tr>
      <tr>
       <td></td>
       <td>Total</td>
       <td>200.000,00 €</td>
      </tr>
     </tbody>
    </table>
    <p>Quinto. Prazo de presentación de solicitudes</p>
    <p>Un (1) mes contado a partir do día seguinte á publicación desta orde no <em>Diario Oficial de Galicia. </em></p>
    <p>No caso de que o último día sexa inhábil, entenderase prorrogado ao primeiro día hábil seguinte.</p>
    <p>Santiago de Compostela, 7 de agosto de 2023</p>
    <footer><p>A secretaria xeral técnica da Consellería do Mar<br>P.A. (Artigo 11.e) da Orde do 21.2.2022)<br>Mª Dolores Novo Gutiérrez<br>Vicesecretaria xeral da Consellería do Mar</p></footer>

