---
date: '2023-08-25'
id: L254-220823-0001
page: 50555
number: 161
agency: Concello de Tomiño
section: VI. Anuncios. b) Administración local.
title: >-
  ANUNCIO do acordo de aprobación inicial da modificación puntual número 10 do
  Plan xeral de ordenación municipal de Tomiño.
range: Anuncio
url: >-
  https://www.xunta.gal/dog/Publicados/2023/20230825/AnuncioL254-220823-0001_gl.html
---
<p>O Concello de Tomiño, en sesión plenaria que tivo lugar o día 10 de agosto de 2023, acordou aprobar inicialmente a modificación puntual número 10 do vixente Plan xeral de ordenación municipal, relativa ao Parque Agroindustrial Transfronteirizo do Baixo Miño.</p>
    <p>O anterior faise público de conformidade co disposto no artigo 60.6 da Lei 2/2016, do 10 de febreiro, do solo de Galicia.</p>
    <p>O expediente estará exposto ao público durante o prazo de dous meses a partir da publicación do presente anuncio no DOG; tamén se publicará un anuncio nun dos xornais de maior difusión da provincia e na páxina web do Concello. As persoas interesadas poderán examinar o expediente no Servizo de Urbanismo do Concello en horario de atención ao público e presentar alegacións ou reclamacions dentro do mesmo prazo, de conformidade co citado artigo.</p>
    <p>O expediente leva aparellada a suspensión cautelar de licenzas correspondente á totalidade da delimitación da modificación puntual número 10 do Plan xeral de ordenación municipal de Tomiño. O acordo de suspensión de licenzas abrangue as relativas a parcelación, edificación e demolición; non quedan afectadas as obras de mantemento, conservación e reforma, as de primeira ocupación e comunicación previa.</p>
    <p>A suspensión do procedemento de outorgamento resultará de aplicación para aquelas solicitudes en que as novas determinacións deste supoñan a modificación da ordenación urbanística vixente.</p>
    <p>Tomiño, 11 de agosto de 2023</p>
    <footer><p>Sandra González Álvarez<br>Alcaldesa</p></footer>

