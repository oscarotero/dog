---
date: '2003-06-18'
id: 13C2E
page: 8
number: 117
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Cédula do 24 de abril de 2003, da Delegación Provincial da Coruña, pola que se
  notifica resolución.
range: Cédula
url: 'https://www.xunta.gal/dog/Publicados/2003/20030618/Anuncio13C2E_gl.html'
---
<p>Por medio desta cédula notifícaselle a José Dopico Piñeiro, co último enderezo coñecido en Canedo-Valdoviño-A Coruña, que con data do 13 de xaneiro de 2003 o director xeral de Infraestructuras Agrarias dictou resolución de modificación do acordo de concentración parcelaria da zona de Lourido-O Sequeiro, que se transcribe literalmente no que afecta:</p>
<p>«O acordo de concentración parcelaria da zona de Lourido-O Sequeiro (Valdoviño-A Coruña) foi aprobado pola Dirección Xeral de Desenvolvemento Rural con data do 15 de febreiro de 2000, foi publicado na forma legalmente prevista e encóntrase pendente de firmeza.</p>
<p>Con posterioridade preséntanse as reclamacións que seguidamente se indicarán:</p>
<p>...</p>
<p>3. José Dopico Piñeiro alega que o seu predio nº 746 está atravesado por un rego e ten moita pendente e carece de acceso, polo que solicita que se lle devolva a súa parcela ou outra do mesmo valor.</p>
<p>...</p>
<p>Vistos os informes técnicos elaborados polo persoal do Servicio Provincial de Infraestructuras Agrarias da Coruña; a Lei de reforma e desenvolvemento agrario, do 12 de xaneiro de 1973; a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro; a Lei 30/1992, do 26 de novembro, de réxime xurídico das administracións públicas e do procedemento administrativo común, na súa redacción segundo a Lei 4/1999, do 13 de xaneiro, e demais disposicións legais vixentes de aplicación ó caso, esta dirección xeral, ó abeiro da lexislación vixente, resolve:</p>
<p>1º Modifica-lo acordo de concentración parcelaria da zona de Lourido-O Sequeiro (Valdoviño-A Coruña) no sentido de:</p>
<p>...</p>
<p>1.3. Adxudicarlle a José Dopico Piñeiro o predio nº 534-3 de 25-50 áreas e 153.000 puntos, procedente da relación de terras sobrantes da zona, integrándose nesta, e procedente das asignacións do anteriormente mencionado propietario, o predio nº 746. Coa atribución do predio nº 534-3 compénsase, así mesmo, a perda de superficie e a servidume inherente ó regato que se sitúa no lindeiro norte do dito predio.</p>
<p>...</p>
<p>2º Ordenar que esta resolución se lles notifique ós interesados na forma legalmente prevista».</p>
<p>Contra a devandita resolución, que non é definitiva en vía administrativa, poderase interpoñer recurso de alzada ante o conselleiro de Política Agroalimentaria e Desenvolvemento Rural no prazo dun mes, contado desde o día seguinte ó desta publicación.</p>
<p>A Coruña, 24 de abril de 2003.</p>
<p>Jesús Collar Urquijo</p>
<p>Delegado provincial da Coruña</p>

