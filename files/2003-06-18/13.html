---
date: '2003-06-18'
id: 13BEA
page: 8
number: 117
agency: 'CONSELLERÍA DE CULTURA, COMUNICACIÓN SOCIAL E TURISMO'
section: IV. OPOSICIÓNS E CONCURSOS
title: >-
  Orde do 26 de maio de 2003 pola que se resolve a convocatoria pública para a
  provisión, polo sistema de libre designación, dun posto de traballo vacante na
  Consellería de Cultura, Comunicación Social e Turismo.
range: Orde
url: 'https://www.xunta.gal/dog/Publicados/2003/20030618/Anuncio13BEA_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Cultura, Comunicación Social e Turismo, mediante Orde do 23 de abril de 2003 (DOG nº 85, do 5 de maio), de conformidade co establecido na base sexta da referida orde, esta consellería</p>
<p>RESOLVE:</p>
<p>Primeiro.-Adxudicarlle destino no posto de traballo que se indica á funcionaria que se relaciona no anexo desta orde.</p>
<p>Segundo.-O cesamento no destino actual da funcionaria que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>O prazo para a toma de posesión no novo destino será de tres días a partir do seguinte ó do cesamento, de tratarse da mesma localidade onde actualmente a funcionaria preste servicio, ou dun mes, se radica en distinta localidade, de conformidade co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
<p>Terceiro.-O xefe do centro no que cause baixa a funcionaria, así como o daquel no que obteña praza, consignará no título administrativo, dentro do prazo sinalado no punto anterior, a correspondente dilixencia de cesamento e toma de posesión, da que se lle dará traslado, mediante copia, á Dirección Xeral da Función Pública.</p>
<p>Cuarto.-Contra esta orde, que esgota a vía administrativa, poderase interpor potestativamente recurso de reposición perante este mesmo órgano no prazo dun mes contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou poderase interpor recurso contencioso-administrativo perante o xulgado do contencioso-administrativo competente no prazo de dous meses contados a partir do día seguinte ó da súa publicación.</p>
<p>Santiago de Compostela, 26 de maio de 2003.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>ANEXO</p>
<p>Apelidos e nome: Queizán Piñeiro, Belén.</p>
<p>NRP ou DNI: 35291118 587 A2060.</p>
<p>Grupo: A.</p>
<p>Corpo ou escala: xeral.</p>
<p>Posto de traballo: xefa do Servicio de Xestión Administrativa.</p>
<p>Código do posto: CU.C99.10.000.36001.046.</p>
<p>Nivel: 28.</p>
<p>Dependencia: Delegación Provincial.</p>
<p>Localidade: Pontevedra.</p>

