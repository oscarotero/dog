---
date: '2002-07-19'
id: E802
page: 11
number: 139
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (111/2002).
range: Edicto
url: 'https://www.xunta.gal/dog/Publicados/2002/20020719/AnuncioE802_gl.html'
---
<p>Eu, Agustín Ignacio Pena López, secretario do Xulgado do Social número un da Coruña, fago saber que nos autos nº 111/2002 seguidos pola instancia</p>
<p>de Pablo Castro Caamaño e outros contra Campos &amp;amp; Ferreiro Construcciones, sobre despedimento, a maxistrada xuíza deste xulgado, Isabel Olmos Parés, dictou sentencia, na data 14-6-2002, coa seguinte parte dispositiva:</p>
<p>«Que debo aceptar e acepto integramente as pretensións da demanda e cualifico como improcedente o despedimento obxecto deste proceso e, acreditada a imposibilidade de readmitir, debo declarar e declaro extinguida na data da presente sentencia a relación laboral que unía os actores coa empresa demandada e en consecuencia condeno a empresa Campos &amp;amp; Ferreiro Construcciones, S.L. a que faga o pagamento ós actores das seguintes cantidades polo concepto de indemnización:</p>
<p>Castro Caamaño P.: 2.740,62 euros (456.000 ptas.).</p>
<p>Martínez López L.: 2.993,04 euros (498.000 ptas.).</p>
<p>Seijo Crespo M.A.: 1.851,12 euros (308.000 ptas.).</p>
<p>E condeno asemade a parte demandada a que lle satisfaga á actora os salarios que non percibiu desde a data do despedimento ata a notificación da presente resolución, tomándose en consideración para tal efecto o salario que se acepta acreditado no feito probado 1º, e tendo en conta a limitación que establece e o artigo 57.1º do ET e que ata a data ascenden ás seguintes cantidades:</p>
<p>Castro Caamaño P.: 4.183,04 euros (696.000 ptas.).</p>
<p>Martínez López L.: 4.489,56 euros (747.000 ptas.).</p>
<p>Seijo Crespo M.A.: 4.405,42 euros (733.000 ptas.).</p>
<p>E debo absolver e absolvo o Fogasa sen prexuízo da responsabilidade legal que lle corresponda de forma subsidiaria nos supostos previstos no artigo 33 do ET.</p>
<p>Notifíqueselles esta resolución ás partes, ás que se fará saber que contra a referida sentencia cabe recurso de suplicación, que deberá anunciarse perante este xulgado no prazo de cinco días, desde a notificación desta resolución, e que será resolto, se é o caso, e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá asemade acreditar ó anuncia-lo recurso ter consignado o importe da condena na conta de consignacións deste xulgado, aberta no BBV, identificador 5602-60, podendo substituírse polo aseguramento mediante aval bancario, constando a responsabilidade solidaria do avalista, máis outra cantidade de 150,25 euros na mesma conta, identificador 5602, en calidade de depósito e nun impreso separado ó importe da condena.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación a Campos &amp;amp; Ferreiro Construcciones, S.L. que tivo o seu último enderezo coñecido en Pol. Esp. Santo, parcela 3, Cambre, A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 14 de xuño de 2002.</p>
<p>O secretario xudicial</p>
<p>Rubricado</p>

