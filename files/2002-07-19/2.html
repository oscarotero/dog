---
date: '2002-07-19'
id: E7B2
page: 11
number: 139
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 9 de xullo de 2002 pola que se nomean novos membros do Consello Galego
  de Relacións Laborais, en representación da Confederación de Empresarios de
  Galicia.
range: Orde
url: 'https://www.xunta.gal/dog/Publicados/2002/20020719/AnuncioE7B2_gl.html'
---
<p>De acordo co disposto no artigo 4 da Lei 7/1988, do 12 de xullo, de creación do Consello Galego de Relacións Laborais, as organizacións sindicais e empresariais designarán os seus membros representativos, que serán nomeados polo conselleiro de Traballo e Benestar Social.</p>
<p>Facendo uso da posibilidade de substitución, que recolle o artigo 5 da dita lei, a Confederación de Empresarios de Galicia acordou a substitución de dous dos seus membros titulares da súa representación no consello.</p>
<p>A disposición adicional primeira do Decreto 147/2002, do 11 de abril, polo que se establece a estructura orgánica da Consellería de Xustiza, Interior e Relacións Laborais sinala que «a Consellería de Xustiza, Interior e Relacións Laborais exercerá as funcións asignadas á extinta Consellería de Traballo e Benestar Social pola Lei 7/1988, do 12 de xullo, de creación do Consello Galego de Relacións Laborais».</p>
<p>Por todo o exposto, ó abeiro do artigo 4 da referida Lei 7/1988, e en uso das atribucións que teño conferidas,</p>
<p>DISPOÑO:</p>
<p>Artigo único.-Nomear membros titulares do Pleno do Consello Galego de Relacións Laborais en representación da Confederación de Empresarios de Galicia, a Antón Arias Díaz-Eimil, en substitución de Alfredo Toranzo García e a Ovidio Pérez Reñones, en substitución de Eduardo Jiménez Domínguez.</p>
<p>Santiago de Compostela, 9 de xullo de 2002.</p>
<p>Antonio Pillado Montero</p>
<p>Conselleiro de Xustiza, Interior</p>
<p>e Relacións Laborais</p>

