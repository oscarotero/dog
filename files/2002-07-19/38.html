---
date: '2002-07-19'
id: E852
page: 11
number: 139
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: VI. ANUNCIOS
title: >-
  Resolución do 11 de xullo de 2002, da Secretaría Xeral da Consellería de
  Familia e Promoción do Emprego, Muller e Xuventude, pola que se convocan a
  concorrencia pública as entidades interesadas para a xestión do Centro de
  reeducación específico Concepción Arenal da Coruña.
range: Resolución
url: 'https://www.xunta.gal/dog/Publicados/2002/20020719/AnuncioE852_gl.html'
---
<p>Con data do 17 de xuño de 2002 publicouse no DOG o Decreto 204/2002, do 6 de xuño, polo que se crea o Centro de reeducación específico de menores Concepción Arenal (A Coruña). Procede pois que esta consellería, aténdose ó disposto no artigo 45 da Lei orgánica 5/2000, do 12 de xaneiro, reguladora da responsabilidade penal dos menores, promova un procedemento de concorrencia pública para a xestión do dito centro.</p>
<p>Poderán presenta-las súas ofertas aquelas entidades que reúnan os seguintes requisitos:</p>
<p>-Ser unha entidade sen ánimo de lucro legalmente constituída que recolla nos seus estatutos a atención a menores en conflicto social.</p>
<p>-Estar inscrita no Rexistro de Entidades Prestadoras de Servicios Sociais da Consellería de Familia e Promoción do Emprego, Muller e Xuventude.</p>
<p>-Posuír experiencia debidamente acreditada na xestión dun centro de similares características ó que é obxecto deste convenio, é dicir, na intervención socio-educativa con menores infractores ou ben na xestión e desenvolvemento de programas de inserción socio-laboral ou de intervención socio-educativa con menores en conflicto social.</p>
<p>-Ter solvencia económica, o cal se acreditará mediante informe de institución financeira.</p>
<p>As bases deste procedemento poderán recollerse nas oficinas de rexistro desta consellería, tanto en servicios centrais como nas delegacións provinciais.</p>
<p>Establécese un prazo de 10 días contados desde o seguinte ó da publicación deste anuncio para a presentación de ofertas que poderá facerse nas oficinas de rexistro anteriormente mencionadas ou en calquera dos outros lugares recollidos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, debendo neste último suposto comunica-la dita presentación dentro dos 10 días de prazo. Esta comunicación farase mediante fax enviado ó 981 54 46 34.</p>
<p>O importe deste anuncio será por conta da entidade que resulte conveniada.</p>
<p>Santiago de Compostela, 11 de xullo de 2002.</p>
<p>P.D. (Orde 16-12-1997)</p>
<p>Javier Batán Rodríguez</p>
<p>Secretario xeral da Consellería de Familia</p>
<p>e Promoción do Emprego, Muller e Xuventude</p>

