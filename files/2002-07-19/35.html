---
date: '2002-07-19'
id: E846
page: 11
number: 139
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de xullo de 2002, da Dirección Xeral de Industria, Enerxía e
  Minas, pola que se ordena a publicación, no Diario Oficial de Galicia, do
  acordo do Consello da Xunta de Galicia do 13 de xuño de 2002, polo que se
  aproba definitivamente o proxecto sectorial de incidencia supramunicipal do
  parque eólico denominado Deva.
range: Resolución
url: 'https://www.xunta.gal/dog/Publicados/2002/20020719/AnuncioE846_gl.html'
---
<p>En cumprimento do disposto no artigo 13.5º del Decreto 80/2000, do 23 de maio, polo que se regulan os plans e proxectos sectoriais de incidencia supramunicipal, esta dirección xeral dispón que se publique no DOG, o acordo adoptado polo Consello da Xunta de Galicia na súa reunión do día 13 de xuño de 2002, da que a súa parte dispositiva é o seguinte texto literal:</p>
<p>«1º. Aprobar definitivamente o proxecto sectorial de incidencia supramunicipal nomeado parque eólico Deva.</p>
<p>2º. De conformidade co contido do acordo do Consello da Xunta de Galicia do 1 de outubro de 1997, polo que se aproba o Plan Eólico de Galicia como proxecto sectorial de incidencia supramunicipal, o planeamento dos concellos da Cañiza, Covelo</p>
<p>(Pontevedra) e Melón (Ourense), queda vinculado ás determinacións contidas no proxecto sectorial que se aproba».</p>
<p>Santiago de Compostela, 8 de xullo de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

