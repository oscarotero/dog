---
date: '2018-05-15'
id: O91-040518-0001
page: 24270
number: 92
agency: 'Centro Informático para a Xestión Tributaria, Económico-Financeira e Contable'
section: III. Outras disposicións.
title: >-
  RESOLUCIÓN do 3 de maio de 2018 pola que se dá publicidade aos convenios de
  colaboración subscritos no primeiro cuadrimestre do ano 2018.
range: Resolución
url: >-
  https://www.xunta.gal/dog/Publicados/2018/20180515/AnuncioO91-040518-0001_gl.html
---
<p>A Lei 1/2016, do 18 de xaneiro, de transparencia e bo goberno, establece a obriga de publicar os convenios subscritos en cada entidade, e indica no seu artigo 15.2 que:</p>
    <p>«(...) cada consellería ou entidade deberá remitir para a súa publicación no <em>Diario Oficial de Galicia</em>, dentro dos primeiros vinte días dos meses de xaneiro, maio e setembro de cada ano, unha relación dos convenios subscritos referida ao cuadrimestre anterior (...)».</p>
    <p>En cumprimento desta disposición normativa,</p>
    <p class="dog-centrado-sin-cursiva-c-a">RESOLVO:</p>
    <p>Primeiro. Dar publicidade aos convenios de colaboración subscritos polo Centro Informático para a Xestión Tributaria, Económico-Financeira e Contable (Cixtec) no primeiro cuadrimestre do ano 2018, que se indican a continuación: convenio de colaboración entre o Cixtec e a EGAP.</p>
    <p>Segundo. O dito convenio detállase no anexo a esta eesolución.</p>
    <h2>ANEXO</h2>
    <p>Título: convenio de colaboración entre a Escola Galega de Administración Pública e o Centro Informático de Xestión Tributaria, Económico-Financeira e Contable, para o desenvolvemento de actividades de formación, divulgación e investigación.</p>
    <p>Sinatura: 12 de xaneiro de 2018.</p>
    <p>Importe: 0 €.</p>
    <p>Obxecto: a participación nas actividades da EGAP do persoal dependente do Cixtec, así como a colaboración e o desenvolvemento conxunto de actividades de carácter formativo, divulgador e investigador en materias da competencia das institucións asinantes; para actuar de forma máis eficaz e eficiente na utilización dos medios humanos, materiais e organizativos de cada unha delas, para un mellor cumprimento dos fins das dúas partes, en beneficio da cidadanía e da sociedade galega.</p>
    <p>Santiago de Compostela, 3 de maio de 2018</p>
    <footer><p>M. Mauro Fernández Dabouza<br>Director xeral do Centro Informático para a Xestión Tributaria,<br>Económico-Financeira e Contable</p></footer>

