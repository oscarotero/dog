---
date: '2018-05-15'
id: G0003-030518-0008
page: 24282
number: 92
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 23 de abril de 2018, da Xerencia de Xestión Integrada de
  Santiago de Compostela, pola que se resolve a convocatoria pública para a
  provisión do posto de xefe/a do Servizo de Neonatoloxía, convocada mediante a
  Resolución do 18 de decembro de 2017 (Diario Oficial de Galicia número 13, do
  18 de xaneiro de 2018).
range: Resolución
url: >-
  https://www.xunta.gal/dog/Publicados/2018/20180515/AnuncioG0003-030518-0008_gl.html
---
<p>Convocada mediante a Resolución do 18 de decembro de 2017 (DOG nº 13, do 18 de xaneiro de 2018), a provisión do posto de xefe/a do Servizo de Neonatoloxía, esta xerencia, en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde; a Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro (DOG nº 199, do 15 de outubro), polo que se establece a estrutura organizativa de Xestión Integrada do Servizo Galego de Saúde,</p>
    <p>RESOLVE:</p>
    <p>Primeiro. Resolver a convocatoria pública para a provisión do posto de xefe/a do Servizo de Neonatoloxía da Xerencia de Xestión Integrada de Santiago de Compostela, convocada mediante Resolución do 18 de decembro de 2017 (DOG nº 13, do 18 de xaneiro de 2018).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. De conformidade coa base décima, o/a candidato/a nomeado/a será avaliado/a, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. O/a aspirante nomeado/a deberá cesar na praza que desempeñe dentro dos tres días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberase efectuar dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, e os correspondentes haberes percibiranse de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderase interpoñer, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación.</p>
    <p>Santiago de Compostela, 23 de abril de 2018</p>
    <footer><p>Eloína Núñez Masid<br>Xerente de Xestión Integrada de Santiago de Compostela</p></footer>
    <p>ANEXO</p>
    <p>Posto: xefe/a do Servizo de Neonatoloxía.</p>
    <p>Nome e apelidos: María Luz Couce Pico.</p>
    <p>DNI: *****512G.</p>
    <p>(*) Ocúltase parcialmente o número do documento nacional de identidade para preservar os datos de carácter provisional, de acordo coa Lei orgánica 15/1999, do 13 de decembro.</p>

