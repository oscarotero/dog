---
date: '2015-12-28'
id: G0424-151215-0004
page: 48794
number: 246
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 11 de decembro de 2015, da Dirección Xeral de Orientación e
  Promoción Laboral, pola que se notifica o acordo de iniciación de oficio do
  procedemento de baixa no Rexistro de Centros e Entidades de Formación para o
  Emprego da Comunidade Autónoma de Galicia por baixa de todas as especialidades
  formativas e trámite de audiencia ao interesado.
range: Cédula
url: >-
  https://www.xunta.gal/dog/Publicados/2015/20151228/AnuncioG0424-151215-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás entidades que se relacionan no anexo o acordo de iniciación de oficio do procedemento de baixa no Rexistro de Centros e Entidades de Formación para o Emprego da Comunidade Autónoma de Galicia por baixa de todas as especialidades formativas e trámite de audiencia ao interesado, devolto polo servizo de Correos por resultar descoñecido o seu destinatario ou porque, intentada a notificación en dúas ocasións, non se puido efectuar.</p>
    <p>O prazo para alegar e presentar documentos e xustificacións computarase a partir do día seguinte ao da publicación desta cédula no <em>Boletín Oficial del Estado</em>.</p>
    <p>A competencia para iniciar e resolver o procedemento de baixa correspóndelle ao director xeral de Orientación e Promoción Laboral, de conformidade co establecido no artigo 6.3) e no artigo 8 do Decreto 106/2011, do 19 de maio, polo que se crea o Rexistro de Centros e Entidades de Formación para o Emprego da Consellería de Traballo e Benestar e se regula o procedemento para a inscrición e, se é o caso, acreditación dos centros e entidades que impartan formación para o emprego no territorio da Comunidade Autónoma de Galicia (DOG núm. 110, do 9 de xuño), e no Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria (DOG núm. 232, do 4 de decembro).</p>
    <p>O artigo 8.1.c), do Decreto 106/2011, establece que a Dirección Xeral de Emprego e Formación poderá acordar a baixa, no Rexistro de Centros e Entidades de Formación para o Emprego da Consellería de Traballo e Benestar, dos centros e entidades cando se produza a baixa no ficheiro de especialidades formativas de todas as especialidades que teñan inscritas ou acreditadas.</p>
    <p>Comprobouse que todas as especialidades que tiñan inscritas/acreditadas as entidades, cos números de censo e códigos de especialidade, que figuran no anexo, causaron baixa no ficheiro de especialidades formativas.</p>
    <p>O artigo 75 da Lei 30/1992, do 26 de novembro, de réxime xurídico das administracións públicas e do procedemento administrativo común, dispón que se acordarán nun só acto todos os trámites que, pola súa natureza, admitan unha impulsión simultánea.</p>
    <p>De conformidade co disposto no artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, ponse de manifesto ás interesadas a antedita causa de baixa, e comunícaselles que dispoñen dun prazo de dez días, contados a partir do seguinte ao da publicación desta cédula no Boletín Oficial del Estado, para que aleguen e presenten os documentos e xustificacións que consideren pertinentes.</p>
    <p>Infórmaselles que os expedientes están á súa disposición nas dependencias do Servizo de Planificación da Promoción Laboral da Dirección Xeral de Orientación e Promoción Laboral, situadas no Edificio Administrativo de San Lázaro, Santiago de Compostela, das 9.00 ás 14.00, de luns a venres.</p>
    <p>Santiago de Compostela, 11 de decembro de 2015</p>
    <footer><p>José Alfonso Marnotes González<br>Director xeral de Orientación e Promoción Laboral</p></footer>
    <h2>ANEXO</h2>
    <p>Entidade: Tutormática, S.L.</p>
    <p>Número de censo: 36C00135.</p>
    <p>Código de especialidade: AO0156, AO0157, AO0158, AO0159, AO0160, AO0252, IN0011, IN0056, TE0254, TE8002 e TE8003.</p>
    <p>Entidade: Cesform, S.L.</p>
    <p>Número de censo: 36C00727.</p>
    <p>Código de especialidade: TL8051.</p>
    <p>Entidade: Handem, S.A.</p>
    <p>Número de censo: 15C00946.</p>
    <p>Código de especialidade: COMV30.</p>
    <p>Entidade: Canard Luso, S.L.</p>
    <p>Número de censo: 27C00397.</p>
    <p>Código de especialidade: XX0273.</p>
    <p>Entidade: Centro Dafonte.</p>
    <p>Número de censo: 15C01271.</p>
    <p>Código de especialidade: ADGZ83, COMC10, COMV20, HOTG20, HOTI10, SSCS10.</p>
    <p>Entidade: COETSA.</p>
    <p>Número de censo: 32C00137.</p>
    <p>Código de especialidade: TE0315, TE0313, TE0213, TE0112, TE0001, IN0054, DE0211, COMV30, CO0756, CO0755, CO0656, CO0411, CI0711, CI0211, AO0159.</p>

