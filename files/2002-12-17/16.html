---
date: '2002-12-17'
id: 1C802
page: 17
number: 242
agency: CONCELLO DE MUGARDOS
section: VI. ANUNCIOS
title: >-
  Anuncio do estudio de detalle do soar sito entre as rúas Avenida de Galicia e
  Travesía de Portela: aprobación inicial.
range: Anuncio
url: 'https://www.xunta.gal/dog/Publicados/2002/20021217/Anuncio1C802_gl.html'
---
<p>Aprobación inicial</p>
<p>A Comisión de Goberno, na sesión extraordinaria celebrada o día 28 de novembro de 2002, aprobou inicialmente o estudio de detalle do soar situado entre as rúas Avenida de Galicia e Travesía de Portela, coas seguintes modificacións:</p>
<p>-Deberá presentarse plano parcelario catastral do predio e engadirse ó expediente.</p>
<p>-Nos planos P.07. Ordenación proxectada. Planta baixa e P.08. Ordenación proxectada. Planta primeira e segunda, deberán considerarse só como medianís as pertencentes a edificios principais, eliminando as dos secundarios (adegas, cubertos e alpendres).</p>
<p>-No documento para a aprobación definitiva deberá facerse constancia expresa do cumprimento da Lei 8/1997, de accesibilidade e supresión de barreiras na Comunidade Autónoma de Galicia, e o Decreto 35/2000, polo que se aproba o regulamento que a desenvolve.</p>
<p>As anteriores modificacións deberán plasmarse nun novo documento nun momento posterior, a requirimento desta Administración e con carácter previo ó trámite de aprobación definitiva do estudio de detalle.</p>
<p>O anterior faise público en cumprimento do disposto no artigo 44.3º da Lei 1/1997, do 24 de marzo, do solo de Galicia, para efectos de que durante o prazo dun mes, contado a partir da publicación deste anuncio no DOG poidan formula-las reclamacións e alegacións que se consideren pertinentes.</p>
<p>Suspensión de licencias</p>
<p>Así mesmo, a Comisión de Goberno, na sesión extraordinaria celebrada o día 28 de novembro de 2002, acordou a suspensión de licencias de par</p>
<p>celación de terreos, edificación e demolición para as áreas ou usos determinados no devandito estudio de detalle, o que se fai público en cumprimento do artigo 34 da Lei 1/1997, do 24 de marzo, do solo de Galicia.</p>
<p>De conformidade co artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio deste anuncio e publicación no taboleiro de edictos do concello, notifícase o acordo que nel se contén a tódolos propietarios afectados, respecto ós cales non se puidera practica-la notificación.</p>
<p>Mugardos, 2 de decembro de 2002.</p>
<p>Ramón Toimil Saavedra</p>
<p>Alcalde</p>

