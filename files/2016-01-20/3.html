---
date: '2016-01-20'
id: G0423-120116-0002
page: 2144
number: 12
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 12 de xaneiro de 2016, da Secretaría Xeral Técnica da
  Consellería de Infraestruturas e Vivenda, pola que se dá publicidade aos
  convenios de colaboración subscritos por esta consellería no terceiro
  cuadrimestre de 2015.
range: Resolución
url: >-
  https://www.xunta.gal/dog/Publicados/2016/20160120/AnuncioG0423-120116-0002_gl.html
---
<p>O artigo 11 da Lei 4/2006, do 30 de xuño, de transparencia e de boas prácticas na Administración pública galega (<em>Diario Oficial de Galicia</em> núm. 136, do 14 de xuño) impón a cada consellería da Xunta de Galicia a obriga de publicar no <em>Diario Oficial de Galicia</em> unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Artigo único</p>
    <p>Darlle publicidade á relación dos convenios subscritos pola Consellería de Infraestruturas e Vivenda no terceiro cuadrimestre do ano 2015, que se incorpora como anexo a esta resolución.</p>
    <p>Santiago de Compostela, 12 de xaneiro de 2016</p>
    <footer><p>Joaquín Macho Canales<br>Secretario xeral técnico de la Consellería de Infraestruturas e Vivenda</p></footer>
    <h2>ANEXO<br>Convenios de colaboración subscritos pola Consellería de Infraestruturas<br>e Vivenda no terceiro cuadrimestre de 2015</h2>
    <table>
     <thead>
      <tr>
       <td>Descrición</td>
       <td>Data da sinatura</td>
       <td>Importe</td>
      </tr>
     </thead>
     <tbody>
      <tr>
       <td>Contrato-programa entre a Consellería de Infraestruturas e Vivenda e a Empresa Freire, S.L., para a mellora do servizo de transporte ao aeroporto da Lavacolla na área metropolitana de Santiago de Compostela.</td>
       <td>11.12.2015</td>
       <td>340.000</td>
      </tr>
      <tr>
       <td>Addenda ao convenio de colaboración do 10.4.2008, subscrito entre a antiga Consellería de Política Territorial, Obras Públicas e Transportes e a entidade Caixa Galicia, para mellorar o sistema de pagamentos do transporte metropolitano de Galicia.</td>
       <td>30.11.2015</td>
       <td>86.854</td>
      </tr>
      <tr>
       <td>Convenio de colaboración entre a Xunta de Galicia e os concellos de Santiago de Compostela e Teo para a coordinación dos servizos de transporte público con orixe ou destino na urbanización dos Tilos.</td>
       <td>14.9.2015</td>
       <td>0,00</td>
      </tr>
      <tr>
       <td>Contrato-programa entre a Consellería de Infraestruturas e Vivenda e Automóviles Sigrás Carral, S.A., para a prestación dun servizo metropolitano na área de transporte metropolitano da Coruña no concello de Cambre.</td>
       <td>20.11.2015</td>
       <td>75.662,15</td>
      </tr>
      <tr>
       <td>Contrato-programa entre a Consellería de Infraestruturas e Vivenda e Automóviles Sigrás Carral, S.A., para a prestación dun servizo metropolitano na área de transporte metropolitano da Coruña no concello de Culleredo.</td>
       <td>20.11.2015</td>
       <td>60.641,49</td>
      </tr>
      <tr>
       <td>Contrato-programa entre a Consellería de Infraestruturas e Vivenda e as empresas Autos Cal Pita, S.A. e Autocares Eliseo Pita, S.A. para a prestación dun servizo metropolitano na área de transporte metropolitano da Coruña no concello de Oleiros.</td>
       <td>30.12.2015</td>
       <td>60.581,27</td>
      </tr>
      <tr>
       <td>Acordo de prórroga do convenio de colaboración entre a Consellería de Medio Ambiente, Territorio e Infraestruturas e a Universidade da Coruña para a aplicación de descontos a estudantes da Universidade da Coruña no eido do Plan de transporte metropolitano de Galicia para o exercicio 2016.</td>
       <td>18.12.2015</td>
       <td>0,00</td>
      </tr>
      <tr>
       <td>Addenda ao convenio de colaboración entre a Consellería de Medio Ambiente, Territorio e Infraestruturas da Xunta de Galicia e a entidade pública empresarial Ferrocarriles de Vía Estrecha (Feve), asinado con data 29.9.2011, polo que se instrumenta a integración desta empresa na área de transporte metropolitano de Ferrol.</td>
       <td>18.12.2015</td>
       <td>38.133,00</td>
      </tr>
     </tbody>
    </table>

