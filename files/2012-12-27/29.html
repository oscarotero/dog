---
date: '2012-12-27'
id: G0165-131212-0001
page: 48040
number: 246
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 12 de decembro de 2012, da Dirección Xeral de Produción
  Agropecuaria, polo que se empraza a interesada para ser notificada por
  comparecencia no procedemento para deixar sen efecto a resolución de concesión
  da subvención e declarar a perda do dereito ao seu cobramento relativa ao
  expediente de axuda á reestruturación e reconversión de viñedo 15/11/010.
range: Anuncio
url: >-
  https://www.xunta.gal/dog/Publicados/2012/20121227/AnuncioG0165-131212-0001_gl.html
---
<p>Por non ser posible realizalo mediante o servizo de Correos, e de conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), notifícaselle mediante este anuncio á interesada que se sinala no anexo o acordo de inicio do procedemento para deixar sen efecto a resolución de concesión da axuda e declarar a perda do dereito ao seu cobramento relativo ao expediente de reestruturación e reconversión de viñedo núm. 15-11-010.</p>
    <p>A interesada poderá comparecer, no prazo de dez días hábiles, contados desde o seguinte ao da publicación deste anuncio no <em>Diario Oficial de Galicia</em>, nas dependencias da Dirección Xeral de Produción Agropecuaria, Servizo de Explotacións Agrarias, situada no edificio administrativo San Caetano, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro do dito acordo de inicio e a súa constancia.</p>
    <p>Transcorrido o dito prazo sen se efectuar a comparecencia, a notificación entenderase producida desde o día seguinte ao da data da súa finalización.</p>
    <p>Concédeselle á interesada un prazo de quince días hábiles, contados a partir do seguinte ao da notificación do acordo de inicio, para que poida presentar alegacións e presentar a documentación que considere conveniente ao seu dereito ante a Consellería do Medio Rural e do Mar.</p>
    <p>Santiago de Compostela, 12 de decembro de 2012</p>
    <footer><p>José Álvarez Robledo<br>Director xeral de Produción Agropecuaria</p></footer>
    <footer><p>ANEXO</p></footer>
    <p>Expediente: procedemento para deixar sen efecto a resolución de concesión e declarar a perda do dereito ao cobramento da subvención concedida no expediente de axuda á reestruturación e reconversión de viñedo núm. 15-11-010.</p>
    <p>Interesada: Adega entre os Ríos, S.L.</p>
    <p>Último domicilio coñecido: Entrerríos-Posmarcos, 15940 A Pobra do Caramiñal, A Coruña.</p>
    <p>Acto de notificación: acordo de inicio.</p>

