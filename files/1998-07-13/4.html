---
date: '1998-07-13'
id: 1033E
page: 7
number: 133
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 6 de xullo de 1998 pola que se convoca un curso de verán sobre a
  nova Lei da xurisdicción contencioso-administrativa.
range: Resolución
url: 'https://www.xunta.gal/dog/Publicados/1998/19980713/Anuncio1033E_gl.html'
---
<p>Dentro do plan de actividades da Escola Galega de Administración Pública para 1998 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso de verán sobre a nova Lei da xurisdicción contencioso-administrativa, que deberá desenvolverse conforme as seguintes bases:</p>
<p>1. Obxectivos.</p>
<p>Mellora-la formación dos asistentes sobre os aspectos máis esenciais da nova Lei da xurisdicción contencioso-administrativa.</p>
<p>2. Contido.</p>
<p>Trataranse, entre outros, estes temas:</p>
<p>-Consideracións xerais sobre a nova lei e a xustificación da reforma.</p>
<p>-Ámbito, órganos e competencias da nova orde xurisdiccional contencioso-administrativa.</p>
<p>-Obxecto do proceso contencioso-administrativo.</p>
<p>-O procedemento: procedemento en primeira ou única instancia.</p>
<p>-O procedemento: a execución das sentencias.</p>
<p>3. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: o curso convocado terá lugar no salón Noray do Hotel Sada Marina (en Sada-A Coruña), os días 27 e 28 de xullo.</p>
<p>5. Inscrición.</p>
<p>-Prazo: remata o xoves, día 23 de xullo de 1998.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública Polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 37.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando, a partir do día 20 de xullo, por teléfono de 10 a 14 horas, ós seguintes números: 981 54 62 39 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento deste curso, así como a de cancelalo se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate deste curso, a aqueles asistentes que concorresen asiduamente a este, cando a súa inasistencia non sexa igual ou superior ó 15% das horas lectivas programadas e, expresarase neste documento, a natureza da actividade e as datas da súa realización.</p>
<p>Santiago de Compostela, 6 de xullo de 1998.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>6653</p>

