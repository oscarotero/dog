---
date: '2022-10-27'
id: V0653-270922-0008
page: 56659
number: 205
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 27 de setembro de 2022, da Xefatura Territorial da Coruña, pola
  que se conceden a autorización administrativa previa e a de construción dunha
  instalación eléctrica no concello de Cambre (expediente IN407A 2022/198-1).
range: Resolución
url: >-
  https://www.xunta.gal/dog/Publicados/2022/20221027/AnuncioV0653-270922-0008_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Vectura Development Spain, S.L., NIF B42846733.</p>
    <p>Domicilio social: rúa Velázquez, 64, 4º esquerda, 28001 Madrid.</p>
    <p>Denominación: proxecto eléctrico de media tensión para novo centro de seccionamento de compañía 15 kV para nave loxística.</p>
    <p>Situación: rúa Marconi, polígono O Espírito Santo, Cambre (A Coruña).</p>
    <p>Características técnicas:</p>
    <p>Nova instalación eléctrica de alta tensión, composta por:</p>
    <p>– Liña de media tensión subterránea de 15 kV, con inicio e fin en empalmes proxectados entre o centro de seccionamento 15CTG1 e o centro de transformación 15CHB3 na LMT existente SMC706, propiedade da empresa distribuidora, e con entrada e saída no centro de seccionamento proxectado, condutor RHZ1 2OL 12/20 kV, 240 mm2 Al, lonxitude 8 m.</p>
    <p>– Centro de seccionamento en edificio prefabricado, composto por tres celas de liña e unha de servizos auxiliares (24 kV, 400 A, 16 kA).</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII do capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 5/2017, do 19 de outubro, de fomento da implantación de iniciativas empresariais en Galicia e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no Diario Oficial de Galicia.</p>
    <p>Esta autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que poida incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra este acordo, que non é definitivo en vía administrativa, cabe interpor recurso de alzada, ante o vicepresidente primeiro e conselleiro de Economía, Industria e Innovación, no prazo dun mes contado a partir do día seguinte ao da súa notificación ou publicación, nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que xulguen pertinente.</p>
    <p>A Coruña, 27 de setembro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

