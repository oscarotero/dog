---
date: '2022-10-27'
id: C141-181022-0001
page: 56722
number: 205
agency: Portos de Galicia
section: VI. Anuncios. a) Administración autonómica.
title: >-
  CÉDULA do 17 de outubro de 2022 pola que se notifica apercibimento previo á
  execución forzosa de retirada de embarcación no porto de Bueu, acordada pola
  resolución emitida no procedemento administrativo sancionador con referencia
  13-17-21-04.
range: Cédula
url: >-
  https://www.xunta.gal/dog/Publicados/2022/20221027/AnuncioC141-181022-0001_gl.html
---
<p>De conformidade co disposto nos artigos 44 e 46 da Lei 39/2015, do 2 de outubro, do procedemento administrativo común das administracións públicas, notifícaselle a Segismundo Rial Ferradas, mediante a publicación no Boletín Oficial del Estado, apercibimento previo á execución forzosa da retirada da embarcación Faneca Brava da praza de amarre número P3/11A do pantalán recreativo do porto de Bueu, por non ser posible a notificación no domicilio.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no Boletín Oficial del Estado.</p>
    <p>A medida de reposición da legalidade coa retirada da embarcación acordouse en virtude de resolución firme na vía administrativa emitida pola Dirección de Portos de Galicia o 20 de xaneiro de 2022, ao abeiro do establecido no artigo 142 da Lei 6/2017, do 12 de decembro, de Portos de Galicia, resolución que foi publicada no Boletín Oficial del Estado número 54, do 4 de marzo de 2022.</p>
    <p>Publícase polo exposto o presente apercibimento ao propietario da embarcación, a quen se lle fai saber que Portos de Galicia vai iniciar nas vindeiras datas as actuacións necesarias para retirar de modo forzoso e ao seu cargo a embarcación do amarre que ocupa sen autorización.</p>
    <p>Chegado o momento da retirada forzosa, Portos de Galicia non se responsabilizará dos danos que poida sufrir a embarcación durante a retirada e traslado nin dos deméritos que sufra mentres permaneza depositada e ata que sexa retirada novamente.</p>
    <p>O lugar onde quedará depositada ou amarrada a embarcación seralle oportunamente notificado.</p>
    <p>Mentres non se leve a cabo a retirada forzosa por parte de Portos de Galicia, poderá o propietario facerse cargo dela e realizar a retirada da praza de amarre que ocupa sen autorización.</p>
    <p>O presente acto administrativo constitúe un acto de execución derivado dunha resolución firme para todos os efectos contra a cal non cabe a interposición de recurso.</p>
    <p>Santiago de Compostela, 17 de outubro de 2022</p>
    <footer><p>Roi Fernández Añón<br>Director xeral de Portos de Galicia</p></footer>

