---
date: '2016-03-18'
id: G0256-110316-0001
page: 10152
number: 54
agency: Axencia Turismo de Galicia
section: III. Outras disposicións.
title: >-
  RESOLUCIÓN do 11 de marzo de 2016 pola que se ordena a publicación do Acordo
  do Consello da Xunta de Galicia do 10 de marzo de 2016 polo que se declaran
  festas de Galicia de interese turístico a Feira do Queixo do Cebreiro (Lugo),
  a Xuntanza Internacional de Gaiteiros de Monterrei (Ourense), o Entroido de
  Vilariño de Conso (Ourense), a Feira do Viño do Rosal (Pontevedra) e a Festa
  do Viño do Condado do Tea (Pontevedra).
range: Resolución
url: >-
  https://www.xunta.gal/dog/Publicados/2016/20160318/AnuncioG0256-110316-0001_gl.html
---
<p>En cumprimento do disposto no artigo 18 do Decreto 4/2015, do 8 de xaneiro, polo que se regula a declaración de festas de interese turístico de Galicia, a Dirección da Axencia Turismo de Galicia dispón que se publique no Diario Oficial de Galicia o acordo adoptado polo Consello da Xunta na súa reunión do 10 de marzo de 2016, que a seguir se transcribe:</p>
    <p>«Declarar festas de Galicia de interese turístico, de conformidade co establecido no Decreto 4/2015, do 8 de xaneiro, polo que se regula a declaración de festas de interese turístico de Galicia, as seguintes:</p>
    <p>• A Feira do Queixo do Cebreiro, que se celebra nas datas coincidentes coa Semana Santa, no concello de Pedrafita do Cebreiro (Lugo).</p>
    <p>• A Xuntanza Internacional de Gaiteiros de Monterrei, que se celebra na segunda semana do mes de xuño, no concello de Monterrei (Ourense).</p>
    <p>• O Entroido de Vilariño de Conso, que se celebra nas datas do Entroido, no concello de Vilariño de Conso (Ourense).</p>
    <p>• A Feira do Viño do Rosal, que se celebra a última fin de semana de agosto, no concello do Rosal (Pontevedra).</p>
    <p>• A Festa do Viño do Condado do Tea, que se celebra a última fin de semana de agosto, no concello de Salvaterra de Miño (Pontevedra)».</p>
    <p>Santiago de Compostela, 11 de marzo de 2016</p>
    <footer><p>P.A. (Artigo 19.6 do Decreto 196/2012; DOG núm. 193, do 9 de outubro)<br>Mª Elena Barca Ramos<br>Xerente da Axencia Turismo de Galicia</p></footer>

