---
date: '2018-02-19'
id: L178-300118-0001
page: 10807
number: 35
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública sobre a modificación puntual do Catálogo do
  Plan xeral de ordenación municipal: corrección de erros na ficha D-061 (casa
  na Lavacolla). Creación das fichas D-061 (a), D-061 (b-c) e D-061 (d).
range: Anuncio
url: >-
  https://www.xunta.gal/dog/Publicados/2018/20180219/AnuncioL178-300118-0001_gl.html
---
<p>O Pleno da Corporación, na sesión ordinaria que tivo lugar o día 21 de decembro de 2017, adoptou, entre outros, o seguinte acordo:</p>
    <p>Primeiro. Aprobar inicialmente a modificación do Catálogo do Plan xeral de ordenación municipal: corrección de erros na ficha D-061 (casa na Lavacolla) e creación das fichas D-061 (a), D-061 (b-c) e D-061 (d), segundo o documento elaborado pola Sección Municipal de Planeamento en decembro de 2017.</p>
    <p>Segundo. Someter o expediente a información pública, durante o prazo de dous meses, mediante anuncios que para o efecto se publicarán no Diario Oficial de Galicia e nun xornal dos de maior difusión na provincia.</p>
    <p>A documentación sometida a información pública abarcará todos os documentos do expediente tramitado, e incluirá:</p>
    <p>– O resumo executivo que exixe o artigo 25.3 do Real decreto lexislativo 7/2015, polo que se aproba o texto refundido da Lei do solo e rehabilitación urbana.</p>
    <p>– A Resolución da Secretaría Xeral de Calidade e Avaliación Ambiental do 27 de setembro de 2017 pola que se formula o informe ambiental estratéxico.</p>
    <p>Terceiro. En cumprimento do que dispón o número 7 do artigo 60 da LSG, o Concello trasladará a documentación á Secretaría Xeral de Ordenación do Territorio e Urbanismo co fin de que este órgano lles outorgue audiencia aos municipios limítrofes e solicite os informes sectoriais autonómicos que resulten preceptivos.</p>
    <p>O acordo de aprobación inicial determina ex lege, por aplicación do artigo 47.2 da LSG, a suspensión do outorgamento de licenzas de parcelación, edificación e derruba no ámbito das seguintes parcelas castastrais, durante o prazo máximo de dous anos, contado desde a aprobación inicial:</p>
    <p>4800401NH4540B0001FL........A Praza, nº 2 (Sabugueira)..........061 (a)</p>
    <p>4800402NH4540B0000XK.......A Praza, nº 3 (Sabugueira)..........061 (b)</p>
    <p>4800403NH4540B0000IK.........A Praza, nº 4 (Sabugueira)..........061 (c)</p>
    <p>5596603NH4459H0001IK.........A Lavacolla, nº 40........................061 (d)</p>
    <p>O que se publica co fin de que, durante o prazo de dous meses contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión Urbanística do Concello de Santiago (Pazo de Raxoi, 2º andar), de luns a venres, das 9.00 ás 14.00 horas, e na páxina web do Concello http://transparencia.santiagodecompostela.gal/plans-urbanismo-obras-publicas/gl</p>
    <p>Santiago de Compostela, 10 de xaneiro de 2018</p>
    <footer><p>O alcalde<br>P.D. (DEC/4282/2017, do 28 de xuño)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda,<br>Mobilidade e Relacións Veciñais</p></footer>

