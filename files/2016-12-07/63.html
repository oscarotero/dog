---
date: '2016-12-07'
id: G2018-241016-0002
page: 53892
number: 233
agency: Universidade de Santiago de Compostela
section: VI. Anuncios. a) Administración autonómica.
title: >-
  RESOLUCIÓN do 7 de outubro de 2016 pola que se encomenda a Tragsa a execución
  da obra de adaptación de espazos na Escola Politécnica Superior de Lugo.
range: Resolución
url: >-
  https://www.xunta.gal/dog/Publicados/2016/20161207/AnuncioG2018-241016-0002_gl.html
---
<p>Encomenda de xestión pola que a Universidade de Santiago de Compostela encarga á empresa Transformación Agraria, S.A. (Tragsa) a execución, no Campus de Lugo, da adaptación de espazos existentes para adega e almacén nos aularios da Escola Politécnica Superior (EPS) da USC (expediente 411/2016).</p>
    <p>Juan Viaño Rey, reitor da Universidade de Santiago de Compostela (USC), actuando en nome e representación da USC, en virtude das facultades legais que lle confiren a Lei orgánica 6/2001, do 21 de decembro, de universidades, modificada pola Lei 4/2007, do 12 de abril, e os estatutos da USC aprobados polo Decreto 14/2014, do 30 de xaneiro,</p>
    <h2>EXPÓN:</h2>
    <p>Primeiro. O Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público (TRLCSP), establece no seu artigo 3.1.c) que, para os efectos da citada lei, as universidades públicas forman parte do sector público, e no seu artigo 3.2.c) que as universidades públicas teñen a consideración de administracións públicas e, polo tanto, son poderes adxudicadores. </p>
    <p>Segundo. O réxime xurídico de Tragsa e as súas filiais está regulado pola disposición adicional vixésimo quinta (DA 25ª) do TRLCSP e polo Real decreto 371/1999, do 5 de marzo, polo que se regula o réxime da empresa de Transformación Agraria, S.A.</p>
    <p>De acordo co punto segundo da citada DA 25ª, Tragsa e as súas filiais teñen a consideración de medios instrumentais e servizos técnicos da Administración xeral do Estado, das comunidades autónomas e dos poderes adxudicadores dependentes delas.</p>
    <p>Terceiro. O artigo 24.6 do TRLCSP prevé que as relacións entre Tragsa e os poderes adxudicadores dos cales é medio propio instrumental se regulen mediante as encomendas de xestión previstas no dito artigo. </p>
    <p>Cuarto. Consonte deriva dos informes do Servizo da Asesoría Xurídica datados en outubro de 2016, do Servizo de Xestión Económica da Xerencia do 7 de outubro e do arquitecto técnico responsable das infraestruturas no Campus de Lugo do 28 de setembro, a USC pode encomendar á empresa pública Tragsa a execución, da obra de adaptación de espazos existentes para adega e almacén nos aularios da EPS, de acordo coas seguintes condicións:</p>
    <p>Primeira. Obxecto da encomenda</p>
    <p>O obxecto da presente encomenda de xestión é a execución, no Campus de Lugo, da obra de adaptación de espazos existentes para adega e almacén nos aularios da EPS, cun orzamento de execución, descrito segundo a relación valorada que se achega como anexo, calculado conforme as tarifas oficiais vixentes de Tragsa, aprobadas por Resolución do Ministerio de Economía e Facenda do 30 de xullo de 2015 (BOE do 1 de agosto), que acada a cantidade de cento vinte mil novecentos oitenta e cinco con sesenta e cinto céntimos (120.985,65 €), IVE excluído. </p>
    <p>Segunda. Actuacións que se deben desenvolver </p>
    <p>A presente encomenda realizase por razóns de eficacia e por carecer a USC dos medios técnicos apropiados para executar por si mesma as obras que constitúen o seu obxecto.</p>
    <p>Os traballos deberán executarse tal e como se definen nos proxectos básico e de execución da obra citada na cláusula anterior, realizados polo técnico responsable de infraestruturas no Campus de Lugo, Ramón Fernández Varela, e pola empresa Obradoiro Enxeñeiros, e seguindo as ordes e instrucións que para a súa correcta execución diten estes na súa condición de dirección facultativa da obra. </p>
    <p>Terceira. Partida orzamentaria </p>
    <p>O importe da presente encomenda satisfarase con cargo á partida orzamentaria 8032 7G01 64100.</p>
    <p>O presente expediente está financiado pola Consellería de Cultura, Educación e Ordenación Universitaria e forma parte do convenio de colaboración coa USC para o Plan de actuación 2015-2016 do Campus Terra.</p>
    <p>Cuarta. Aboamento dos traballos</p>
    <p>O aboamento dos traballos realizarase mediante certificacións mensuais emitidas polo director facultativo e as correspondentes facturas emitidas pola empresa. </p>
    <p>Quinta. Inicio das actuacións e duración de encomenda</p>
    <p>O prazo de execución será de dous meses, contados desde a data da acta de comprobación de implantación. </p>
    <p>Sexta. Natureza da encomenda</p>
    <p>A presente encomenda ten a natureza dos contratos e negocios xurídicos excluídos do ámbito de aplicación do TRLCSP, previstos no seu artigo 4.1.n), rexerase polas súas propias normas, e aplicaranse os principios do TRLCSP para resolver as dúbidas que poidan suscitarse.</p>
    <p>Santiago de Compostela, 7 de outubro de 2016</p>
    <footer><p>Juan Viaño Rey<br>Reitor da Universidade de Santiago de Compostela</p></footer>

