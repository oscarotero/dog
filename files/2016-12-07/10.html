---
date: '2016-12-07'
id: U500-281116-0001
page: 53806
number: 233
agency: Universidade de Vigo
section: III. Outras disposicións.
title: >-
  RESOLUCIÓN do 28 de novembro de 2016 pola que se publica o acordo do Consello
  de Goberno que establece prazos máximos para optar a graos de licenciatura.
range: Resolución
url: >-
  https://www.xunta.gal/dog/Publicados/2016/20161207/AnuncioU500-281116-0001_gl.html
---
<p>A Lei orgánica 4/2007, do 12 de abril, pola que se modifica a Lei orgánica 6/2001, do 21 de decembro, de universidades, establece unha nova estrutura das ensinanzas e títulos universitarios españois en consonancia cos obxectivos establecidos para a construción do Espazo Europeo de Educación Superior.</p>
    <p>Debido á implantación dos estudos de grao, as titulacións LRU extínguense na Universidade de Vigo nos tres cursos académicos seguintes, de acordo coas súas directrices propias sobre Estrutura e Organización Académica dos Plans de Estudos, aprobadas pola Xunta de Goberno do 13 de setembro de 1999. Na Universidade de Vigo están extinguidas todas as licenciaturas excepto a de Física (que se extinguirá definitivamente o 31 de agosto de 2017).</p>
    <p>Tendo en conta a extinción das titulacións LRU, cómpre establecer un prazo máximo para que o alumnado licenciado interesado poida optar ao grao de licenciatura pola Universidade de Vigo nalgunha das dúas modalidades: exame de grao ou tese de licenciatura.</p>
    <p>Por isto, o Consello de Goberno, na súa sesión do 24 de novembro de 2016,</p>
    <p>ACORDA:</p>
    <p>1. Prazo para a solicitude do grao de licenciatura.</p>
    <p>Establécese un prazo máximo para a solicitude do grao de licenciatura (modalidade: exame de grao ou tese de licenciatura):</p>
    <table>
     <tbody>
      <tr>
       <td></td>
       <td>Prazo máximo de solicitude</td>
      </tr>
      <tr>
       <td>Licenciaturas extinguidas na Universidade de Vigo</td>
       <td>31.5.2017</td>
      </tr>
      <tr>
       <td>Licenciatura de Física</td>
       <td>28.2.2018</td>
      </tr>
     </tbody>
    </table>
    <p>2. Prazo para a defensa do grao de licenciatura.</p>
    <p>Establécese un prazo máximo para a defensa do grao de licenciatura (modalidade: exame de grao ou tese de licenciatura): </p>
    <table>
     <tbody>
      <tr>
       <td></td>
       <td>Prazo máximo de defensa</td>
      </tr>
      <tr>
       <td>Licenciaturas extinguidas na Universidade de Vigo</td>
       <td>28.12.2018</td>
      </tr>
      <tr>
       <td>Licenciatura de Física</td>
       <td>31.7.2019</td>
      </tr>
     </tbody>
    </table>
    <p>Vigo, 28 de novembro de 2016</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

