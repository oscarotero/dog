---
date: '2016-12-07'
id: G0003-291116-0003
page: 53810
number: 233
agency: Servizo Galego de Saúde
section: IV. Oposicións e concursos.
title: >-
  ANUNCIO do 27 de outubro de 2016, da Xerencia de Xestión Integrada de Ferrol,
  polo que se procede a darlle publicidade á resolución LD-03/2016 da mesma data
  pola que se convoca a provisión de diversos postos de xefe/a do Servizo de
  Atención Primaria (Cedeira-Fontenla Maristany A-Pontedeume-Serantes).
range: Anuncio
url: >-
  https://www.xunta.gal/dog/Publicados/2016/20161207/AnuncioG0003-291116-0003_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde da Consellería de Sanidade do 24 de maio de 2006 (<em>Diario Oficial de Galicia</em> núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, o xerente de Xestión Integrada de Ferrol,</p>
    <p>RESOLVE:</p>
    <p>Primeiro. Anunciar a convocatoria para a cobertura, polo procedemento de libre designación, dos postos de traballo que se indican no anexo.</p>
    <p>Segundo. As retribucións dos postos ofertados serán as que correspondan de acordo coas ordes vixentes polas que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar na presente convocatoria dirixiranse á Xerencia de Xestión Integrada de Ferrol e poderán presentarse no Rexistro Xeral da Xerencia de Xestión Integrada de Ferrol, sito na avenida da Residencia, s/n, 15405 Ferrol, e demais lugares previstos na Lei 39/2015, do 1 de outubro, de procedemento administrativo común das administracións públicas, no prazo de quince (15) días hábiles, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios da Dirección de Recursos Humanos e na intranet da Xerencia de Xestión Integrada de Ferrol, así como na páxina web do Servizo Galego de Saúde (www.sergas.es).</p>
    <p>Ferrol, 27 de outubro de 2016</p>
    <footer><p>Ángel Facio Villanueva<br>Xerente de Xestión Integrada de Ferrol</p></footer>
    <h2>ANEXO</h2>
    <p>Denominación do posto: xefe/a de Servizo de Atención Primaria (Cedeira-Fontenla Maristany A-Pontedeume-Serantes).</p>
    <p>Requisitos: posuír a condición de persoal estatutario fixo na categoría de persoal licenciado sanitario, en situación de servizo activo, desempeñando praza no Servizo de Atención Primaria ao que opte, e acreditar un mínimo de tres anos de experiencia profesional na súa categoría profesional en institucións sanitarias do Sistema Nacional de Saúde.</p>
    <p>Procedemento de provisión: libre designación.</p>
    <p>Institución: Xerencia de Xestión Integrada de Ferrol.</p>

