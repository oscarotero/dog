---
date: '1995-08-18'
id: 39B6
page: 6
number: 158
agency: CONCELLO DE RIOTORTO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950818/Anuncio39B6_gl.html'
---
<p>O Pleno deste Concello, en sesión celebrada o día 5 de abril de 1995, aprobou as seguintes bases:</p>
<p>Bases que rexerán no concurso para a contratación temporal a tempo parcial, de encargado da biblioteca pública de Riotorto.</p>
<p>Primeira.-Obxecto da convocatoria.</p>
<p>É obxecto do presente concurso a selección de persoal laboral, a tempo parcial, de unha praza de encargado da biblioteca pública municipal de Riotorto, de conformidade co disposto no Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores e o Real decreto 2546/1994, do 29 de decembro.</p>
<p>O posto de traballo a que se fixo referencia cubrirase segundo os criterios de publicidade da convocatoria, méritos e capacidade dos concursantes e de conformidade co disposto na Lei 7/1985, do 2 de abril; Real decreto lexislativo 781/1986, do 18 de abril; Lei 30/1984, do 2 de agosto, de medidas para a reforma da función pública, modificada pola Lei 23/1988, do 28 de xullo e Lei 4/1988, do 26 de maio, da función pública de Galicia e modificada pola Lei 4/1991, do 8 de marzo.</p>
<p>Segunda.-Características da praza.</p>
<p>1.-O obxecto específico do contrato será a prestación dos traballos de encargado da biblioteca pública municipal, coas seguintes funcións:</p>
<p>-Apertura e peche da biblioteca.</p>
<p>-Atención ó público incluído o servicio de préstamo.</p>
<p>-Leva-los libros do rexistro do material que se recibe e as fichas correspondentes.</p>
<p>-Responder de todo o material e libros que se lle confíen.</p>
<p>-Ordenar e clasificar todo o material que se reciba e o que haxa pendente ó inicio do traballo.</p>
<p>-Contesta-los escritos que se dirixan á biblioteca e cubri-los partes estatísticos.</p>
<p>-Todos aqueles traballos mandados pola alcaldía e relacionados coa biblioteca.</p>
<p>2.-Duración do contrato.</p>
<p>A duración do contrato será de tres anos.</p>
<p>3.-Xornada de traballo.</p>
<p>A xornada de traballo será de quince horas semanais, presentadas de luns a sábado a razón de 2 horas e media diarias, de 18 a 20.30 horas de luns a venres e o sábado de 11 a 13.30 horas.</p>
<p>4.-Retribución.</p>
<p>A retribución será de 40.000 ptas brutas mensuais máis dúas pagas extra da mesma cantidade.</p>
<p>Terceira.-Solicitudes.</p>
<p>Os interesados en participar no concurso formularán a súa solicitude mediante instancia dirixida ó alcalde-presidente, segundo o modelo que se facilitará nas oficinas do concello.</p>
<p>O prazo de presentación será de 20 días hábiles, contados a partir do seguinte ó da publicación do anuncio da convocatoria no BOP e no DOG, facendo constar que reúnen os seguintes requisitos:</p>
<p>a) Ter nacionalidade española.</p>
<p>b) Ter 18 anos cumpridos e non exceder de aquela idade na que lle falten menos de 15 anos para a xubilación forzosa.</p>
<p>c) Estar en posesión do título de bacharelato superior, formación profesional de 2º grao ou equivalente.</p>
<p>d) Non ter sido separado mediante expediente disciplinario do servicio do Estado, Comunidade Autónoma, Administración local, nin estar inhabilitado para o exercicio de funcións públicas.</p>
<p>e) Non padecer enfermidade nin defecto físico que impida o normal desempeño das funcións correspondentes ó posto de traballo obxecto da convocatoria.</p>
<p>f) Estar inscrito na oficina de emprego como demandante de traballo ou mellora de emprego.</p>
<p>As solicitudes entregaranse en sobre tamaño medio folio, co seu nome e baixo o título «Concurso para a provisión con carácter temporal e a tempo parcial de unha praza de encargado da biblioteca».</p>
<p>Ás solicitudes acompañaranse a seguinte documentación:</p>
<p>a) Manifestación dos aspirantes que reúnen todos e cada un dos requisitos esixidos na base terceira.</p>
<p>b) Relación de méritos segundo o anexo I desta convocatoria, os méritos deberán posuírse ó acaba-lo prazo de presentación de instancias.</p>
<p>Cuarta.-Designación, composición e actuación do tribunal.</p>
<p>1.-Constitución.</p>
<p>O tribunal cualificador constituirase da seguinte forma:</p>
<p>Presidente: o da corporación ou membro dela en quen delegue.</p>
<p>Vocais:</p>
<p>-Un representante designado pola Consellería de Cultura.</p>
<p>-Un represntante designado polo colexio público de EXB de Riotorto.</p>
<p>Secretario: o da corporación ou funcionario en quen delegue.</p>
<p>Para cada membro do tribunal designarase un suplente.</p>
<p>2.-Nomeamento.</p>
<p>O nomeamento das persoas que han de constituí-lo tribunal e os seus suplentes será por decreto da alcaldía de acordo coas propostas formuladas polos organismos correspondentes.</p>
<p>3.-Abstención e recusación.</p>
<p>Os membros do tribunal deberán absterse de intervir, notificando ó superior inmediato, cando concorran circunstancias previstas no artigo 28 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Así mesmo, os interesados poderán promove-la recusación de acordo co sinalado no artigo 29 da citada norma.</p>
<p>4.-Actuación do tribunal.</p>
<p>O tribunal non poderá constituírse nin actuar sen a asistencia de, como mínimo, tres dos seus membros, titulares ou suplentes.</p>
<p>5.-Aboamento das asistencias ó tribunal.</p>
<p>Os membros do tribunal terán dereito pola súa asistencia ás sesións, ó pagamento das asistencias na contía establecida de conformidade co previsto no R.D. 236/1988, do 4 de marzo, tendo en conta as súas actualizacións.</p>
<p>Quinta.-Procedemento de selección.</p>
<p>1.-Procedemento.</p>
<p>O procedemento de selección dos aspirantes farase mediante concurso.</p>
<p>2.-Valoración de méritos.</p>
<p>Xuntado e constituído o tribunal valorará os méritos alegados e acreditados polos aspirantes de acordo co baremo establecido no anexo I das presentes bases e fixará as puntuacións correspondentes.</p>
<p>3.-Proposta.</p>
<p>Acabada a valoración dos méritos o tribunal formulará proposta de nomeamento ó órgano correspondente na orde de maior a menor puntuación total. Se se produce empate dirimirase acudindo a quen teña maior puntuación no baremo de méritos segundo a orde que se fixe nel. No caso de continua-lo empate, seleccionarase o aspirante con maior antigüidade como demandante de emprego.</p>
<p>Sexta.-Resolución.</p>
<p>A resolución do concurso publicarase no BOP, notificándose individualmente para os efectos de presentación dos documentos sinalados nas bases seguintes.</p>
<p>Sétima.-Presentación de documentos.</p>
<p>1.-Documentos que se presentarán.</p>
<p>Con carácter previo á formalización do contrato e no prazo máximo de vinte días contados desde o seguinte ó da notificación do nomeamento, o aspirante seleccionado presentará os seguintes documentos:</p>
<p>a) Fotocopia do DNI.</p>
<p>b) Certificado médico acreditativo de non padecer enfermidade ou defecto físico que o incapacite para o desempeño do posto de traballo.</p>
<p>c) Copia autenticada do título expedido ou xustificante de ter aboados os dereitos para a súa expedición.</p>
<p>d) Declaración a que se refire o apartado d) da base terceira.</p>
<p>2.-Falta de presentación de documentos.</p>
<p>Os que dentro do prazo sinalado, e salvo os casos de forza maior, non presenten a documentación, non poderán ser nomeados, quedando anuladas tódalas súas actuacións sen prexuízo da responsabilidade na que puideran incorrer por falsidade na instancia.</p>
<p>O DIARIO OFICIAL DE GALICIA</p>
<p>VÉNDESE:</p>
<p>NA CORUÑA:EN PONTEVEDRA:</p>
<p>Na librería Arenas, Cantón Grande, 21En Luís Paredes Rey, rúa Benito Corbal, 1.</p>
<p>Na librería Inoa, Federico Tapia, 55.Na librería Gonzalo Rey, rúa Benito Corbal, 29.</p>
<p>EN FERROL:</p>
<p>Na librería Central Librera, rúa Dolores, 2 e 4.EN SANTIAGO DE COMPOSTELA:</p>
<p>Na librería Egea, rúa Sol, 74.Nos edificios administrativos de San Caetano,</p>
<p>edificio central, planta baixa, rexistro xeral.</p>
<p>EN LUGO:Na librería Toral, Cantón do Toural, 7.</p>
<p>Na librería Souto, praza de España, 14.Na papelería Xaquín, Rúa Nova de Abaixo, 10.</p>
<p>EN OURENSE:</p>
<p>En Aníbal e Hijos, S.L., Avda. da Habana, 65.EN VIGO:</p>
<p>No quiosco «La Viuda», rúa Lamas Carvajal, 46.En Librería Colón, rúa Colón, 22.</p>
<p>ANEXO I</p>
<p>BAREMO PARA O CONCURSO DE MÉRITOS</p>
<p>a) Por titulación académica de nivel universitario:</p>
<p>-Título medio (diplomado): 3 puntos.</p>
<p>-Título superior (licenciado): 4 puntos.</p>
<p>Ata un máximo de 4 puntos.</p>
<p>b) Por mes de traballo ó servicio de calquera posto de bibliotecas de natureza semellante, baixo contrato: 0,3 puntos, ata un máximo de 2 puntos.</p>
<p>c) Cursos de biblioteca: 0,5 puntos, ata un máximo de 1 punto. Os cursos deberán ter unha duración mínima de 40 horas lectivas.</p>
<p>d) Por cursos de lingua galega:</p>
<p>-Iniciación: 2 puntos.</p>
<p>-Perfeccionamento: 3 puntos.</p>
<p>Ata un máximo de 3 puntos.</p>
<p>Riotorto, 5 de xullo de 1995.</p>
<p>José López Cabodevila</p>
<p>Alcalde</p>
<p>5603</p>

