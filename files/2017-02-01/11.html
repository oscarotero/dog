---
date: '2017-02-01'
id: G0426-250117-0003
page: 4682
number: 22
agency: Consellería do Medio Rural
section: III. Outras disposicións.
title: >-
  EXTRACTO da Orde do 31 de xaneiro de 2017 pola que se regula a aplicación dos
  pagamentos directos á agricultura e á gandaría e das axudas ao desenvolvemento
  rural suxeitas ao Sistema integrado de xestión e control.
range: Orde
url: >-
  https://www.xunta.gal/dog/Publicados/2017/20170201/AnuncioG0426-250117-0003_gl.html
---
<p>BDNS (Identif.): 330736.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Beneficiarios</em></p>
    <p>Os pagamentos directos indicados no título II e as axudas de desenvolvemento rural recollidas no capítulo III e na sección 3ª do capítulo IV do título III desta orde só se concederán a aqueles solicitantes que cumpran os requisitos de agricultor activo e actividade agraria. O requisito da actividade agraria tamén será exixible aos solicitantes das axudas de agroambiente e clima recollidas na sección 2ª do capítulo IV do título III.</p>
    <p>Segundo. <em>Obxecto</em></p>
    <p>Esta orde ten por obxecto regular e convocar na Comunidade Autónoma de Galicia no ano 2017 os pagamentos directos á agricultura e á gandaría, así como as axudas ao desenvolvemento rural suxeitas ao Sistema integrado de xestión e control. Tamén se convoca a axuda excepcional de adaptación ao sector produtor do vacún de leite.</p>
    <p>Terceiro. <em>Bases reguladoras e convocatoria</em></p>
    <p>Orde do 31 de xaneiro de 2017 pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao Sistema integrado de xestión e control.</p>
    <p>Cuarto. <em>Contía</em></p>
    <p>A concesión destas axudas realizarase con cargo aos orzamentos de gastos do Fogga e da Dirección Xeral de Ordenación Forestal conforme os orzamentos xerais desta comunidade autónoma para 2017, nas seguintes aplicacións orzamentarias:</p>
    <p>1. Para as axudas especificadas no título II da orde:</p>
    <p>a) Aplicación 13.80.713F.779.0, superficies e intervención de mercado, por importe de cen mil (100.000) euros. </p>
    <p>b) Aplicación 13.80.713F.779.1, primas gandeiras, por importe de corenta e tres millóns setecentos dezaseis mil catrocentos dezanove (43.716.419) euros. </p>
    <p>2. Para as axudas especificadas no título III de esta orde:</p>
    <p>a) Aplicación 13.02.713B.770.0, compromisos da anualidade 2017 das primas anuais de mantemento xa concedidas e asociadas ás axudas de forestación de terras non agrícolas, por importe de catrocentos sesenta e nove mil trescentos noventa e catro con sesenta e seis (469.394,66) euros. </p>
    <p>b) Aplicación 13.80.712B.772.1:</p>
    <p>1º. Pagamentos a zonas con limitacións naturais, por importe de dezaseis millóns novecentos noventa e cinco mil vinte e catro con noventa (16.995.024,90) euros. </p>
    <p>2º. Compromisos da anualidade 2017, das axudas relativas á medida de agroambiente e clima, por importe de catorce millóns douscentos corenta e seis mil setecentos corenta e un con cincuenta e sete (14.246.741,57) euros. </p>
    <p>3º. Compromisos da anualidade 2017 das axudas relativas á medida de agricultura ecolóxica, por importe de dous millóns trescentos sete mil douscentos vinte e nove con trinta e nove (2.307.229,39) euros.</p>
    <p>4º. Axudas da medida de agricultura ecolóxica, por importe de corenta mil (40.000,00) euros no ano 2017; para o ano 2018, trescentos sesenta mil (360.000,00) euros; para o ano 2019, catrocentos mil (400.000,00) euros; para o ano 2020, catrocentos mil (400.000,00) euros; para o ano 2021, catrocentos mil (400.000,00) euros; e para o ano 2022, catrocentos mil (400.000,00) euros.</p>
    <p>Quinto. <em>Prazo de presentación da solicitude única</em></p>
    <p>O prazo de presentación da solicitude única, para o ano 2017, iniciarase o 1 de febreiro e finalizará o día 30 de abril, ambos inclusive.</p>
    <p>Santiago de Compostela, 31 de xaneiro de 2017</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

