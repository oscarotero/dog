---
date: '2017-02-01'
id: C3Q2-190117-0005
page: 4774
number: 22
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 22 de decembro de 2016 polo que se lle dá publicidade á citación
  para o levantamento das actas de pagamento complementarias, respecto dos bens
  e dereitos afectados polo expediente de expropiación forzosa para a execución
  do ámbito da modificación puntual do proxecto sectorial da Plataforma
  loxístico-industrial Salvaterra de Miño-As Neves (Plisan).
range: Anuncio
url: >-
  https://www.xunta.gal/dog/Publicados/2017/20170201/AnuncioC3Q2-190117-0005_gl.html
---
<p>En virtude das resolucións xudiciais firmes da Sala do Contencioso-Administrativo do Tribunal Superior de Xustiza de Galicia, relativas ao incremento do prezo xusto dos bens e dereitos afectados polo expediente de expropiación forzosa, por taxación conxunta, para a execución da Plataforma loxístico-industrial Salvaterra de Miño-As neves (Plisan), cítanse os interesados na data e nas horas indicadas no anexo desta resolución, para o levantamento das actas de pagamento complementarias daquelas sentenzas que xa foron estudadas e valoradas.</p>
    <p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, publicarase o anuncio no Boletín Oficial del Estado, o que servirá de notificación aos propietarios descoñecidos e dos cales se ignore o lugar de notificación, ou ben se, intentada esta, non se puidese efectuar. Así mesmo, o anuncio publicarase no taboleiro de edictos dos concellos de Salvaterra de Miño e As Neves.</p>
    <p>Para proceder ao levantamento destas actas complementarias deberán comparecer todos os titulares persoalmente e presentar NIF e copia, ou ben representados por persoa debidamente autorizada para actuar no seu nome, con poder notarial suficiente do que, igualmente, achegarán copia. Para os casos de sucesión dos dereitos derivados do expediente expropiatorio, ademais, achegarán documentos suficientes acreditativos da sucesión alegada e da lexitimidade da persoa interesada para o cobramento das cantidades en cuestión (certificado de defunción, actos de última vontade, liquidación do imposto de sucesións, testamento, operacións particionais, etc).</p>
    <p>No caso de non presentar a anterior documentación ou de incomparecencia no citado acto, a cantidade correspondente será depositada na Caixa Xeral de Depósitos da Consellería de Facenda da Xunta de Galicia en Pontevedra, conforme establece o artigo 50 da Lei de expropiación forzosa, do 16 de decembro de 1954, e 51 do regulamento que a desenvolve, ata a súa comparecencia na Área Provincial do IGVS de Pontevedra coa documentación requirida e posterior comprobación da titularidade.</p>
    <p>A convocatoria e citación dos titulares dos predios recollidos no anexo será para os días 7, 8, 14 e 15 de marzo de 2017 e terá lugar na Casa da Cultura do Concello de Salvaterra de Miño, rúa Raíña Dona Urraca núm. 12, nos días, nas horas e na orde sinalados.</p>
    <p>Notificaráselles individualmente aos titulares dos predios que figuran na listaxe do anexo a data, a hora e o lugar en que se procederá ao levantamento das actas complementarias de pagamento.</p>
    <p>Santiago de Compostela, 22 de decembro de 2016</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

