---
date: '2017-01-12'
id: L130-090117-0001
page: 1838
number: 8
agency: Concello da Coruña
section: VI. Anuncios. b) Administración local.
title: >-
  ANUNCIO do acordo de suspensión de licenzas nunha serie de elementos
  susceptibles de inclusión no catálogo do Plan xeral de ordenación municipal de
  2013 da Coruña (expediente 631/2016/299).
range: Anuncio
url: >-
  https://www.xunta.gal/dog/Publicados/2017/20170112/AnuncioL130-090117-0001_gl.html
---
<p>O Pleno do Concello, na sesión que tivo lugar o 12 de decembro de 2016, adoptou, entre outros, o seguinte acordo:</p>
    <p>«Primeiro. Suspender o procedemento de outorgamento de licenzas, que se referirá exclusivamente ás relativas ao parcelamento de terreos; obras de demolición; obras de reestruturación e exteriores definidas no artigo 1.4.8, nas epígrafes 4.d).2, e 4; e obras de nova edificación, agás as de reconstrución previstas no artigo 1.4.10, na epígrafe 1.d).1, todos eles das normas urbanísticas do plan xeral, sobre os seguintes elementos:</p>
    <p>Patrimonio etnográfico:</p>
    <p>– Sistema de peiraos e embarcadoiros nas Xubias.</p>
    <p>Patrimonio arquitectónico:</p>
    <p>– Edificio das seccións de vela e remo do Club do Mar de San Amaro.</p>
    <p>– Rúa Castaño de Eirís, 1. Conxunto de vivenda e leira en Castaño de Eirís.</p>
    <p>– Rúa Pelamios, 2. Escola de Artes e Oficios Pablo Picasso.</p>
    <p>– Avenida de Oza, 117. Antiga garaxe e concesionario da Citroën.</p>
    <p>– Rúa Gregorio Hernández, 1. Edificio do Observatorio Meteorolóxico.</p>
    <p>– Rúa Padre Sarmiento, 26. Chalet acaroado no núcleo de Vista Alegre.</p>
    <p>Edificios de interese no trazado do Camiño de Santiago Inglés (Informe de Patrimonio da Xunta do 13 de maio de 2016):</p>
    <p>– Avenida Fernández Latorre, 43. Edificio.</p>
    <p>– Avenida de Monelos, 117 e 119. Casas.</p>
    <p>– Eirís de Arriba, 3, 7, 10 e 46. Casas.</p>
    <p>– Rúa Portádego, 35 e 37. Casas (elementos de valor cultural recollidos tamén no POLGA).</p>
    <p>– Avenida de Linares Rivas, 28-32. Edificio do Banco do Noroeste.</p>
    <p>Edificios da listaxe do DO.CO.MO.MO. Ibérico que aínda non foron incluídos no catálogo:</p>
    <p>– Rúa Fernando González, 7-9. Edificio Pou. Miguel Fisac, 1964.</p>
    <p>– Peirao da Palloza, 2. Lonxa do Gran Sol. Eduardo García de Dios e Félix Calderán Gaztelu, 1960.</p>
    <p>Todos eles reflectidos no xogo de planos que acompaña a presente proposta.</p>
    <p>Segundo. Publicar o acordo no Diario Oficial de Galicia, nun dos xornais de maior difusión na provincia e na web municipal de urbanismo.</p>
    <p>Terceiro. Notificar a adopción do presente acordo aos servizos municipais implicados na aplicación do PXOM».</p>
    <p>Contra este acordo cabe interpoñer, de conformidade co disposto nos artigos 124 e 125 da Lei 39/2015, do 1 de outubro, do procedemento administrativo común das administracións públicas, recurso potestativo de reposición ante o órgano que o ditou, no prazo máximo dun mes, ou ben, recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da publicación deste anuncio no Diario Oficial de Galicia, ou desde que se produza, se for o caso, a desestimación expresa do recurso de reposición interposto. No caso de desestimación presunta, poderase presentar en calquera momento.</p>
    <p>Os planos a que fai referencia o acordo pódense descargar da páxina web de Urbanismo www.coruna.es/urbanismo na epígrafe Documentos en exposición pública.</p>
    <p>A Coruña, 2 de xaneiro de 2017</p>
    <footer><p>O alcalde<br>P.D. (Decreto do 15.6.2015)<br>Xiao Varela Gómez<br>Tenente de alcalde da Área de Rexeneración Urbana e Dereito á Vivenda</p></footer>

