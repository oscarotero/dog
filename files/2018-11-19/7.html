---
date: '2018-11-19'
id: O3C2-121118-0001
page: 49465
number: 220
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 12 de novembro de 2018 pola que se convoca un curso de piloto de
  drons dirixido a membros do corpo da Garda Civil con destino na Comunidade
  Autónoma de Galicia.
range: Resolución
url: >-
  https://www.xunta.gal/dog/Publicados/2018/20181119/AnuncioO3C2-121118-0001_gl.html
---
<p>De acordo co convenio de colaboración subscrito entre a Xunta de Galicia e a Secretaría de Estado de Seguridade do Ministerio do Interior para a colaboración en materia de formación e actualización do persoal dos corpos de seguridade do Estado destinados na Comunidade Autónoma de Galicia, convócase un curso de piloto de drons dirixido a membros do corpo da Garda Civil con destino na Comunidade Autónoma de Galicia, cuxas bases se especificán a seguir:</p>
    <p>Obxectivo do curso.</p>
    <p>Tras a realización e superación das probas de coñecementos teóricos e a proba práctica de voo, os alumnos obterán os seguintes títulos e certificacións:</p>
    <p>– Título de piloto avanzado de drons (VLOS + EVLOS +BVLOS), outorgado pola escola ATO autorizada por AESA.</p>
    <p>– Habilitación para aeronaves con MMD 0-5 kg/5-15 kg.</p>
    <p>– Certificado de cualificación para pilotos pertencentes a operadores dos corpos e forzas de seguridade (artigo 3.2.b) do Real decreto 1036/2017, do 15 de decembro) emitido pola Agasp como centro formador, dos devanditos corpos.</p>
    <p>Contidos.</p>
    <p>Módulo normativo:</p>
    <p>• Réxime xurídico xeral do uso de RPAS.</p>
    <p>• Réxime específico operacións das FCS.</p>
    <p>• Aspectos aplicables da Lei 48/1960, de navegación aérea e da Lei 21/2003, de seguridade aérea e Regulamento da circulación aérea.</p>
    <p>• Operacións especializadas de acordo coa Lei orgánica 2/1986.</p>
    <p>Módulo teórico-práctico.</p>
    <p>Conceptos xerais das aeronaves:</p>
    <p>• Clasificación de aeronaves.</p>
    <p>• Aeronavegabilidade.</p>
    <p>• Partes fundamentais.</p>
    <p>• Equipamento e sistemas de control.</p>
    <p>Performance da aeronave:</p>
    <p>• Principios aerodinámicos.</p>
    <p>• Perfís de voo e performance destes.</p>
    <p>• Performance da aeronave.</p>
    <p>• Planificación.</p>
    <p>• Determinación de riscos.</p>
    <p>Meteoroloxía:</p>
    <p>• Definicións e conceptos xerais.</p>
    <p>• Formación de nubes.</p>
    <p>• Frontes.</p>
    <p>• Turbulencias e refachos.</p>
    <p>• Visibilidade.</p>
    <p>• Interpretación da información meteorolóxica.</p>
    <p>• Previsión meteorolóxica.</p>
    <p>Navegación e interpretación de mapas:</p>
    <p>• Principios básicos.</p>
    <p>• Cartas aeronáuticas: interpretación e uso.</p>
    <p>• Navegación DR.</p>
    <p>• Tipos de voos: VLOS, EVLOS, BVLOS.</p>
    <p>• Sistema GNSS.</p>
    <p>Espazo aéreo e servizos de tránsito aéreo:</p>
    <p>• Clasificación do espazo aéreo.</p>
    <p>• Servizos de información aeronáutica (AIP).</p>
    <p>• Organización do ATS en España.</p>
    <p>• Espazo aéreo controlado, non controlado e segregado.</p>
    <p>• Instrucións ATC.</p>
    <p>Comunicacións avanzadas. Radiofonistas:</p>
    <p>• Principios de radiotelefonía e comunicacións.</p>
    <p>• Procedementos de radio.</p>
    <p>• Procedementos de emerxencia.</p>
    <p>Sistemas de teledetección:</p>
    <p>• Tipos de sensores.</p>
    <p>• Técnicas de teledetección.</p>
    <p>• A fotogrametría e as súas aplicacións.</p>
    <p>• Modelado 3D e orto-rectificación.</p>
    <p>Factores humanos para aeronaves pilotadas por control remoto:</p>
    <p>• Conciencia situacional.</p>
    <p>• Comunicación.</p>
    <p>• Carga de traballo, rendemento humano.</p>
    <p>• Aspectos de saúde.</p>
    <p>Procedementos operacionais:</p>
    <p>• Manual de operacións.</p>
    <p>• Escenarios operacionais.</p>
    <p>• Limitacións.</p>
    <p>• Persoal de voo.</p>
    <p>• Supervisión da operación.</p>
    <p>• Prevención de accidentes.</p>
    <p>Operacións especializadas.</p>
    <p>Escenarios operacionais para policía:</p>
    <p>• Particularidades da operación por policías.</p>
    <p>• Escenarios operacionais avanzados.</p>
    <p>• Lexislación específica en materia de policía de seguridade.</p>
    <p>Autorizacións:</p>
    <p>• Definición de escenarios operacionais estándar.</p>
    <p>• Análise de riscos de escenarios operacionais.</p>
    <p>• Medidas de mitigación de riscos para operación en escenarios complexos (p.e. VLOS en cidade).</p>
    <p>• Autorización de operacións.</p>
    <p>RPAS, control metrolóxico e aspectos procedementais/procesuais:</p>
    <p>• Aspectos sometidos ao control metrolóxico do Estado.</p>
    <p>• Descarga de datos; cadea de custodia.</p>
    <p>• Aspectos procesuais prácticos no procedemento administrativo.</p>
    <p>• Aspectos procesuais prácticos no ámbito xudicial.</p>
    <p>Módulo teórico-práctico de voo:</p>
    <p>Bloque teórico-práctico:</p>
    <p>• Voo básico:</p>
    <p>– Manual.</p>
    <p>– Automático: modos de voo.</p>
    <p>• Voo avanzado:</p>
    <p>– Voo en situacións de emerxencia.</p>
    <p>– Voos de seguridade e seguimento.</p>
    <p>• Probas de aptitude e execución motora.</p>
    <p>Desenvolvemento do curso.</p>
    <p>O curso ten unha duración de 96 horas lectivas (60 en liña e 36 presenciais), desenvolverase entre o 4 de outubro de 2018 e o 19 de xaneiro de 2019. As sesións teóricas terán lugar na Agasp das 10.00 ás 14.00 horas e das 15.30 ás 19.30 horas.</p>
    <p>Formación teórica.</p>
    <p>– Módulo introdución 2 horas presencial.</p>
    <p>– Módulo normativo 6 horas presencial (4 de decembro de 2018).</p>
    <p>– Módulo teórico-técnico 60 horas en liña (do 5 de decembro de 2018 a 10 de xaneiro de 2019).</p>
    <p>– Módulo teórico preparatorio exame 6 horas presencial (14 de xaneiro de 2019).</p>
    <p>– Exame de coñecementos teóricos 2 horas presencial (14 de xaneiro de 2019).</p>
    <p>Formación de voo.</p>
    <p>– Módulo teórico-práctico voo 6 horas presencial (15 de xaneiro de 2019).</p>
    <p>– Simulador de voo 2 horas presencial (15 de xaneiro de 2019).</p>
    <p>– Practica de voo 4 horas presencial (16 e 17 de xaneiro de 2019).</p>
    <p>– Exame práctico presencial (16 e 17 de xaneiro de 2019).</p>
    <p>Forzas e corpos de seguridade.</p>
    <p>– Operacións especializadas 8 horas presencial (18 de xaneiro de 2019).</p>
    <p>Número de prazas, destinatarios e criterios de selección.</p>
    <p>24 prazas repartidas por provincias da seguinte forma:</p>
    <p>– 8 prazas A Coruña.</p>
    <p>– 4 prazas Lugo.</p>
    <p>– 4 prazas Ourense.</p>
    <p>– 8 prazas Pontevedra.</p>
    <p>O curso está dirixido ao persoal dos corpos da Garda Civil que prestan servizos na Comunidade Autónoma galega. </p>
    <p>O criterio de selección será por orde de inscrición e terán preferencia os solicitantes que cursasen con anterioridade o curso de Xestor de RPAS no exercicio da actividade de policía de seguridade/policía administrativa. Os aspirantes que non obteñan praza pasarán a ocupar un posto de reserva, igualmente por orde de inscrición, e serán chamados no caso de producírense baixas antes de iniciarse o curso.</p>
    <p>Inscrición.</p>
    <p>A inscrición dos participantes será totalmente gratuíta.</p>
    <p>Solicitudes e prazo de presentación de solicitudes.</p>
    <p>1. O persoal que desexe participar neste curso deberá cubrir o formulario de matrícula telemática dispoñible na páxina web da Agasp (http://agasp.xunta.es), non se admitirá ningunha outra forma ou modelo de solicitude.</p>
    <p>2. A falsidade ou ocultación de datos esenciais para a selección das persoas solicitantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>3. Serán excluídas automaticamente aquelas solicitudes que non teñan cubertos correctamente todos os datos para realizar a selección do alumnado ou que sexan presentadas fóra de prazo.</p>
    <p>4. O prazo de presentación de solicitudes finaliza o día 27 de novembro de 2018, e comeza a partir do día seguinte ao da publicación desta resolución no DOG.</p>
    <p>Admisión.</p>
    <p>A Agasp publicará na súa páxina web a relación de persoas seleccionadas para participar no curso, así como un número adecuado de reservas, o día 29 de novembro de 2018.</p>
    <p>Os/as alumnos/as seleccionados/as serán informados/as da súa selección a través do correo electrónico e da mensaxaría telefónica.</p>
    <p>Lugar.</p>
    <p>A parte teórica do curso desenvolverase na sede da Agasp.</p>
    <p>Modificacións.</p>
    <p>A Academia Galega de Seguridade Pública poderá modificar o desenvolvemento do curso para adaptalo ás necesidades da Administración e ás continxencias que poidan xurdir. </p>
    <p>A Estrada, 12 de novembro de 2018</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

