---
date: '1999-10-21'
id: 10A12
page: 12
number: 204
agency: FUNDACIÓN HOSPITAL VERÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19991021/Anuncio10A12_gl.html'
---
<p>A Fundación Hospital Verín fai pública a convocatoria de persoal facultativo do seu persoal, de conformidade coas seguintes bases:</p>
<p>Prazas ofertadas:</p>
<p>EspecialidadeNº de prazas</p>
<p>Rehabilitador1</p>
<p>Xinecoloxía1</p>
<p>Oftalmoloxía1</p>
<p>Uroloxía1</p>
<p>Traumatoloxía2</p>
<p>Titulación requirida: a licenciatura e especialidade esixida legalmente para o desempeño de cada unha das prazas convocadas.</p>
<p>Procedemento de selección: consistirá en dúas fases:</p>
<p>1ª fase: valoración dos méritos achegados.</p>
<p>2ª fase: unha entrevista persoal.</p>
<p>A nota final do procedemento será a resulta de:</p>
<p>1ª fase: 50%.</p>
<p>2ª fase: 50%.</p>
<p>Dereitos: os candidatos aboarán 5.000 ptas. en concepto de dereitos da selección na conta de Caixa Ourense 2046-0580-73-3040018400, especificando no concepto claramente «Dereitos de Exame 1999», xunto co nome completo do aspirante.</p>
<p>Normas xerais.</p>
<p>Os requisitos previos esixidos para tódolas prazas ofertadas son:</p>
<p>1. Ter cumpridos os 18 anos.</p>
<p>2. Acredita-la nacionalidade española ou dun país membro da Unión Europea ou, se é o caso, dispoñer de autorización para poder residir e traballar legalmente en España.</p>
<p>3. Posuí-la titulación necesaria para o posto ó que se opta.</p>
<p>Tipo de contrato: a contratación do persoal que resulte seleccionado someterase ó disposto no RDL 8/1997, do 16 de maio, en materia de fomento da contratación indefinida e tamén ó disposto no artigo 15.1º do Estatuto dos traballadores.</p>
<p>A Fundación Hospital Verín reserva para si o dereito de declarar deserta algunha das prazas convocadas.</p>
<p>A selección será feita por unha comisión de avaliación constituída para tal efecto.</p>
<p>Entre tódolos candidatos que non saían elixidos elaborarase unha lista de contratación para a cobertura de posibles substitucións, tendo a citada lista unha vixencia máxima dun ano.</p>
<p>As entrevistas non se realizarán antes dun mes desde a publicación desta convocatoria.</p>
<p>Solicitude de participación: para participar neste proceso deberase remitir solicitude do interesado, dirixida a:</p>
<p>Fundación Hospital Verín</p>
<p>Estrada de Laza, s/n</p>
<p>32600, Verín -Ourense-</p>
<p>No prazo improrrogable de 20 días naturais contados desde o día seguinte ó da publicación do presente anuncio, indicando no sobre a categoría a que se presente.</p>
<p>As solicitudes deberán de axustarse necesariamente ó modelo oficial desta convocatoria; calquera solicitude que non se axuste ó dito formato quedará excluída sen máis trámites.</p>
<p>Documentación:</p>
<p>a) Fotocopia do documento nacional de identidade.</p>
<p>b) Copia compulsada dos certificados de servicio prestados, dos diplomas acreditativos de ter superado cursos de coñecemento e do título mínimo esixido para cada categoría.</p>
<p>c) Calquera riscadura ou raspadura, tanto nos certíficados ou en calquera dos documentos anexos que xunte o/a candidato/a, sempre que non se encontren salvados baixo sinatura, quedarán excluídos sen máis trámite.</p>
<p>No que se refire ós servicios prestados, en tódolos puntos dos baremos serán valorados unicamente os acreditados ata o día inmediato anterior, inclusive, ó da publicación desta convocatoria no Diario Oficial de Galicia.</p>
<p>Calquera persoa se poderá presentar a máis dunha categoría, sempre que presente as instancias correspondentes e aboe os dereitos de cada unha.</p>
<p>As devanditas solicitudes poderanse recoller nas direccións provinciais do Sergas da Coruña, Lugo, Ourense e Pontevedra, ademais de na propia Fundación Hospital Verín.</p>
<p>Exclusións e reclamacións: primeiro sacarase unha lista provisional de admitidos e excluídos, xunto coa puntuación dos méritos achegados, tendo tódo-los aspirantes un prazo de 10 días contados desde a súa publicación para face-las reclamacións que consideren oportunas. Con posterioridade sacarase unha lista definitiva de admitidos.</p>
<p>Unha vez emitida esta lista os aspirantes serán chamados progresivamente e de forma persoal, para a realización das entrevistas persoais.</p>
<p>Unha vez rematado o proceso das entrevistas publicaranse nas direccións provinciais do Sergas de Ourense, Lugo, A Coruña e Pontevedra, ademais de no taboleiro de anuncios da Fundación Hospital Verín, as listas coas puntuacións acadadas e os adxudicatarios provisionais. En contra destas listas poderase interpor reclamación escrita no prazo de 10 días contados desde a súa publicación, que será anunciada en prensa.</p>
<p>Incorporación: os candidatos seleccionados incorporanse de forma gradual segundo as necesidades da Fundación Hospital Verín e logo da superación do recoñecemento médico que os faculte para o desempeño da praza.</p>
<p>Para calquera tipo de información pódese chamar ós teléfonos 988 41 44 41 e 988 41 43 09, desde as 9 horas ata as 13 horas.</p>
<p>Verín, 16 de setembro de 1999.</p>
<p>Enrique Isaac Pérez Rivera</p>
<p>Director xerente da Fundación Hospital Verín</p>

