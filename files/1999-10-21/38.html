---
date: '1999-10-21'
id: 109F2
page: 12
number: 204
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 11 de outubro de 1999 pola que se somete a información pública o
  expediente expropiatorio dos bens e dereitos que se precisan ocupar para a
  execución do parque empresarial de Guitiriz.
range: Resolución
url: 'https://www.xunta.gal/dog/Publicados/1999/19991021/Anuncio109F2_gl.html'
---
<p>O Instituto Galego da Vivenda e Solo, con data do 5 de setembro de 1992, asinou un convenio co Concello de Guitiriz para a creación dun parque empresarial no dito concello.</p>
<p>A Corporación Municipal en Pleno, en sesión que tivo lugar o día 29 de maio de 1997 (DOG nº 112) aprobou definitivamente o plan parcial do parque empresarial de Guitiriz. Este plan parcial establece como sistema de actuación para a súa execución o de expropiación, o que implica a declaración de utilidade pública das obras e a necesidade de ocupación dos terreos e edificios correspondentes ós fins da expropiación, segundo o artigo 33 da Lei 6/1998, do 13 de abril, sobre réxime do solo e valoracións.</p>
<p>Os bens e dereitos afectados pola expropiación están comprendidos dentro do ámbito da unidade de execución delimitada no plan parcial do parque empresarial de Guitiriz, e están concretados na relación de propietarios e titulares de bens e dereitos que se precisan ocupar, que se publica conxuntamente con esta resolución.</p>
<p>O artigo 144 da Lei 1/1997, do 24 de marzo, do solo de Galicia, permítelle á Administración actuante aplicar en tódalas expropiacións urbanísticas o procedemento de taxación conxunta regulado nos artigos 145 e seguintes do dito texto legal.</p>
<p>De conformidade co previsto nos artigos 145 e seguintes da Lei 1/1997, do 24 de marzo, do solo de Galicia, sométese a información pública o expediente de expropiación dos bens e dereitos que se precisan ocupar para a execución do parque empresarial de Guitiriz.</p>
<p>O expediente estará exposto nas oficinas da Sociedade de Xestión Urbanística de Lugo, S.A. sita na praza de Santo Domingo nº 6, 5º de Lugo, e na Casa do Concello de Guitiriz, polo prazo dun mes a partir da publicación desta resolución no Diario Oficial de Galicia.</p>
<p>Durante o dito prazo todas aquelas persoas ou entidades que se consideren afectadas poderán presenta-las alegacións que consideren oportunas, por triplicado exemplar, no rexistro da Xefatura da Área Provincial do Instituto Galego da Vivenda e Solo, sito na Avenida Ramón Ferreiro nº 28, de Lugo.</p>
<p>Santiago de Compostela, 11 de outubro de 1999.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>
<p>Relación de propietarios do parque empresarial</p>
<p>de Guitiriz</p>
<table><tbody><tr><td></td></tr>
<tr><td></td></tr>
<tr><td>Predio
nº</td><td>Propietarios</td><td>Superficie
(m)</td><td>Prezo xusto pesetas
(incluído 5% premio
de afección)</td></tr>
<tr><td></td></tr>
</tbody></table>
<table><tbody><tr><td>P-1</td><td>Monte en man común.
Propiedade da parroquia de Santa Mariña.
Veciños de Santa Mariña de Lagostelle.
27300 Guitiriz (Lugo)</td><td>86.260</td><td>32.606.280</td></tr>
<tr><td></td></tr>
<tr><td>P-2</td><td>Monte en man común.
Propiedade da parroquia de San Xoán.
Veciños de San Xoán de Lagostelle.
27300 Guitiriz (Lugo)</td><td>11.760</td><td>4.445.280</td></tr>
<tr><td></td></tr></tbody></table>

