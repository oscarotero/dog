---
date: '1999-10-21'
id: 1095E
page: 12
number: 204
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 30 de setembro de 1999, da Dirección Xeral de Centros e
  Inspección Educativa, pola que se establece o calendario para a celebración de
  eleccións para a primeira constitución do consello escolar en centros de
  educación non universitaria de nova creación.
range: Resolución
url: 'https://www.xunta.gal/dog/Publicados/1999/19991021/Anuncio1095E_gl.html'
---
<p>O Decreto 374/1996, do 17 de outubro, polo que se aproba o Regulamento orgánico das escolas de educación infantil e dos colexios de educación primaria, e o Decreto 324/1996, do 26 de xullo, polo que se aproba o Regulamento orgánico dos institutos de educación secundaria e o Decreto 7/1999, do 7 de xaneiro, polo que se implantan e regulan os centros públicos integrados de ensinanzas non universitarias, desenvolven a estructura e funcionamento dos órganos de goberno unipersoais e colexiados dos centros docentes de ensinanzas non universitarias da Comunidade Autónoma de Galicia conforme o establecido na Lei 9/1995.</p>
<p>Creados recentemente centros nos que é preciso proceder á constitución do consello escolar por primeira vez, esta dirección xeral</p>
<p>RESOLVE:</p>
<p>1. As eleccións para a primeira constitución do consello escolar nos centros que iniciaron o seu funcionamento no curso académico 1999/2000 realizaranse entre os días 22 e 30 do vindeiro mes de</p>
<p>novembro de 1999, segundo o procedemento establecido:</p>
<p>a) Para os centros de educación infantil, primaria e secundaria na orde desta consellería, do 21 de outubro de 1996 (DOG do 22).</p>
<p>b) Para os centros públicos integrados no artigo 11 do Decreto 7/1999, do 7 de xaneiro (DOG do 26).</p>
<p>c) Para os centros públicos de ensinanzas non universitarias de características singulares, de educación especial e de educación de adultos, na orde desta consellería, do 29 de outubro de 1996 (DOG do 4 de novembro), corrección de erros DOG do 15 de novembro).</p>
<p>2. Ós membros integrantes da xunta electoral, das mesas electorais e os electores que necesiten permiso laboral para o desenvolvemento das súas obligacións seralles de aplicación o artigo 70.2º da Lei 4/1998, do 26 de maio (DOG do 1 de xuño), da función pública de Galicia. Non obstante, os días en que se realicen as eleccións de representantes dos distintos sectores da comunidade educativa non poderán ser declarados non lectivos.</p>
<p>Santiago de Compostela, 30 de setembro de 1999.</p>
<p>Severino Somoza Gómez</p>
<p>Director xeral de Centros e Inspección Educativa</p>

