---
date: '1999-10-21'
id: 10A0A
page: 12
number: 204
agency: CONCELLO DE VILA DE CRUCES
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1999/19991021/Anuncio10A0A_gl.html'
---
<p>Aprobado inicialmente pola Comisión de Goberno, en sesión do 16 de setembro de 1999, o proxecto técnico de parque público de Vila de Cruces, redactado polo arquitecto Carlos Rosón Gasalla, queda exposto ó público na secretaría deste concello, durante o prazo de catro días hábiles que empezarán a contarse desde o día seguinte ó da inserción deste edicto no BOP, para efectos de exame e reclamacións.</p>
<p>Na mesma sesión tamén se aprobaron os pregos de cláusulas administrativas que rexerán o concurso público urxente e procedemento aberto da obra de parque público de Vila de Cruces, expóñense ó público por un prazo de catro días hábiles, para os efectos de que os interesados poidan examinalos e formula-las alegacións que consideren oportunas. Pola súa vez, convócase licitación pública para a adxudicación da citada obra, que quedaría aprazada no suposto de presentarse reclamacións ó proxecto técnico ou ó prego, reanudándose, o que reste, a partir do día seguinte da resolución das reclamacións.</p>
<p>Obxecto do contrato: é a adxudicación, mediante concurso polo procedemento aberto, da obra de parque público de Vila de Cruces.</p>
<p>Tipo de licitación: é de 7.983.146 pesetas, con IVE incluído.</p>
<p>Prazo de execución: será o fixado na correspondente cláusula do prego de condicións.</p>
<p>Garantías: a provisional establécese en 159.663 pesetas, e a definitiva igual ó 4% do importe de adxudicación.</p>
<p>Prazo de presentación de proposicións: presentaranse na secretaría do concello, das 9 ás 13 horas, durante o prazo de 13 días naturais, contados desde o día seguinte ó da última publicación deste anuncio no BOP ou DOG.</p>
<p>Apertura de plicas: terá lugar ás dez horas do primeiro día hábil seguinte a aquel en que termine o prazo de presentación de proposicións. Se este fose sábado, terá lugar o primeiro día hábil seguinte.</p>
<p>Criterios de adxudicación: serán os fixados na cláusula 2ª do prego de condicións.</p>
<p>Modelo de proposicións: o recollido na correspondente cláusula do prego. Os licitadores presentarán simultaneamente coa proposición, e en sobre cerrado, os documentos que se indican na referida cláusula.</p>
<p>Gastos: serán por conta do adxudicatario os gastos dos anuncios así como tódolos derivados do contrato.</p>
<p>Vila de Cruces, 30 de setembro de 1999.</p>
<p>O alcalde-presidente</p>
<p>Rubricado</p>

