---
date: '2001-01-24'
id: 1D96
page: 948
number: 17
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 15 de xaneiro de 2001, da Secretaría Xeral para as Relacións
  coas Comunidades Galegas, pola que se fai pública a convocatoria e a orde do
  día da reunión da Comisión Delegada do Consello de Comunidades Galegas.
range: Resolución
url: 'https://www.xunta.gal/dog/Publicados/2001/20010124/Anuncio1D96_gl.html'
---
<p>En cumprimento do establecido no artigo 8.3º do Decreto 4/1987, do 8 de xaneiro, na súa nova redacción fixada polo Decreto 195/1991, do 30 de maio (DOG do 11 de abril), polo que se modifica o Regulamento de organización e funcionamento do Consello de Comunidades Galegas, logo da conformidade do presidente da Xunta de Galicia,</p>
<p>RESOLVO:</p>
<p>Primeiro.-Convoca-la reunión da Comisión Delegada do Consello de Comunidades Galegas para os días 2 e 3 do mes de marzo de 2001 en Santiago de Compostela.</p>
<p>Segundo.-A orde do día da devandita reunión será a que figura como anexo a esta resolución.</p>
<p>Santiago de Compostela, 15 de xaneiro de 2001.</p>
<p>Fernando Amarelo de Castro</p>
<p>Secretario xeral para as Relacións</p>
<p>coas Comunidades Galegas</p>
<p>Orde do día da reunión da Comisión Delegada do Consello de Comunidades Galegas.</p>
<p>1. Constitución da comisión.</p>
<p>2. Informe das actuacións realizadas en favor da Galicia exterior no ano 2000 e presentación da memoria anual.</p>
<p>3. Informe sobre as liñas de actuación para o ano 2001.</p>
<p>4. Informe dos distintos departamentos da Secretaría Xeral para as Relacións coas Comunidades Galegas sobre actividades do ano 2000.</p>
<p>5. Intervención e informe dos representantes das comunidades galegas na comisión delegada.</p>

