---
date: '2013-12-23'
id: CA02-091213-0001
page: 49501
number: 244
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 4 de novembro de 2013 polo que se lle notifica a Eurocontrol y
  Accesos, S.L. o acordo de inicio do secretario xeral técnico da Consellería de
  Medio Ambiente, Territorio e Infraestruturas do 20 de novembro de 2013,
  relativo ao procedemento de reintegro da subvención concedida ao abeiro da
  Orde do 19 de febreiro pola que se establecen as bases reguladoras e
  condicións do réxime de concesións para a súa adhesión e mantemento nun
  sistema comunitario de xestión e auditoría ambientais (EMAS).
range: Anuncio
url: >-
  https://www.xunta.gal/dog/Publicados/2013/20131223/AnuncioCA02-091213-0001_gl.html
---
<p>Intentada a notificación, no último domicilio coñecido, a Eurocontrol y Accesos, S.L. (NIF B36917713) do Acordo do 20 de novembro de 2013 de inicio do procedemento de reintegro da subvención concedida á devandita empresa con data do 10 de xullo de 2007, non foi posible realizala. Polo tanto, en aplicación do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, procédese á notificación do devandito acordo, cuxo contido se recolle de forma sumaria neste anuncio, por medio da súa publicación no <em>Diario Oficial de Galicia</em>.</p>
    <p>A causa do reintegro da devandita subvención vén determinada polo incumprimento das obrigas derivadas da adhesión e mantemento do sistema comunitario de xestión e auditoría ambientais (EMAS).</p>
    <p>Conforme o artigo 77.3 do Regulamento da Lei 9/2007, do 13 de xuño, de subvencións de Galicia (aprobado polo Decreto 11/2009, do 8 de xaneiro), este acordo de inicio interrompe o prazo de prescrición de que dispón a Administración para exixir o reintegro, de acordo co establecido no artigo 35 (números 1 e 2.c) da Lei de subvencións de Galicia, que indica que prescribirá aos catro anos, desde o momento en que venceu o prazo en que deberán cumprirse as condicións e obrigas a que se comprometeu o beneficiario no momento da concesión.</p>
    <p>Os representantes da persoa xurídica interesada poderán examinar o expediente completo na Subdirección Xeral de Coordinación Ambiental, situada en San Lázaro, s/n, en Santiago de Compostela, das 9.00 ás 14.00 horas, de luns a venres.</p>
    <p>De conformidade co establecido no artigo 38.3 da Lei 9/2007, do 13 de xuño, de subvencións de Galicia, en relación co artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, concédeselle á persoa xurídica interesada un prazo de 15 días hábiles contados a partir do día seguinte ao da publicación deste acordo, co fin de que poida presentar as alegacións, documentos e xustificantes que considere oportunos para a defensa dos seus intereses. Transcorrido o devandito prazo, e aínda que a persoa xurídica interesada non se acolla ao dereito de presentar alegacións e documentos, esta consellería ditará a resolución que proceda en relación co procedemento de reintegro.</p>
    <p>Santiago de Compostela, 4 de novembro de 2013</p>
    <footer><p>P.D. (Orde 15.3.2012)<br>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

