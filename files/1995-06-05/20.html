---
date: '1995-06-05'
id: E606
page: 4
number: 106
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de abril de 1995, da Delegación Provincial de Lugo, pola que
  se somete a información pública o estudio de impacto ambiental do proxecto de
  explotación para pase a concesión derivada do permiso de investigación
  denominado Sexta número 4515.
range: Resolución
url: 'https://www.xunta.gal/dog/Publicados/1995/19950605/AnuncioE606_gl.html'
---
<p>A Delegación Provincial de Lugo fai saber que a Dirección Xeral de Industria decidiu que o proxecto de explotación para o pase a concesión mineira derivada do permiso de investigación denominado Sexta número 4.515, sito nos lugares de Viladaide, Remior, San Pedro, etc., do concello de Barreiros, promovido pola sociedade Basazuri, S.L., fose sometido ó Decreto 442/1990, do 13 de setembro, de avaliación de impacto ambiental para Galicia.</p>
<p>En cumprimento do establecido no artigo 5, apartado 2º do referido decreto,</p>
<p>RESOLVO:</p>
<p>1. Someter, polo prazo de trinta días hábiles, contados a partir do seguinte ó da publicación da presente resolución, a información pública o estudio de impacto ambiental do proxecto de explotación para o pase a concesión mineira do permiso de investigación denominado Sexta, número 4.515, sito nos lugares de Viladaide, Remior, San Pedro, etc., do concello de Barreiros, promovido pola sociedade Basazuri, S.L.</p>
<p>2. O estudio de impacto ambiental expoñerase ó público nesta delegación provincial, logo de anuncio no Diario Oficial de Galicia.</p>
<p>3. As alegacións formularanse, durante o dito prazo de trinta días hábiles, ante esta Delegación Provincial de Industria e Comercio.</p>
<p>Lugo, 17 de abril de 1995.</p>
<p>Jesús Bendaña Suárez</p>
<p>Delegado provincial de Lugo</p>

