---
date: '1995-06-05'
id: E5EA
page: 4
number: 106
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 29 de maio de 1995, da Dirección Xeral de Persoal, pola que se
  procede a nomear e facer pública a composición dos tribunais que xulgarán os
  procedementos selectivos de ingreso e acceso ó corpo de profesores de ensino
  secundario e procedemento de adquisición de novas especialidades polos
  funcionarios do mesmo corpo.
range: Resolución
url: 'https://www.xunta.gal/dog/Publicados/1995/19950605/AnuncioE5EA_gl.html'
---
<p>En cumprimento do sinalado na base común 5 da Orde de 28 de marzo de 1995 (DOG do 7 de abril), pola que se convocan procedementos selectivos para acceso ó corpo de profesores de ensino secundario e procedemento de adquisición de novas especialidades, esta dirección xeral,</p>
<p>RESOLVE:</p>
<p>Primeiro.-Nomea-los tribunais que deberán xulga-lo procedemento selectivo ó corpo de profesores de ensino secundario e procedemento de adquisición de novas especialidades e que figuran no anexo desta resolución.</p>
<p>Os tribunais constituiranse dentro do prazo de dez días naturais, contados desde o seguinte ó da publicación desta resolución no Diario Oficial de Galicia, e comunicarán a súa constitución á Dirección Xeral de Persoal.</p>
<p>Os presidentes tomarán as medidas necesarias para a constitución dos tribunais no prazo indicado.</p>
<p>Segundo.-Naquelas especialidades nas que se nomee máis de un tribunal, constituirase unha comisión de selección coa composición establecida no apartado 8 da base común 5 da Orde do 28 de marzo de 1995.</p>
<p>As comisións de selección constituiranse no prazo do corenta e oito horas desde que se constitúan os tribunais.</p>
<p>Terceiro.-As localidades de actuación dos citados tribunais faranse públicas na resolución de cada tribunal pola que se anunciará hora e lugar do acto de presentación, celebración das probas de coñecemento de lingua castelá e lingua galega e primeiro exercicio.</p>
<p>Cuarto.-Quedan autorizadas as comisións de servicios dos membros dos tribunais e dos membros das comisións de selección que necesiten desprazarse da súa residencia oficial para o exercicio de tal función, tendo dereito a percibi-las axudas de custo e gastos de viaxes de acordo coa lexislación vixente. Os medios de locomoción empregables serán calesqueira dos previstos no Decreto 299/1990, do 24 de maio, debendo entenderse que queda expresamente autorizado o uso de vehículos propios, de acordo co citado decreto.</p>
<p>Santiago de Compostela, 29 de maio de 1995.</p>
<p>Jaime García García</p>
<p>Director xeral de Persoal</p>

