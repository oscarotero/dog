---
date: '1995-06-05'
id: E602
page: 4
number: 106
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 26 de maio de 1995, da Secretaría Xeral da Consellería de
  Educación e Ordenación Universitaria, pola que se anuncian as contratacións
  dos servicios de mantemento, seguridade e cociña-comedor nos centros
  residenciais docentes da Comunidade Autónoma de Galicia, e do servicio de
  limpeza nos centros residenciais docentes e I.E.S.P. de Ourense e Vigo.
range: Resolución
url: 'https://www.xunta.gal/dog/Publicados/1995/19950605/AnuncioE602_gl.html'
---
<p>Mediante procedemento de concurso público previsto no artigo 8 do Decreto 1005/1974, do 4 de abril, tramitado polo procedemento de urxencia regulado no artigo 26 da Lei de contratos do Estado, anúnciase a contratación dos servicios de mantemento, seguridade e cociña-comedor nos centros residenciais docentes da Comunidade Autónoma de Galicia e do servicio de limpeza nos centros residenciais docentes e I.E.S.P. de Ourense e Vigo para o período comprendido entre o 1 de xullo de 1995 e o 30 de xuño de 1996, segundo as prescricións consignadas no prego de cláusulas administrativas particulares e as especificacións que se detallan nas correspondentes condicións técnicas, que se poden consultar nos servicios centrais desta Consellería de Educación e Ordenación Universitaria.</p>
<p>Poderán concursa-las persoas naturais e xurídicas, españolas ou estranxeiras que, tendo plena capacidade de obrar, non se atopen comprendidas nalgunha das circunstancias que se refiren os artigos 9 da Lei de contratos do Estado e 23 do Regulamento xeral de contratación.</p>
<p>O orzamento máximo autorizado para esta contratación especifícase no cadro adxunto a este prego de cláusulas administrativas. O seu detalle é o seguinte:</p>
<p>Mantemento.</p>
<p>C.R.D. Ourense: 14.006.408 pesetas.</p>
<p>C.R.D. Vigo: 20.993.592 pesetas.</p>
<p>Seguridade.</p>
<p>C.R.D. A Coruña: 10.753.410 pesetas.</p>
<p>C.R.D. Ourense: 11.740.575 pesetas.</p>
<p>C.R.D. Vigo: 10.506.015 pesetas.</p>
<p>Cociña-comedor.</p>
<p>C.R.D. A Coruña: 49.590.000 pesetas.</p>
<p>C.R.D. Ourense: 40.223.000 pesetas.</p>
<p>C.R.D. Vigo: 44.080.000 pesetas.</p>
<p>Limpeza.</p>
<p>C.R.D. e I.E.S.P. Ourense: 42.328.856 pesetas.</p>
<p>C.R.D. e I.E.S.P. Vigo: 50.371.144 pesetas.</p>
<p>De conformidade co sinalado nos pregos de referencias técnicas.</p>
<p>Os licitadores presentarán dous sobres pechados, lacrados e selados, un dos cales conterá a documentación esixida para tomar parte no concurso e levará o subtítulo de «Referencias» e outro conterá a proposición económica e levará o subtítulo de «Oferta económica». O seu contido especifícase na cláusula sétima do prego.</p>
<p>Para tomar parte no concurso público os licitadores xuntaranlles ás súas respectivas ofertas, castas de pagamento ou resgardo que xustifique o seu depósito na Caixa Xeral de Depósito ou nas súas sucursais, ou na Caixa da Tesourería Xeral da Consellería de Economía e Facenda da Xunta de Galicia, á disposición do conselleiro de Educación e Ordenación Universitaria, unha fianza provisional do dous por cento (2%), do orzamento tipo de licitación sinalado para cada centro; ou, de se-lo caso, aval bancario que cumpra os requisitos establecidos nos artigos 370 e seguintes do Regulamento xeral de contratación.</p>
<p>A documentación poderase presentar no rexistro dos servicios centrais da consellería. O prazo para efectualo rematará ás 14 horas do décimo día hábil contado desde o día seguinte ó da súa publicación no Diario Oficial de Galicia.</p>
<p>Santiago de Compostela, 26 de maio de 1995.</p>
<p>Juan José Bértolo Cadenas</p>
<p>Secretario xeral da Consellería de Educación e Ordenación Universitaria</p>

