---
date: '2001-04-24'
id: 6C4E
page: 5
number: 79
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 84/2001, do 6 de abril, polo que se aproba o cambio de titularidade
  dun treito da antiga estrada N-540 Lugo-Portugal por Ourense a prol do
  Concello de Barbadás.
range: Decreto
url: 'https://www.xunta.gal/dog/Publicados/2001/20010424/Anuncio6C4E_gl.html'
---
<p>O Concello de Barbadás solicitou a cesión por parte da Xunta de Galicia dun treito da antiga estrada N-540 (Lugo-Portugal por Ourense) comprendido no termo municipal e que queda fóra do novo trazado da estrada referida logo das obras de mellora e ampliación nela efectuadas.</p>
<p>Conforme o sinalado nos artigos 4 e 5 da Lei 4/1994, do 14 de setembro, de estradas de Galicia, por proposta do conselleiro de Política Territorial, Obras Públicas e Vivenda e logo de acordo entre as administracións afectadas e logo de deliberación do Consello da Xunta de Galicia na súa reunión do día seis de abril de dous mil un.</p>
<p>DISPOÑO:</p>
<p>Artigo 1º</p>
<p>Apróbase o cambio de titularidade, a prol do Concello de Barbadás do seguinte treito correspondente á modificación do trazado da estrada N-540 (Lugo-Portugal por Ourense, treito: Ourense-Celanova):</p>
<p>Variante desde o límite co municipio de Ourense na Valenzá ata o entronque coa nova N-540 en Bentraces.</p>
<p>A antiga estrada N-540 discorre nunha lonxitude de 6.250 metros.</p>
<p>O treito enlaza coa actual N-540 nos p.k. 1,400 e 7,020 da marxe dereita.</p>
<p>Artigo 2º</p>
<p>Corresponderalle ó Concello de Barbadás a xestión, mantemento, conservación e explotación da vía cedida.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Leiro, seis de abril de dous mil un.</p>
<p>Manuel Fraga Iribarne</p>
<p>Presidente</p>
<p>Xosé Cuíña Crespo</p>
<p>Conselleiro de Política Territorial, Obras</p>
<p>Públicas e Vivenda</p>

