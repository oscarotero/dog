---
date: '2001-04-24'
id: 6C62
page: 5
number: 79
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 27 de marzo de 2001 pola que se convoca un curso sobre plans de
  emerxencia municipal: proxecto e elaboración.
range: Resolución
url: 'https://www.xunta.gal/dog/Publicados/2001/20010424/Anuncio6C62_gl.html'
---
<p>Dentro do programa de actividades que a Academia Galega de Seguridade ten previsto realizar no ano 2001, conforme as funcións que ten encomendadas pola Lei 4/1992, do 9 de abril, de creación da Academia Galega de Seguridade, anúnciase a realización de 1 curso sobre plans de emerxencia municipal: proxecto e elaboración, que se desenvolverá conforme as seguintes bases:</p>
<p>Obxectivos.</p>
<p>Dota-lo persoal responsable de elaboración de plans de emerxencia municipal dunha formación teórico-práctica que lle facilite a realización de métodos de prevención e planificación necesarios nos seus concellos, en función dos posibles riscos ós que estean expostos.</p>
<p>Destinatarios.</p>
<p>-Persoal técnico dos concellos con responsabilidade na elaboración de plans de emerxencia municipal (Pemu).</p>
<p>-Responsables das agrupacións de voluntarios de protección civil da Comunidade Autónoma de Galicia, que previamente superasen o curso básico de protección civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar neste curso presentarán, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>3. As instancias deberanse enviar á sede da Academia Galega de Seguridade: Avenida da Cultura, 36680, A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido.</p>
<p>Cartografía. Tipoloxía de riscos. Análise e determinación de riscos. Organización e servicios no plan. Comunicación e información. Arquivos informáticos de elaboración do plan. Catálogo de medios e recursos.</p>
<p>Duración e datas.</p>
<p>O curso terá lugar durante os días 5-6-12 de xuño e cunha duración de 22 horas lectivas, das 9.30 a 19.30.</p>
<p>Prazas.</p>
<p>O número máximo de prazas ofertadas é de 27.</p>
<p>Relación de admitidos.</p>
<p>A relación de admitidos publicarase o día 9 de maio de 2001 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>O curso realizarase na sede da Academia Galega de Seguridade no concello da Estrada.</p>
<p>Asistencia.</p>
<p>É obrigatoria a asistencia e puntualidade en tódalas actividades do curso. A falta de asistencia, aínda cando sexa xustificada, a máis dun 10% das horas lectivas programadas, determinará a cualificación de «non apto» no curso.</p>
<p>Certificado de aproveitamento.</p>
<p>Ó remate do curso entregaráselles un certificado de asistencia e aproveitamento a aquelas persoas que acrediten a súa asistencia continuada a el e que superen as correspondentes probas de coñecementos.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 27 de marzo de 2001.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

