---
date: '2016-04-05'
id: G0164-300316-0001
page: 12037
number: 64
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  DECRETO 33/2016, do 17 de marzo, polo que se dispón a substitución dun membro
  do Consello Escolar de Galicia.
range: Decreto
url: >-
  https://www.xunta.gal/dog/Publicados/2016/20160405/AnuncioG0164-300316-0001_gl.html
---
<p>De conformidade co disposto no artigo 6 da Lei 3/1986, do 18 de decembro, de consellos escolares de Galicia; no artigo 10 do Decreto 44/1988, do 11 de febreiro, polo que se desenvolve a dita lei; no artigo 16.1.c) do Decreto 87/1992, do 26 de marzo, polo que se aproba o Regulamento de réxime interno do Consello Escolar de Galicia, e atendendo á designación formalizada pola Confederación Galega de Asociacións de Nais e Pais do Alumnado de Centros Públicos (Confapa Galicia), por proposta do conselleiro de Cultura, Educación e Ordenación Universitaria, e logo da deliberación do Consello da Xunta de Galicia, na súa reunión do dezasete de marzo de dous mil dezaseis,</p>
    <h2>DISPOÑO:</h2>
    <p>Artigo 1</p>
    <p>Que cese Sara Inés Vega Núñez como membro do Consello Escolar de Galicia, en representación dos pais e nais, proposto pola Confederación Galega de Asociacións de Nais e Pais do Alumnado de Centros Públicos (Confapa Galicia).</p>
    <p>Artigo 2</p>
    <p>Nomear membro do Consello Escolar de Galicia, nas condicións determinadas na Lei 3/1986, do 18 de decembro, de consellos escolares de Galicia, en representación dos pais e nais proposto pola Confederación Galega de Asociacións de Nais e Pais do Alumnado de Centros Públicos (Confapa Galicia), a José Antonio Álvarez Caride.</p>
    <p>Artigo 3</p>
    <p>O mandato do novo membro será polo tempo que resta para completar o mandato da representatividade que exerce.</p>
    <p>Disposición derradeira</p>
    <p>Este decreto entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, dezasete de marzo de dous mil dezaseis</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Román Rodríguez González<br>Conselleiro de Cultura, Educación e Ordenación Universitaria</p>

