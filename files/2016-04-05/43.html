---
date: '2016-04-05'
id: L250-140316-0009
page: 12130
number: 64
agency: Concello de Salvaterra de Miño
section: VI. Anuncios. b) Administración local.
title: >-
  ANUNCIO de licitación para a explotación do bar-cafetaría da Casa Municipal
  Multiúsos de Corzáns.
range: Anuncio
url: >-
  https://www.xunta.gal/dog/Publicados/2016/20160405/AnuncioL250-140316-0009_gl.html
---
<p>Mediante acordo da Xunta de Goberno Local, en sesión ordinaria do día vinte e cinco de febreiro de dous mil dezaseis, iniciouse o expediente de contratación seguinte:</p>
    <p>1. Entidade adxudicadora:</p>
    <p>a) Organismo: Concello de Salvaterra de Miño.</p>
    <p>b) Dependencia que tramita o expediente: Secretaría.</p>
    <p>2. Obxecto do contrato:</p>
    <p>a) Tipo de contrato: administrativo especial.</p>
    <p>b) Descrición do obxecto: explotación do bar-cafetaría da Casa Municipal Multiúsos de Corzáns.</p>
    <p>c) Duración do contrato: dous anos, prorrogable por catro anos.</p>
    <p>3. Tramitación: ordinaria.</p>
    <p>4. Procedemento: aberto.</p>
    <p>5. Contraprestación económica ou canon: o adxudicatario deberá aboar ao Concello un canon anual mínimo por importe de 300,00 euros (IVE incluído). As ofertas económicas efectuaranse á alza partindo da dita cantidade.</p>
    <p>6. Garantía provisional: non se exixe.</p>
    <p>7. Obtención de documentación e información:</p>
    <p>Concello de Salvaterra de Miño, praza da Constitución, nº 1 (36450).</p>
    <p>Páxina web: http://concellodesalvaterra.org. Poderán obter a documentación e a información ata o día de finalización do prazo de presentación de ofertas.</p>
    <p>Tlf.: 986 65 81 26/986 65 80 82. Fax: 986 65 83 60.</p>
    <p>8. Presentación de ofertas: as proposicións para tomar parte na licitación presentaranse das 9.00 ás 13.00 horas no Rexistro Xeral do Concello de Salvaterra de Miño, no prazo de 26 días naturais contados a partir do día seguinte ao da publicación do anuncio no último dos boletíns en que apareza (DOG ou BOP).</p>
    <p>Os pregos de cláusulas administrativas e técnicas serán publicados no perfil do contratante do Concello de Salvaterra de Miño. Poderá publicarse, así mesmo, aqueloutra información ou documentación que sexa necesaria ou conveniente.</p>
    <p>9. Criterios de adxudicación: son os establecidos na cláusula novena do prego de cláusulas administrativas particulares.</p>
    <p>10. Documentación que hai que presentar: véxanse as bases que rexen o contrato.</p>
    <p>11. Apertura de proposicións: o día de apertura das proposicións fixarase no perfil do contratante ou no taboleiro de anuncios do Concello cunha antelación de, cando menos, 2 días ao da súa realización.</p>
    <p>12. Gastos de publicidade: por conta do contratista adxudicatario.</p>
    <p>Salvaterra de Miño, 2 de marzo de 2016</p>
    <footer><p>Arturo Grandal Vaqueiro<br>Alcalde</p></footer>

