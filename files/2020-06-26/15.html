---
date: '2020-06-26'
id: G2158-150620-0002
page: 25427
number: 125
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (152/2019).
range: Edicto
url: >-
  https://www.xunta.gal/dog/Publicados/2020/20200626/AnuncioG2158-150620-0002_gl.html
---
<p>F02. Familia, garda, custodia alimentos fillo menor non matrimonial C 152/2019.</p>
    <p>Procedemento de orixe: sobre alimentos provisionais.</p>
    <p>Intervenientes, demandantes: Ministerio Fiscal, Johana del Carmen Fernández González. </p>
    <p>Procuradora: Mónica Vázquez Blanco.</p>
    <p>Avogado: Constantino Rodríguez González.</p>
    <p>Demandado: Jesús Mateo Gutiérrez Gutiérrez.</p>
    <p>Edicto (152/2019)</p>
    <p>Eu, Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, polo presente,</p>
    <p>Anuncio:</p>
    <p>Neste procedemento seguido por instancia de Johana del Carmen Fernández González, beneficiaria do dereito de asistencia xurídica gratuíta contra Jesús Mateo Gutiérrez Gutiérrez, ditouse a Sentenza do 11 de marzo de 2020, aclarada mediante Auto do 8 de xuño de 2020, cuxo teor literal é o seguinte:</p>
    <p>Sentenza nº 345/2020</p>
    <p>Xuíz que a dita: Luis Doval Pérez</p>
    <p>Lugar: Ourense</p>
    <p>Data: 11 de marzo de 2020</p>
    <p>Luis Doval Pérez, maxistrado xuíz de reforzo do Xulgado de Primeira Instancia número 6 de Ourense, viu estes autos sobre divorcio contencioso, promovidos por Johana del Carmen Fernández González, representada pola procuradora Mónica Vázquez Blanco e asistida polo letrado Constantino Rodríguez González, contra Jesús Mateo Gutiérrez Gutiérrez, en situación procesual de rebeldía, en que é parte o Ministerio Fiscal.</p>
    <p>Resolvo:</p>
    <p>Debo estimar e estimo a demanda interposta pola procuradora, Lucía Saco Rodríguez, e decreto a disolución por divorcio do matrimonio entre Johana del Carmen Fernández González e Jesús Mateo Gutiérrez Gutiérrez, con todos os efectos legais inherentes a tal declaración.</p>
    <p>Acordo as seguintes medidas derivadas do divorcio:</p>
    <p>1. Atribúeselle á nai, Johana del Carmen Fernández González, a garda e custodia do menor F. J. G. F., e a patria potestade é conxunta, sen establecer réxime de visitas a favor do pai non custodio.</p>
    <p>2. Atribúeselle en exclusiva á nai a facultade para decidir sobre permisos e autorizacións relativas á escolarización do menor, así como para autorizar excursións, viaxes, etc., así como para a obtención de pasaporte, petición de axudas públicas e outros documentos ou trámites administrativos, sen necesidade de contar coa autorización do outro proxenitor.</p>
    <p>3. Fíxase unha pensión de 75 € mensuais a cargo do pai, Jesús Mateo Gutiérrez Gutiérrez, que se ingresará dentro dos cinco primeiros días de cada mes na conta que designe para o efecto a nai, actualizable cada 1 de xaneiro conforme o IPC ou índice que o substitúa.</p>
    <p>En canto aos gastos extraordinarios, distribuiranse en 50 %, entendendo e diferenciando entre os necesarios (aqueles gastos médicos e farmacéuticos non cubertos pola Seguridade Social e os derivados da educación dos seus fillos, como clases de apoio) e os non necesarios; nestes últimos deberá existir consenso para a súa realización e aboamento e, en caso de non existir, serán asumidos polo proxenitor que decida levalos a cabo. </p>
    <p>Unha vez que sexa firme, inscríbase esta resolución no Rexistro Civil, na marxe da inscrición de matrimonio cuxa copia consta unida ás actuacións. Expídase para ese efecto o oportuno mandamento.</p>
    <p>Non se efectúa expresa imposición de custas.</p>
    <p>Notifíqueselles ás partes esta sentenza e fágaselles saber que non é firme e que contra ela cabe recurso de apelación, que deberán interpor ante este xulgado dentro dos vinte días seguintes ao da súa notificación, para a súa resolución pola Audiencia Provincial de Ourense, logo de consignación do depósito previsto na disposición adicional décimo quinta da Lei orgánica do poder xudicial (LOPX).</p>
    <p>Así o pronuncio, mando e asino por esta miña sentenza.</p>
    <p>Auto do tribunal en que se resolve a solicitude de aclaración dunha resolución xudicial</p>
    <p>Maxistrado xuíz: Luis Doval Pérez</p>
    <p>Ourense, 8 de xuño de 2020</p>
    <p>Parte dispositiva</p>
    <p>Acordo aclarar o erro material da Sentenza do 11 de marzo de 2020 ditada nos autos de familia, garda, custodia e alimentos de fillo non matrimonial número 152/2019, seguidos por instancia de Johana del Carmen Fernández González contra Jesús Mateo Gutiérrez Gutiérrez, suprimindo a disposición primeira da resolución pola que se decreta o divorcio das partes, así como as mencións ao divorcio e matrimonio das partes, contidas no encabezamento e fundamentos de dereito.</p>
    <p>Todo isto mantendo integramente as medidas acordadas respecto do menor F. J. G. F.</p>
    <p>Conforme o disposto no artigo 208.4 da Lei de axuizamento civil (LAC), indícase que contra esta resolución non cabe a interposición de ningún recurso, sen prexuízo do que se poida interpor contra a sentenza, e que o prazo se computará desde a súa notificación.</p>
    <p>Mándao e asínao S.Sª Dou fe.</p>
    <p>Ao encontrarse o dito demandado, Jesús Mateo Gutiérrez Gutiérrez, en paradoiro descoñecido, expídese este edicto co fin de que lle sirva de notificación en forma.</p>
    <p>Ourense, 12 de xuño de 2020</p>
    <footer><p>A letrada da Administración de xustiza</p></footer>

