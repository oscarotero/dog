---
date: '1995-01-05'
id: AE8E
page: 214
number: 4
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 400/1994, do 23 de decembro, polo que se declara a urxente ocupación,
  para efectos de expropiación forzosa, polo Concello de Vigo (Pontevedra), dos
  bens e dereitos necesarios para a realización das obras do proxecto de selado
  no vertedoiro do Zondal.
range: Decreto
url: 'https://www.xunta.gal/dog/Publicados/1995/19950105/AnuncioAE8E_gl.html'
---
<p>O Concello de Vigo (Pontevedra), en sesión celebrada o día 29 de setembro de 1993, aprobou o proxecto de selado do vertedoiro do Zondal e na sesión do día 31 de agosto de 1994 acordou solicitar da Xunta de Galicia a declaración de urxente ocu</p>
<p>pación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 15 de decembro de 1994 baixo o número 13.052.</p>
<p>Os bens nos que se concreta a declaración de urxente ocupación están determinados no expediente que se somete a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable.</p>
<p>O dito informe tivo entrada no rexistro xeral da Consellería de Xustiza, Interior e Relacións Laborais o día 23 de novembro de 1994, baixo o número 12.353.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque é de todo punto indispensable ocupar tal terreo para executa-lo proxecto de selado do vertedoiro, como consecuencia da contaminación producida polas emanacións do lixo alí existente.</p>
<p>O estado actual do vertedoiro supón un alto risco de contaminación, tanto por causas meteorolóxicas, como do transporte de residuos e contaminantes por parte dos animais que alí existen, ó deixar de prestar servicio.</p>
<p>Pola necesidade do correspondente estendido de terra vexetal e establecemento de drenaxe, que ten que realizarse inmediatamente ó deixar de existir actividade nel; e</p>
<p>Pola necesidade de trata-los lixiviados, coas correspondentes gabias.</p>
<p>En definitiva, a urxencia nace da ineludible actuación, sen solución de continuidade, ó deixa-lo vertedoiro fóra de servicio e incluso antes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2 e 28.2 do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día vintetrés de decembro de mil novecentos noventa e catro,</p>
<p>DISPOÑO:</p>
<p>Artigo único.-De conformidade co disposto no artigo cincuenta e dous da Lei de expropiación forzosa, declárase a urxente ocupación, polo Concello de Vigo (Pontevedra), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de selado do vertedoiro do Zondal.</p>
<p>Santiago de Compostela, vintetrés de decembro de mil novecentos noventa e catro.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións</p>
<p>Laborais</p>

