---
date: '1995-01-05'
id: AE16
page: 187
number: 4
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 395/1994, do 29 de decembro, sobre asunción de funcións transferidas á
  Comunidade Autónoma de Galicia mediante os reais decretos 2.167/1994,
  2.168/1994 e 2.169/1994, todos eles do 4 de novembro, sobre ampliación das
  funcións e os medios adscritos ós servicios traspasados á Comunidade Autónoma
  de Galicia en materia de cultura e a súa asigunción á Consellería de Cultura.
range: Decreto
url: 'https://www.xunta.gal/dog/Publicados/1995/19950105/AnuncioAE16_gl.html'
---
<p>Polos Reais decretos 2.167/1994, 2.168/1994 e 2.169/1994 todos eles do 4 de novembro, amplíase</p>
<p>o traspaso de funcións e medios adscritos ós servicios transferidos á Comunidade Autónoma de Galicia en materia de cultura.</p>
<p>Semella, pois, conveniente asumir de forma expresa tales medios, que se consignan relacionados nos reais decretos aludidos, nos termos e condicións especificados no acordo da Comisión Mixta de Transferencias, e asignalos ós órganos correspondentes da Administración galega.</p>
<p>Na súa virtude, por proposta do conselleiro da Presidencia e Administración Pública e logo de deliberación do Consello da Xunta de Galicia, na súa reunión do día vintenove de decembro de mil novecentos noventa e catro,</p>
<p>DISPOÑO:</p>
<p>Artigo 1</p>
<p>1.-Quedan asumidas as funcións e servicios traspasados pola Administración do Estado en materia de cultura, mediante os reais decretos 2.167/1994, 2.168/1994 e 2.169/1994, todos eles do 4 de novembro, nos termos e condicións especificados nos acordos da Comisión Mixta de Transferencias publicados como anexo nos devanditos reais decretos.</p>
<p>2.-As funcións e servicios asumidos de conformidade co disposto no parágrafo anterior asígnanse á Consellería de Cultura, agás as atribuídas, se fose o caso, ó Consello de Ministros, que quedan asignadas á Xunta de Galicia como órgano colexiado de goberno da Comunidade Autónoma.</p>
<p>3.-Os órganos da consellería exercerán as atribucións que lles correspondan, conforme as normas que regulan a súa estructura.</p>
<p>Disposicións derradeiras</p>
<p>Primeira.-O conselleiro da Presidencia e Administración Pública, por iniciativa do conselleiro de Cultura, dictará cantas disposicións sexan necesarias para o desenvolvemento e execución do presente decreto.</p>
<p>Segunda.-O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintenove de decembro de mil novecentos noventa e catro.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

