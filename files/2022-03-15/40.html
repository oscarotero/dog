---
date: '2022-03-15'
id: L208-220222-0004
page: 17636
number: 51
agency: Concello de Cangas
section: VI. Anuncios. b) Administración local.
title: >-
  ANUNCIO de aprobación do texto inicial do convenio urbanístico para a
  execución do planeamento na praza San Xoán 3, Cangas (expediente 2221/2021).
range: Anuncio
url: >-
  https://www.xunta.gal/dog/Publicados/2022/20220315/AnuncioL208-220222-0004_gl.html
---
<p>A Xunta de Goberno Local do Concello de Cangas, en sesión ordinaria do 17 de xaneiro de 2022, acordou:</p>
    <p>Primeiro. Aprobar inicialmente o convenio urbanístico para a monetización do aproveitamento de cesión, sita na praza San Xoán, 3, Cangas, de execución de planeamento que se subscribe entre o Concello de Cangas e Juan José Pérez Fernández.</p>
    <p>Segundo. Que se notifique o acordo de aprobación inicial aos propietarios e titulares de dereitos que consten no Rexistro da Propiedade para os efectos de audiencia por prazo dun mes. Os propoñentes do convenio deben achegar a relación de afectados precisa para cumprir o dito trámite.</p>
    <p>Asinado o convenio, sométese ao trámite de información pública, por un período dun mes, de conformidade co establecido no artigo 168 da Lei do solo de Galicia, contado a partir do día seguinte ao da publicación do anuncio no <em>Diario Oficial de Galicia</em> e nun xornal dos de maior difusión da provincia.</p>
    <p>Logo da información pública, de non se presentaren alegacións, o texto inicial aprobado e o documento administrativo asinado entenderase definitivo sen necesidade de nova sinatura nin da súa ratificación pola Xunta de Goberno Local, esta aprobación e a formalización acordada producirán plenos efectos xurídicos. Calquera das partes poderá solicitar a elevación do documento administrativo a escritura pública. O texto íntegro do convenio publicarase no <em>Diario Oficial de Galicia</em>, e anotarase no Rexistro de Convenios e remitirase copia ao arquivo de convenios, de conformidade co previsto no artigo 403 do Regulamento da Lei do solo de Galicia.</p>
    <p>Durante o período de información pública, o expediente estará á disposición do público en xeral na páxina web do Concello de Cangas www.concellodecangas.gal e no Departamento de Urbanismo, das 9.00 ás 13.00 horas, para a súa consulta e a presentación de cantos documentos ou escritos de alegacións xulguen convenientes.</p>
    <p>Cangas, 3 de febreiro de 2022</p>
    <footer><p>María Victoria Portas Mariño<br>Alcaldesa</p></footer>

