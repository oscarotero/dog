---
date: '1997-11-28'
id: D236
page: 11
number: 231
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 10 de novembro de 1997 pola que se autoriza o inicio das actividades
  do centro residencial para persoas maiores en Castro de Ribeiras de Lea-Castro
  de Rei (Lugo).
range: Orde
url: 'https://www.xunta.gal/dog/Publicados/1997/19971128/AnuncioD236_gl.html'
---
<p>En virtude do disposto no artigo 29 da Lei 4/1993, do 14 de abril, de servicios sociais, para a creación de centros de servicios sociais propios da Administración autonómica é necesaria unha norma con categoría de decreto, mentres que para o inicio das súas actividades é precisa unha orde da consellería competente.</p>
<p>Pola súa vez, o Decreto 243/1995, do 28 de xullo, regula os requisitos xerais do réxime de autorización e acreditación dos centros de servicios sociais, e a Orde do 18 de abril de 1996 desenvolve o Decreto 243/1995, no relativo á regulación das condicións e requisitos específicos que deben cumpri-los centros de atención ás persoas maiores.</p>
<p>Creado o centro residencial para persoas maiores en Castro de Ribeiras de Lea-Castro de Rei (Lugo) polo Decreto 301/1996, do 12 de xullo, agora, de acordo coa devandita normativa, procede autoriza-lo inicio das súas actividades.</p>
<p>Por outra banda, e tendo en conta que a disposición derradeira primeira do antedito decreto autoriza o conselleiro de Sanidade e Servicios Sociais para o seu desenvolvemento e execución,</p>
<p>DISPOÑO:</p>
<p>Artigo único.-Ponse en funcionamento e autorízase o inicio das actividades do centro residencial para persoas maiores que figura no anexo.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 10 de novembro de 1997.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Centro: centro residencial para persoas maiores. Localidade: Castro de Ribeiras de Lea-Castro de Rei.</p>
<p>Concello: Castro de Rei.</p>
<p>Provincia: Lugo.</p>
<p>7396</p>

