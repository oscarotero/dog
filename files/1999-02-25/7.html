---
date: '1999-02-25'
id: 45FE
page: 2
number: 39
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 1 de febreiro de 1999, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa Fomento de Construcciones y
  Contratas, S.A.
range: Resolución
url: 'https://www.xunta.gal/dog/Publicados/1999/19990225/Anuncio45FE_gl.html'
---
<p>Visto o expediente do convenio colectivo para a empresa Fomento de Construcciones y Contratas, S.A., que tivo entrada nesta delegación provincial o día 28-1-1999, subscrito en representación da parte económica pola representación da empresa, e da parte social, polo delegado de persoal, o 29-12-1998. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 1 de febreiro de 1999.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Fomento de Construcciones y Contratas, S.A. para o seu persoal adscrito ós servicios de recollida de residuos sólidos e limpeza viaria do municipio de Nigrán</p>
<p>Capítulo I</p>
<p>Normas xerais</p>
<p>Artigo 1º.-Ámbito de aplicación.</p>
<p>1. O presente convenio colectivo regulará as condicións de traballo da empresa Fomento de Construcciones y Contratas, S.A., no sucesivo FCC, co seu persoal adscrito ós servicios de recollida de residuos sólidos e limpeza viaria do municipio de Nigrán, que FCC ten concertados co Concello de Nigrán.</p>
<p>Artigo 2º.-Duración e vixencia.</p>
<p>1. A duración do convenio será de tres anos e estenderase ata o 31 de decembro do 2000.</p>
<p>2. Non obstante, seguirase aplicando ata a sinatura do novo convenio que o substitúa, e neste momento haberá que aterse ó que determine a lexislación vixente en materia de negociación colectiva.</p>
<p>3. O presente convenio entrará en vigor o día seguinte ó da súa publicación íntegra no BOP. Non obstante, as retribucións salariais, recollidas no capítulo II, retrotraerán os seus efectos ó día 1 de xaneiro de 1998, para tódolos traballadores que se atopen de alta na empresa no momento da súa entrada en vigor.</p>
<p>Artigo 3º.-Denuncia.</p>
<p>1. O presente convenio considerarase automaticamente denunciado, unha vez terminada a vixencia prevista no artigo anterior, sen necesidade de ningún aviso previo.</p>
<p>Artigo 4º.-Condicións máis beneficiosas.</p>
<p>1. Respectaranse as condicións persoais que no conxunto anual excedan das condicións establecidas no presente convenio, manténdose ad personam.</p>
<p>Artigo 5º.-Absorción e compensación.</p>
<p>1. As retribucións establecidas neste convenio compensarán e absorberán tódalas existentes no momento da súa entrada en vigor, calquera que sexa a natureza ou a orixe delas.</p>
<p>2. Os aumentos de retribucións que puidesen producirse no futuro por disposicións legais, só serán aplicables cando, consideradas globalmente e en cómputo anual, superen as aquí pactadas. No caso contrario serán compensadas e absorbidas manténdose o presente convenio nos seus propios termos.</p>
<p>Artigo 6º.-Comisión mixta paritaria.</p>
<p>1. No prazo máximo de 10 días a partir da sinatura do convenio, constituirase unha comisión mixta de interpretación e vixilancia do convenio.</p>
<p>2. Estará formada por 1 representante da parte económica e 1 da parte social, que será o delegado de persoal. Ámbalas partes poderán contar con asesores.</p>
<p>3. Reuniranse por isntancias de parte, cantas veces sexa necesario, debendo celebra-la reunión na maior brevidade posible.</p>
<p>4. As súas funcións serán as seguintes:</p>
<p>a) Interpretación da totalidade das cláusulas deste convenio.</p>
<p>b) Vixilancia e cumprimento do pactado.</p>
<p>c) Estudio e valoración de novas disposicións legais de promulgación posterior á entrada en vigor do presente convenio, que poidan afecta-lo seu contido.</p>
<p>d) Cantas outras actividades tendan á eficacia práctica do convenio e a unha maior solución interna dos conflictos.</p>
<p>5. As reunións da comisión mixta paritaria, cando sexan convocadas pola parte empresarial, o día correrá por conta da empresa, e cando sexan convocadas pola parte social será ó 50%. é dicir, o día investido nunha reunión será por conta da parte social e a próxima por conta da empresa.</p>
<p>Artigo 7º.-Interpretación e aplicación do convenio.</p>
<p>1. Ámbalas partes conveñen que calquera dúbida ou diverxencia que poida xurdir sobre a interpretación ou aplicación deste convenio, sexa sometida, antes de establecer reclamación ante os órganos competentes, a informe da comisión mixta paritaria.</p>
<p>2. A comisión mixta paritaria deberá emiti-lo seu informe nun prazo de cinco días hábiles, a partir do día seguinte a aquel no que fose solicitado.</p>
<p>3. As funcións e actividades da comisión mixta paritaria non obstruirán, en ningún caso, o libre acceso á xurisdicción administrativa e contenciosa previstas na lei.</p>
<p>Capítulo II</p>
<p>Retribucións</p>
<p>Artigo 8º.-Sistema salarial.</p>
<p>1. Considérase salario a totalidade das percepcións económicas dos traballadores, en diñeiro ou en especie, pola prestación laboral dos servicios laborais por conta allea, xa retribúan o traballo efectivo, calquera que sexa a forma de remuneración, ou os períodos de descanso computables como de traballo.</p>
<p>2. Non terán a consideración de salarios as cantidades percibidas polo traballador en concepto de indemnizacións ou suplidos polos gastos realizados como consecuencia da súa actividade laboral, as prestacións e indemnizacións da Seguridade Social e as indemnizacións correspondentes a traslados, suspensións ou despedimentos.</p>
<p>3. As condicións económicas, pactadas no presente convenio, serán as que, para cada categoría se establecen na táboa salarial anexa, de acordo cos artigos seguintes.</p>
<p>4. O pagamento da nómina mensual efectuarase o último día hábil de cada mes. Cando coincida en festivo ou en sábado efectuarase o día anterior. A entrega da nómina será o día anterior ó pagamento.</p>
<p>5. O traballador, logo da notificación á empresa dun mes, poderá elixir calquera entidade bancaria para o ingreso da súa nómina, achegando, xunto coa solicitude, os datos relativos á súa conta bancaria.</p>
<p>Artigo 9º.-Estructura das percepcións económicas.</p>
<p>1. As percepcións económicas estructúranse baseándose nos seguintes conceptos:</p>
<p>1.1. Salario base.</p>
<p>1.2. Pluses salariais.</p>
<p>1.3. Gratificacións extraordinarias.</p>
<p>1.4. Retribución de vacacións.</p>
<p>1.5. Pluses extrasalariais.</p>
<p>Artigo 10º.-Salario base.</p>
<p>1. O salario base do persoal afecto a este convenio será o que para cada categoría se establece na táboa salarial anexa. O salario base devengarase por día natural.</p>
<p>Artigo 11º.-Antigüidade.</p>
<p>1. O complemento de antigüidade consistirá en tres bienios do 5% e posteriores quinquenios do 7% sobre o salario base de cada categoría.</p>
<p>2. A antigüidade aboarase a partir do mes seguinte a aquel no que se cumpra o período necesario para ter dereito a bienios ou quinquenios.</p>
<p>Artigo 12º.-Pluses salariais.</p>
<p>1. Consideraranse como tales os pluses por traballos tóxicos, penosos e perigosos, o plus de actividade, o plus de nocturnidade e o plus de productividade.</p>
<p>1.1. Plus tóxico, penoso e perigoso.</p>
<p>1.1.1. O persoal afecto a este convenio percibirá un complemento de posto de traballo denominado plus tóxico, penoso e perigoso cun importe que será o 20% do salario base de cada categoría.</p>
<p>1.1.2. Quedan exceptuados da percepción deste plus os postos de traballo desempeñados por empregados técnicos administrativos.</p>
<p>1.1.3. Este plus aboarase por día efectivamente traballado.</p>
<p>1.2. Plus de actividade.</p>
<p>1.2.1. Para as categorías e polos importes que figuran nas táboas anexas devengarase este plus por día efectivamente traballado.</p>
<p>1.2.2. Todo o persoal o percibirá cando efectúe o seu traballo cun rendemento correcto.</p>
<p>1.3. Plus de nocturnidade.</p>
<p>1.3.1. Os traballadores que realicen a súa xornada entre as 22 e as 6 horas percibirán un plus de nocturnidade, consistente no 25% do salario base de cada categoría.</p>
<p>1.3.2. Este plus aboarase por día efectivamente traballado en xornada nocturna.</p>
<p>1.4. Plus de productividade.</p>
<p>1.4.1. En compensación polo maior esforzo realizado para o normal desenvolvemento do servicio, os días seguintes a domingos e festivos nos que non se preste este, o persoal que nos ditos días si realice o dito servicio efectivo, percibirá un plus de productividade que, para cada actividade e categoría, será o que se especifica nas táboas salariais anexas.</p>
<p>Artigo 13º.-Gratificacións extraordinarias.</p>
<p>1. As gratificacións extraordinarias de verán e Nadal aboaranse, cada unha, a razón de 30 días de salario base máis antigüidade. A paga de beneficios será de 15 días de salario base máis antigüidade.</p>
<p>2. As pagas de verán e de Nadal devengaranse semestralmente. A de verán, do 1 de xaneiro ó 30 de xuño. A paga de decembro devengarase do 1 de xullo ó 31 de decembro. Aboaranse os días 20 dos meses de xullo e de decembro, respectivamente.</p>
<p>3. A paga extraordinaria de beneficios devengarase do 1 de xaneiro ó 31 de decembro, e aboarase o día 20 de marzo do ano seguinte ó do seu devengo.</p>
<p>4. As pagas extras devengaranse día a día, e non se devengarán nas ausencias inxustificadas. Nos casos de ILT haberá que aterse ó disposto no artigo 32º.</p>
<p>Artigo 14º.-Vacacións.</p>
<p>1. Todo o persoal adscrito ó presente convenio desfrutará de 30 días naturais de vacacións retribuídas, ou da parte proporcional que lle corresponda en función do tempo traballado.</p>
<p>2. As vacacións retribuiranse a razón de salario base, antigüidade, plus tóxico e plus de actividade.</p>
<p>3. As vacacións desfrutaranse nos meses de maio a setembro, ambos inclusive.</p>
<p>4. Confeccionarase un calendario anual de vacacións que garanta a rotatividade no seu desfrute.</p>
<p>Artigo 15º.-Pluses extrasalariais.</p>
<p>1.1. Plus compensatorio de distancia e transporte.</p>
<p>1. Para compensa-los gastos que sofren os traballadores para acudir ós seus postos de traballo, todo o persoal afectado por este convenio percibirá un plus extrasalarial, denominado plus compensatorio de distancia e transporte, que ten un importe que será o establecido na táboa salarial anexa. Este plus aboarase por día efectivamente traballado.</p>
<p>Capítulo III</p>
<p>Condicións de traballo</p>
<p>Artigo 16º.-Xornada de traballo.</p>
<p>1. Establécese unha xornada anual de 273 días de traballo efectivo, que corresponde a unha xornada diaria de 7 horas de traballo efectivo (incluídos 20 minutos para o bocadillo).</p>
<p>2. A distribución da xornada de traballo estará supeditada, en cada momento, ás necesidades do servicio e ós cambios que nel poidan producirse, en función do contrato entre FCC e o Concello de Nigrán.</p>
<p>3. Os excesos de horas semanais que se produzan como consecuencia do expresado no parágrafo anterior, compensaranse con días de descanso entre semana.</p>
<p>4. A xornada de traballo distribuirase de luns a sábado.</p>
<p>Artigo 17º.-Descanso semanal.</p>
<p>1. Como norma xeral, o persoal das quendas de mañá e tarde realizará o seu descanso semanal o domingo. O persoal que efectúe a súa xornada na quenda de noite descansará a noite do domingo ó luns.</p>
<p>2. Non obstante o especificado no punto anterior, e ó tratarse dun servicio público de inescusable realización, existe a obrigatoriedade de presta-lo servicio en domingos e festivos. Os traballadores que teñan que traballar nestes días desfrutarán o seu descanso semanal ou a correspondente festividade noutro día.</p>
<p>Artigo 18º.-Festivos traballados.</p>
<p>1. Os festivos traballados serán aboados na contía fixada nas táboas salariais anexas, para o ano correspondente.</p>
<p>2. Ademais, aboaranse os pluses correspondentes, concedendo a empresa un día de descanso compensatorio, que se retribuirá como domingo ou festivo.</p>
<p>Artigo 19º.-San Martín de Porres.</p>
<p>1. O día de San Martín de Porres, 3 de novembro, será considerado festivo.</p>
<p>Capítulo IV</p>
<p>Faltas e sancións</p>
<p>Artigo 20º.-Faltas e sancións.</p>
<p>1. Será de aplicación o catálogo de faltas e sancións regulado polo convenio xeral do sector, no seu título XII.</p>
<p>2. Tódalas sancións por faltas graves ou moi graves comunicaránselle simultaneamente ó traballador e ó delegado de persoal.</p>
<p>Capítulo V</p>
<p>Seguridade e hixiene</p>
<p>Artigo 21º.-Seguridade e hixiene.</p>
<p>1. Dada a importancia que recoñecen os asinantes á prevención de accidentes, inclúese este capítulo dedicado á hixiene e seguridade no traballo. E considerando de obrigada aplicación, ámbalas partes, a lexislación sobre seguridade e hixiene, para tal efecto organizarase un comité de seguridade e saúde, co obxecto de velar polo cumprimento das medidas legais e regulamentarias, así como para a posta en práctica do estipulado na Lei 31/1995, do 8 de novembro, de prevención de riscos laborais.</p>
<p>Artigo 22º.-Medidas de seguridade e hixiene.</p>
<p>1. A dirección da empresa adoptará as medidas de seguridade e hixiene pertinentes, como consecuencia do control do lugar de traballo e das instalacións e instrumentos que pon á disposición dos traballadores. As medidas de protección afectarán igualmente ós traballadores, obrigándoos a traballar con seguridade e a coidar que os locais e instru</p>
<p>mentos de traballo se atopen en perfectas condicións, debendo pór en coñecemento do comité de seguridade e saúde, ou, no seu defecto, do comité de empresa, tódalas anomalías que se detecten para que adopte as medidas oportunas.</p>
<p>Artigo 23º.-Comité de seguridade e saúde.</p>
<p>1. O comité de seguridade e saúde terá unha composición de carácter paritario. O representante da parte social será o delegado de persoal.</p>
<p>Artigo 24º.-Funcións do comité de seguridade e saúde.</p>
<p>1. As funcións do comité de seguridade e saúde serán as seguintes:</p>
<p>a) Promove-la observancia das disposicións vixentes para a prevención de riscos profesionais.</p>
<p>b) Fomenta-la colaboración de todo o persoal na práctica e observancia das medidas preventivas, estimula-lo ensino, divulgación, propaganda da seguridade e hixiene no traballo, fundamentalmente entre os representantes dos traballadores, tanto do comité de representantes como entre os propios membros do comité de seguridade e saúde.</p>
<p>2. A empresa facilitará os medios de propaganda necesarios, co fin de que todo o persoal estea ó día sobre as recomendacións, obrigas e prácticas en materia de seguridade e hixiene.</p>
<p>Artigo 25º.-Recoñecemento médico e vacinación.</p>
<p>1. Anualmente farase para tódolos traballadores un recoñecemento médico de carácter voluntario.</p>
<p>2. O recoñecemento médico consistirá como mínimo en:</p>
<p>-Audiometría.</p>
<p>-Control da vista.</p>
<p>-Análise de sangue.</p>
<p>-Análise de ouriños.</p>
<p>-Espirometría.</p>
<p>-Exploración clínica.</p>
<p>3. Os resultados do recoñecemento médico entregaránselle ó traballador.</p>
<p>4. A campaña de vacinación consistirá como mínimo no seguinte:</p>
<p>-Vacina contra o tétano.</p>
<p>-Vacina contra a hepatite B.</p>
<p>Capítulo VI</p>
<p>Melloras sociais</p>
<p>Artigo 26º.-Permisos e licencias.</p>
<p>1. O persoal afecto ó presente convenio terá dereito ós seguintes permisos e licencias:</p>
<p>2.A. Permisos: a empresa poderá concederlle ó persoal que o solicite e por causas xustificadas, ata 15 días de permiso ó ano, sen soldo, sempre que as necesidades do servicio o permitan. Os permisos</p>
<p>deberán ser solicitados coa antelación de 15 días, agás casos de urxente necesidade.</p>
<p>3.B. Licencias: o persoal terá dereito, sempre que se cumpran os requisitos esixidos pola lei, a desfrutar de licencias retribuídas na forma e condicións que a continuación se indican:</p>
<p>a) Por matrimonio: 15 días.</p>
<p>b) Matrimonio de fillos: 1 día se é na provincia e 2 se é fóra dela.</p>
<p>c) Parto de esposa: 2 días e 4 se é fóra da provincia.</p>
<p>d) Falecemento ou enfermidade grave de cónxuxe, pais ou fillos: 3 días.</p>
<p>e) Falecemento ou enfermidade grave de avós, irmáns ou netos: 2 días.</p>
<p>f) Para renovación do carné de conducir das clases C, D e E de todo o persoal que o requira para a realización do seu traballo na empresa, polo tempo que lle sexa necesario para efectuar recoñecemento psicotécnico ou exames.</p>
<p>g) A empresa, logo da petición dos traballadores que realicen estudios para a obtención dun título profesional e posterior xustificación, concederá as oportunas licencias para asistir a exames.</p>
<p>h) Por traslado do domicilio habitual: 1 día.</p>
<p>i) Polo tempo indispensable para o cumprimento dun deber inescusable de carácter público e persoal.</p>
<p>2. Como norma xeral, as licencias comezaranse a contar na data en que se produza o feito que as motiva, e en todo caso, entenderase que os días de licencia son días naturais.</p>
<p>Artigo 27º.-Excedencias.</p>
<p>1. O traballador con, polo menos unha antigüidade na empresa dun ano, terá dereito a que se lle recoñeza unha excedencia voluntaria de un a cinco anos. A empresa reservaralle o posto de traballo ó traballador na dita situación, concertando para o efecto o contrato de interinidade ou substitución correspondente.</p>
<p>2. O dito contrato estará suxeito ás disposicións sobre a materia en vigor, no momento da substitución e ata que finalice esta.</p>
<p>3. O traballador avisará a empresa con dous meses de antelación á data prevista para a súa reincorporación ó posto de traballo.</p>
<p>4. Este dereito só poderá volver a ser exercido polo mesmo traballador unha vez transcorridos catro anos desde a finalización da anterior excedencia.</p>
<p>5. En todo o non previsto neste artigo haberá que aterse ó establecido con carácter xeral no artigo 46 do Estatuto dos traballadores e demais normas vixentes sobre a materia.</p>
<p>Artigo 28º.-Contratación.</p>
<p>1. Acórdase que a totalidade dos postos de traballo necesarios para desempeña-lo traballo diario, en número de vintedous operarios, sexan cubertos por</p>
<p>persoal con contrato de traballo indefinido, para a prestación dos traballos de recollida de residuos sólidos e limpeza viaria do concello de Nigrán.</p>
<p>Artigo 29º.-Axuda familiar.</p>
<p>1. Os traballadores afectados por este convenio que teñan ó seu cargo unha persoa diminuída psíquica ou física, de acordo coas estipulacións requiridas pola Seguridade Social, e logo da xustificación, percibirán un complemento extrasalarial de 5.382 ptas.</p>
<p>Artigo 30º.-Póliza de accidentes.</p>
<p>1. A empresa subscribirá unha póliza de accidentes que garanta as seguintes indemnizacións:</p>
<p>a) No caso de falecemento por accidente laboral ou enfermidade profesional: 1.935.000 ptas.</p>
<p>b) No caso de invalidez absoluta ou gran invalidez derivada de accidente laboral ou enfermidade profesional:1.935.000 ptas.</p>
<p>2. Para os efectos deste artigo, considerarase accidente de traballo e enfermidade profesional o sufrido con ocasión da prestación de servicios para esta empresa, incluíndo cando se produza in itinere.</p>
<p>3. O titular poderá designar, ante a entidade aseguradora e por escrito, os seus propios beneficiarios.</p>
<p>Artigo 31º.-Xubilación.</p>
<p>1. Establécese un premio de xubilación anticipada segundo o seguinte baremo e con independencia dos anos de servicio:</p>
<p>-Xubilación ós 60 anos: 5 mensualidades.</p>
<p>-Xubilación ós 61 anos: 4 mensualidades.</p>
<p>-Xubilación ós 62 anos: 3 mensualidades.</p>
<p>-Xubilación ós 63 anos: 2 mensualidades.</p>
<p>-Xubilación ós 64 anos: 1 mensualidade.</p>
<p>Artigo 32º.-Incapacidade laboral transitoria.</p>
<p>1. Nos supostos de ILT derivada de accidente laboral, a empresa complementará as prestacións da Seguridade Social ata o 100% do salario mensual desde o primeiro día de baixa e mentres dure esta.</p>
<p>2. De igual forma actuarase nos casos de hospitalización e mentres dure a hospitalización.</p>
<p>3. Igual criterio seguirase con respecto ó aboamento das pagas extraordinarias.</p>
<p>Artigo 33º.-Roupa de traballo.</p>
<p>1. Conductores: persoal fixo de obra.</p>
<p>Roupa de inverno:Roupa de verán:</p>
<p>2 pantalóns2 pantalóns</p>
<p>2 camisas2 camisas</p>
<p>1 par de calzado1 par de calzado</p>
<p>1 anorak1 cazadora</p>
<p>1 roupa de augas</p>
<p>1 cazadora</p>
<p>1 gorra</p>
<p>2. Peóns: persoal fixo de obra.</p>
<p>Roupa de inverno:Roupa de verán</p>
<p>2 pantalóns2 pantalóns</p>
<p>2 camisas2 camisas</p>
<p>1 par de calzado1 par de calzado</p>
<p>1 par de botas de auga1 cazadora</p>
<p>1 par de luvas1 anorak</p>
<p>1 roupa de augas1 gorra</p>
<p>1 cazadora</p>
<p>3. Mecánicos: persoal fixo de obra.</p>
<p>Roupa de inverno:Roupa de verán</p>
<p>2 camisas2 camisas</p>
<p>3 pantalóns3 pantalóns</p>
<p>3 cazadoras3 cazadoras</p>
<p>1 par de calzado1 par de calzado</p>
<p>1 anorak</p>
<p>1 gorra</p>
<p>1 roupa de auga</p>
<p>4. A roupa de verán entregarase do 1 ó 15 de maio.</p>
<p>5. A roupa de inverno entregarase do 1 ó 15 de outubro.</p>
<p>6. Cando, ó realiza-lo traballo, a roupa se rompa ou quede inservible, a empresa cambiaraa por outra nova, logo da entrega da peza deteriorada.</p>
<p>Artigo 34º.-Retirada do permiso de conducir.</p>
<p>1. No suposto de que a un traballador coa categoría de conductor, ó realiza-lo seu cometido cun vehículo da empresa e cumprindo coa función que lle fose encomendada, lle fose retirado provisionalmente o permiso de conducir, a empresa acoplarao a outro posto de traballo adecuado ás súas facultades e respectándolle a retribución de conductor, por un período máximo de dous anos. Ó termo da suspensión do permiso de conducir, será reintegrado á súa antiga categoría e posto de traballo. O resto das categorías que desempeñen os labores de conductor rexeranse por este artigo.</p>
<p>2. Estes beneficios non terán lugar cando a causa da retirada do permiso de conducir sexa debida a imprudencia temeraria, embriaguez ou drogadicción, ou cando exista reincidencia.</p>
<p>Artigo 35º.-Mobilidade.</p>
<p>1. Haberá que aterse ó disposto con carácter xeral no Estatuto dos traballadores, no seu capítulo III, sección primeira.</p>
<p>2. Os distritos serán rotativos obrigatoriamente para todo o persoal.</p>
<p>Artigo 36º.-Créditos persoais.</p>
<p>1. Crearase un fondo de 1.000.000 de ptas., e será regulado pola comisión mixta paritaria a forma de distribución e reintegro.</p>
<p>Artigo 37º.-Axudas de custo.</p>
<p>1. Compensaranse economicamente os deprazamentos por motivos laborais fóra do municipio, sempre que haxa que pasa-la noite no lugar de des</p>
<p>prazamento, ou cando sexa necesario comer ou cear no dito lugar.</p>
<p>2. Compensaranse da seguinte maneira:</p>
<p>Axuda de custo completa: 5.980 ptas./día.</p>
<p>Media axuda de custo: 2.990 ptas./día.</p>
<p>Capítulo VII</p>
<p>Dereitos sindicais</p>
<p>Artigo 38º.-Dereito de información.</p>
<p>1. En todo o referido ós dereitos sindicais haberá que aterse ó estipulado con carácter xeral no capítulo XIII do convenio colectivo do sector de limpeza pública, viaria, regas, recollida, tratamento e eliminación de residuos, limpeza e conservación de rede de sumidoiros (BOE nº 58, do 7-3-1996), así como ó establecido no artigo 64.1º do Estatuto dos traballadores.</p>
<p>Artigo 39º.-Cota sindical.</p>
<p>1. A empresa descontará da nómina dos traballadores a cota sindical, logo da solicitude escrita de cada un deles.</p>
<p>Artigo 40º.-Información de absentismo.</p>
<p>1. A empresa facilitará trimestralmente información sobre absentismo, baixas por accidente, baixas por enfermidade e faltas inxustificadas.</p>
<p>Artigo 41º.-Altas e baixas na empresa.</p>
<p>1. Facilitaránselle ó delegado de persoal os modelos de contrato de traballo que se utilizan na empresa.</p>
<p>2. Ó traballador entregaráselle copia do seu contrato de traballo.</p>
<p>3. Cando existan altas de novos traballadores fixos ou eventuais, a empresa comprométese a comunicarllo ó delegado de persoal, indicando apelidos, nome e categoría do novo traballador, así como o tipo de contrato efectuado.</p>
<p>4. O traballador que desexe cesar na empresa deberá comunicarllo cunha antelación de 7 días. Este prazo será de 15 días para o persoal administrativo, e dun mes para o persoal titulado.</p>
<p>Artigo 42º.-Asembleas.</p>
<p>1. Os traballadores disporán dun crédito de 6 horas anuais para a celebración de asembleas dentro da xornada de traballo, logo da notificación á empresa.</p>
<p>Capítulo VIII</p>
<p>Subrogación do persoal</p>
<p>Artigo 43º.-Subrogación do persoal.</p>
<p>1. En todo o referido á subrogación do persoal haberá que aterse ó estipulado con carácter xeral no capítulo XI do convenio colectivo do sector de limpeza pública, viaria, regas, recollida, tratamento e eliminación de residuos, limpeza e conservación de rede de sumidoiro (BOE nº 58, do 7-3-1996), así como ó establecido no artigo 44.1º do Estatuto dos traballadores.</p>
<p>Capítulo IX</p>
<p>Incrementos salariais</p>
<p>Artigo 44º.-Incrementos salariais.</p>
<p>1. Para o ano 1998, aboaranse as cantidades expresadas na táboa salarial que se xunta como anexo I a este convenio.</p>
<p>2. Para o ano 1999, aboaranse as cantidades expresadas na táboa salarial que se xunta como anexo I, incrementadas no IPC correspondente ó ano 1998 máis 3,5 puntos.</p>
<p>3. Para o ano 2000, aboaranse as cantidades correspondentes ó ano 1999, incrementadas no IPC do ano 1999 máis 3 puntos.</p>
<p>Disposicións derradeiras</p>
<p>Primeira.-En todo o non regulado no presente convenio aplicarase o disposto no convenio colectivo do sector de limpeza pública, viaria, regas, recollida, tratamento e eliminación de residuos, limpeza e conservación de rede de sumidoiros, publicado no BOE número 58, do 7 de marzo de 1996, así como o establecido no Estatuto dos traballadores e demais lexislación laboral vixente.</p>
<p>Segunda.-Este convenio constitúe un todo orgánico e indivisible e, para efectos da súa aplicación práctica, considerarase globalmente e en cómputo anual.</p>
<p>ANEXO I</p>
<p>Ano 1998</p>
<table><tbody><tr><td></td></tr>
<tr><td>Categoría</td><td>S. base</td><td>Tóxico</td><td>Noct.</td><td>Activ.</td><td>Transp.</td><td>Product.</td><td>Pagas
Ver./Nadal</td><td>Benefic.</td></tr>
<tr><td></td></tr>
</tbody></table>
<table><tbody><tr><td>Encargado</td><td>4.047</td><td>809</td><td>1.012</td><td>1.134</td><td>320</td><td>681</td><td>121.410</td><td>60.705</td></tr>
<tr><td>Cond. día</td><td>2.587</td><td>517</td><td></td><td>217</td><td>320</td><td>649</td><td>77.610</td><td>38.805</td></tr>
<tr><td>Cond. noite</td><td>2.587</td><td>517</td><td>647</td><td>217</td><td>320</td><td>649</td><td>77.610</td><td>38.805</td></tr>
<tr><td>Ofc. 1ª Mec.</td><td>2.587</td><td>517</td><td></td><td>217</td><td>320</td><td>649</td><td>77.610</td><td>38.805</td></tr>
<tr><td>Peón día</td><td>2.455</td><td>491</td><td></td><td>154</td><td>320</td><td>649</td><td>73.650</td><td>36.825</td></tr>
<tr><td>Peón noite</td><td>2.455</td><td>491</td><td>614</td><td>154</td><td>320</td><td>649</td><td>73.650</td><td>36.825</td></tr>
<tr><td>Prezo festivo</td><td>3.337</td></tr>
<tr><td>-Persoal Adtivo. (retribución mensual)</td></tr>
<tr><td>Aux. Admón.</td><td>73.649</td><td>3.375</td><td>8.071</td><td>73.649</td><td>36.824</td></tr>
</tbody></table>
<p>ANEXO II</p>
<p>Ano 1999</p>
<table><tbody><tr><td></td></tr>
<tr><td>Categoría</td><td>S. base</td><td>Tóxico</td><td>Noct.</td><td>Activ.</td><td>Transp.</td><td>Product.</td><td>Pagas
Ver./Nadal</td><td>Benefic.</td></tr>
<tr><td></td></tr>
</tbody></table>
<table><tbody><tr><td>Encargado</td><td>4.270</td><td>854</td><td>1.068</td><td>1.197</td><td>338</td><td>718</td><td>128.100</td><td>64.050</td></tr>
<tr><td>Cond. día</td><td>2.729</td><td>546</td><td></td><td>229</td><td>338</td><td>684</td><td>81.870</td><td>40.935</td></tr>
<tr><td>Cond. noite</td><td>2.729</td><td>546</td><td>682</td><td>229</td><td>338</td><td>684</td><td>81.870</td><td>40.935</td></tr>
<tr><td>Ofc. 1ª Mec.</td><td>2.729</td><td>546</td><td></td><td>229</td><td>338</td><td>684</td><td>81.870</td><td>40.935</td></tr>
<tr><td>Peón día</td><td>2.590</td><td>518</td><td></td><td>162</td><td>338</td><td>684</td><td>77.700</td><td>38.850</td></tr>
<tr><td>Peón noite</td><td>2.590</td><td>518</td><td>648</td><td>162</td><td>338</td><td>684</td><td>77.700</td><td>38.850</td></tr>
<tr><td>Prezo festivo</td><td>4.500</td></tr>
<tr><td>-Persoal Adtivo. (retribución mensual)</td></tr>
<tr><td>Aux. Admón.</td><td>77.699</td><td>3.561</td><td>8.515</td><td>77.699</td><td>38.850</td></tr>
</tbody></table>
<p>ANEXO III</p>
<p>Ano 2000</p>
<table><tbody><tr><td></td></tr>
<tr><td>Categoría</td><td>S. base</td><td>Tóxico</td><td>Noct.</td><td>Activ.</td><td>Transp.</td><td>Product.</td><td>Pagas
Ver./Nadal</td><td>Benefic.</td></tr>
<tr><td></td></tr>
</tbody></table>
<table><tbody><tr><td>Encargado</td><td>4.484</td><td>897</td><td>1.121</td><td>1.256</td><td>355</td><td>754</td><td>134.520</td><td>67.260</td></tr>
<tr><td>Cond. día</td><td>2.865</td><td>573</td><td></td><td>241</td><td>355</td><td>719</td><td>85.950</td><td>42.975</td></tr>
<tr><td>Cond. noite</td><td>2.865</td><td>573</td><td>716</td><td>241</td><td>355</td><td>719</td><td>85.950</td><td>42.975</td></tr>
<tr><td>Ofc. 1ª Mec.</td><td>2.865</td><td>573</td><td></td><td>241</td><td>355</td><td>719</td><td>85.950</td><td>42.975</td></tr>
<tr><td>Peón día</td><td>2.719</td><td>544</td><td></td><td>170</td><td>355</td><td>719</td><td>81.570</td><td>40.785</td></tr>
<tr><td>Peón noite</td><td>2.719</td><td>544</td><td>680</td><td>170</td><td>355</td><td>719</td><td>81.570</td><td>40.785</td></tr>
<tr><td>Prezo festivo</td><td>5.600</td></tr>
<tr><td>-Persoal Adtivo. (retribución mensual)</td></tr>
<tr><td>Aux. Admón.</td><td>81.584</td><td>3.739</td><td>8.940</td><td>81.584</td><td>40.792</td></tr>
</tbody></table>
<p>ANEXO IV</p>
<p>Servicio de R.B.U. e L. viaria de Nigrán</p>
<p>Cadro horario para o ano 1998</p>
<p>1. Servicio de R.B.U.:</p>
<p>1. 16 de setembro a 15 de xuño. Luns a sábado:</p>
<p>Noite de 23 a 6 horas.</p>
<p>Mañá de 7 a 14 horas.</p>
<p>2. 16 de xuño a 15 de setembro. Diario:</p>
<p>Noite de 1 a 8 horas.</p>
<p>Mañá de 6 a 13 horas.</p>
<p>2. Servicio de L. viaria:</p>
<p>1. 16 de setembro a 15 de xuño. Luns a sábado:</p>
<p>Mañá de 7 a 14 horas.</p>
<p>2. 16 de xuño a 15 de setembro. Diario:</p>
<p>Mañá de 6 a 13 horas.</p>
<p>3. Servicio de talleres:</p>
<p>1. 16 de setembro a 15 de xuño. Luns a sábado:</p>
<p>Mañá de 7 a 14 horas.</p>
<p>2. 16 de xuño a 15 de setembro. Diario:</p>
<p>Mañá de 6 a 13 horas.</p>
<p>4. Servicio de oficinas:</p>
<p>1. 16 de setembro a 15 de xuño. Luns a sábado:</p>
<p>Mañá de 7 a 14 horas.</p>
<p>2. 16 de xuño a 15 de setembro. Luns a sábado:</p>
<p>Mañá de 6 a 13 horas.</p>
<p>5. Festivos locais:</p>
<p>Día 29 de xuño (luns).</p>
<p>Día 1 de agosto (sábado).</p>
<p>6. Festivos s/Art. 19 Conv.:</p>
<p>Día 3 de novembro.</p>

