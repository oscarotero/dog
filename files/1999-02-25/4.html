---
date: '1999-02-25'
id: 45F2
page: 2
number: 39
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de febreiro de 1999 pola que se modifica o concerto educativo co
  centro privado Divino Maestro de Ourense.
range: Orde
url: 'https://www.xunta.gal/dog/Publicados/1999/19990225/Anuncio45F2_gl.html'
---
<p>Por orde do 31 de xullo de 1998 (DOG do 19 de agosto) aprobáronse os concertos educativos cos centros docentes privados, concedéndolle ó centro privado Divino Maestro de Ourense o concerto para 0/6 unidades de educación primaria, 0/2 unidades do 1º ciclo da ESO e 1 unidade de 3º da ESO.</p>
<p>Tendo en conta que dito centro tiña a consideración de centro público de réxime especial, pasando a ser centro privado concertado, e que, con posterioridade á publicación da antedita Orde do 31 de xullo de 1998, se produce tres vacantes ó trasladarse dous profesores estatais con destino definitivo e un con destino provisional.</p>
<p>Vistos a Lei orgánica 8/1985, do 3 de xullo, reguladora do dereito á educación (BOE do 4) e o Real decreto 2377/1985, do 18 de decembro, polo que se aproba o Regulamento de normas básicas sobre concertos educativos (BOE do 27).</p>
<p>Considerando que, ó abeiro do establecido na disposición adicional quinta do devandito Real decreto 2377/1985, as prazas existentes, ocupadas por profesores estatais, amortizaranse no momento en que se produzan vacantes e, polo tanto, procede a súa substitución por profesores que o centro privado concertado Divino Maestro debe contratar aténdose ó establecido na Lei orgánica 8/1985.</p>
<p>Polo anteriormente exposto e por proposta da Dirección Xeral de Centros e Inspección Eucativa, esta consellería</p>
<p>DISPÓN:</p>
<p>Primeiro.-Aproba-la modificación do concerto educativo co centro privado Divino Maestro de Ourense, quedando coa seguinte configuración: 0/6 unidades de educación primaria, 2/2 unidades do 1º ciclo da Eso e 1 unidade de 3º curso da ESO.</p>
<p>Segundo.-O documento administrativo no que se formalizará a dita modificación do concerto educativo será asinado polo titular da Consellería de Educación e Ordenación Universitaria e polo titular do centro privado ou persoa con representación debidamente acreditada.</p>
<p>Se o titular do centro privado non subscribise o documento de formalización na data que se lle notifique, entenderase decaído no seu dereito.</p>
<p>Terceiro.-A modificación que, por esta orde se aproba terá efectos desde o inicio do curso académico 1998-99.</p>
<p>Cuarto.- De acordo co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, a presente resolución esgota a vía administrativa polo que, contra ela, poderá interporse recurso contencioso-administrativo perante os órganos competentes para entenderen dos recursos contencioso-administrativos, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 2 de febreiro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

