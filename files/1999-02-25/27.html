---
date: '1999-02-25'
id: 465A
page: 2
number: 39
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de xaneiro de 1999, da Delegación Provincial da Coruña, de
  autorización administrativa, declaración, en concreto, de utilidade pública e
  aprobación do proxecto de execución da instalación eléctrica que se cita.
  (Expediente 114/1998).
range: Resolución
url: 'https://www.xunta.gal/dog/Publicados/1999/19990225/Anuncio465A_gl.html'
---
<p>Vista a solicitude para autorización administrativa, recoñecemento de utilidade pública, coa relación concreta e individualizada dos bens ou dereitos que se consideran de necesaria expropiación, así como aprobación do proxecto de execución que se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: Avda. de Arteixo, 171, 15007 A Coruña.</p>
<p>Denominación: L.M.T., C.T., R.B.T., Torre (Cerdido).</p>
<p>Liña eléctrica aérea a 20 kV cunha lonxitude de 0,075 km con orixe no apoio s/n que se vai substituír da L.M.T. Covelo-Mestas-Altar (expediente 34169) e final no centro de transformación proxectado tipo intemperie Torre, cunha potencia de 50 kVA e relación de transformación de 20.000/380-220 V e unha rede de baixa tensión de 0,02 km de lonxitude con conductor tipo R.Z.</p>
<p>A petición someteuse a información pública, con relación de propietarios, bens e dereitos afectados, publicáronse no Diario Oficial de Galicia do 20-7-1998 e no BOP do 9-6-1998, no xornal El Ideal Gallego do día 6-6-1998 e nos taboleiros de anuncios da Casa do Concello de Cerdido ó mesmo tempo, notificouse individualmente a cada un dos interesados que figuran na dita relación.</p>
<p>Durante o período en que se someteu a trámite de información pública non se recibiron escritos de rectificación de datos ou alegacións.</p>
<p>Vista a Lei 54/1997, do 27 de novembro, do sector eléctrico, os decretos 2617/1966 e 2619/1966, do 20 de outubro, sobre autorización e expropiación</p>
<p>forzosa das instalacións eléctricas, e cumpridos os trámites regulamentarios establecidos, esta delegación provincial resolveu,</p>
<p>Autorizar e aproba-lo proxecto das citadas instalacións e declarar, en concreto, a utilidade pública dos mesmos que leva implícita a necesidade de ocupación dos bens ou de adquisición dos dereitos afectados e implica a urxente ocupación ós efectos do artigo 52 da Lei de expropiación forzosa.</p>
<p>Contra esta resolución, que non é definitiva en vía administrativa, poderase interpoñer recurso ordinario, ante o conselleiro de Industria e Comercio da Xunta de Galicia, no prazo dun mes, de acordo co disposto no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A Coruña, 29 de xaneiro de 1999.</p>
<p>Jesús Espada Martínez</p>
<p>Delegado provincial da Coruña</p>

