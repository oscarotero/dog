---
date: '1999-02-25'
id: 46AE
page: 2
number: 39
agency: CONCELLO DE VIGO
section: VI. ANUNCIOS
title: >-
  Anuncio de información pública do proxecto de estatutos e bases de actuación
  para a constitución da xunta de compensación da unidade de actuación UA1
  Tomada.
range: Anuncio
url: 'https://www.xunta.gal/dog/Publicados/1999/19990225/Anuncio46AE_gl.html'
---
<p>O Consello da Xerencia de Urbanismo, en sesión do dezaoito de xuño de 1998, acordou aprobar inicialmente o proxecto de bases de actuación e estatutos para constitución e funcionamento da xunta de compensación da unidade de actuación 1 Tomada, presentado con data do 1 de xuño Ppdo. no Rexistro da Xerencia de Urbanismo por Juan Álvarez Rial e J. José Filgueira Alonso, en representación de propietarios da UA constituídos en comisión xestora, someténdoos a información pública polo prazo de vinte días mediante a inserción de anuncios no DOG e notificación persoal ós propietarios afectados.</p>
<p>O que se fai público para xeral coñecemento, segundo o establecido no artigo 133.4º da Lei 1/1997, do solo de Galicia, en relación co artigo 102 desta. O expediente atópase á disposición do público en xeral na oficina de información da Xerencia Municipal de Urbanismo (planta baixa da Casa do Concello).</p>
<p>Así mesmo, o presente anuncio servirá de notificación nos termos previstos na citada lei, así como no artigo 59 da Lei de réxime xurídico das administracións públicas e do procedemento administrativo común, para todos aqueles propietarios que sexan descoñecidos, dos que se ignore o lugar de notificación ou, intentada, esta, non se puidese practicar.</p>
<p>Vigo, 12 de xaneiro de 1999.</p>
<p>Manuel Pérez Álvarez</p>
<p>Alcalde-presidente da Xerencia Municipal</p>
<p>de Urbanismo</p>

