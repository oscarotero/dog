---
date: '2022-10-25'
id: G0597-071022-0005
page: 56392
number: 203
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 30 de setembro de 2022, da Secretaría Xeral Técnica e do
  Patrimonio da Consellería de Facenda e Administración Pública, pola que se
  acorda a incoación do procedemento para a declaración da Comunidade Autónoma
  de Galicia como herdeira ab intestato de José González Domínguez.
range: Resolución
url: >-
  https://www.xunta.gal/dog/Publicados/2022/20221025/AnuncioG0597-071022-0005_gl.html
---
<p>José González Domínguez, con DNI 35581165G, nado no Porriño (Pontevedra) o 16 de maio de 1940, faleceu o 14 de febreiro de 2017 en Pontevedra, con derradeiro domicilio, segundo o padrón municipal de habitantes, na rúa Martín Códax da cidade de Vigo, datos que figuran comprobados, xunto co da súa veciñanza civil galega, no informe preliminar do 28 de setembro de 2022 do Servizo de Protección e Defensa Patrimonial da Subdirección Xeral do Patrimonio. O devandito informe foi emitido logo da realización das actuacións previas precisas que levan a considerar procedente a apertura do procedemento administrativo para a declaración da Comunidade Autónoma de Galicia como herdeira <em>ab intestato</em> do causante, pola presunta ausencia doutros herdeiros con dereito a suceder preferente ao da Administración autonómica, de conformidade co disposto na Lei 2/2006 de dereito civil de Galicia.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011 do patrimonio da Comunidade Autónoma de Galicia, 4 e 7 do Decreto 133/2022 polo que se establece a estrutura orgánica da Consellería de Facenda e Administración Pública, e de acordo co artigo 20.bis da Lei 33/2003 do patrimonio das administracións públicas, </p>
    <h2>RESOLVO: </h2>
    <p>1º. Incoar procedemento para a declaración da Comunidade Autónoma de Galicia como herdeira <em>ab intestato</em> de José González Domínguez.</p>
    <p>2º. Publicar a presente resolución no <em>Boletín Oficial del Estado</em>, no <em>Diario Oficial de Galicia </em>e na páxina web da Consellería de Facenda e Administración Pública, Área Temática de Patrimonio, Anuncios, que se poderá consultar na seguinte ligazón: </p>
    <p>http://www.conselleriadefacenda.es/areas-tematicas/patrimonio/anuncios</p>
    <p>3º. Remitir copia da presente resolución aos concellos do Porriño, Vigo e Pontevedra, así como a calquera outro no cal durante a instrución deste procedemento se detecten bens da persoa causante, para a súa exposición pública no seu taboleiro de anuncios, por prazo non inferior a un mes.</p>
    <p>O prazo máximo ordinario para resolver este procedemento é dun ano contado desde a data de adopción da presente resolución.</p>
    <p>Con anterioridade á resolución do procedemento, calquera interesado poderá presentar alegacións ou achegar os documentos e outros elementos de xuízo que considere oportunos, que se dirixirán á Consellería de Facenda e Administración Pública, Secretaría Xeral Técnica e do Patrimonio, Subdirección Xeral do Patrimonio, código de expediente ABI/2017/0019, Edificio Administrativo San Caetano, bloque nº 3, 15781 Santiago de Compostela. </p>
    <p>Conforme o previsto no artigo 112.1, parágrafo segundo, da Lei 39/2015 do procedemento administrativo común das administracións públicas, contra a presente resolución non se poderá interpor recurso administrativo, sen prexuízo de que as alegacións de oposición a este acto de trámite que se presenten durante o procedemento sexan obxecto de consideración, se procede, na resolución que poña fin ao procedemento.</p>
    <p>Santiago de Compostela, 30 de setembro de 2022</p>
    <footer><p>Jorge Atán Castro<br>Secretario xeral técnico e do Patrimonio da Consellería de<br>Facenda e Administración Pública</p></footer>

