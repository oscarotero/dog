---
date: '2018-07-24'
id: G0003-170718-0003
page: 34802
number: 141
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 16 de xullo de 2018, da Dirección Xeral de Recursos Humanos,
  pola que se publica a relación definitiva de admitidos/as e excluídos/as e a
  resolución provisional do ciclo de adxudicación correspondente ao ano 2018 do
  concurso de traslados aberto e permanente para a provisión de prazas básicas
  de persoal estatutario sanitario de formación profesional.
range: Resolución
url: >-
  https://www.xunta.gal/dog/Publicados/2018/20180724/AnuncioG0003-170718-0003_gl.html
---
<p>Mediante a Resolución desta dirección xeral, do 11 de decembro de 2017 (<em>Diario Oficial de Galicia</em> núm 243, do 26 de decembro), convocouse concurso de traslados aberto e permanente para a provisión de prazas básicas de persoal estatutario sanitario de formación profesional.</p>
    <p>Mediante a Resolución do 13 de marzo de 2018 (<em>Diario Oficial de Galicia</em> núm. 60, do 26 de marzo) publicouse a relación provisional de admitidos/as e excluídos/as no devandito proceso así como a oferta de destinos do ciclo de adxudicación correspondente ao ano 2018.</p>
    <p>De conformidade co previsto nas bases 3.5.1), 8.3) e 8.4) da Resolución do 20 de novembro de 2017 pola que se aproban as bases do procedemento de concurso de traslados aberto e permanente para a provisión de prazas básicas de persoal estatutario do Sistema público de saúde de Galicia (<em>Diario Oficial de Galicia</em> núm. 227, do 29 de novembro), logo de finalizada a análise das reclamacións presentadas contra a listaxe de admitidos/excluídos así como a baremación dos méritos alegados e acreditados polos/as concursantes, esta dirección xeral, como órgano convocante do proceso,</p>
    <h2>RESOLVE:</h2>
    <p>Primeiro. Aprobar a relación definitiva de admitidos/as e excluídos/as no ciclo de adxudicación correspondente ao ano 2018 do concurso de traslados aberto e permanente para a provisión de prazas básicas de persoal estatutario sanitario de formación profesional.</p>
    <p>Segundo. Declarar resolto provisionalmente o antedito concurso, coa publicación das puntuacións e destinos provisionalmente asignados.</p>
    <p>As listas coa relación definitiva de admitidos/as e excluídos/as por categoría, as puntuacións provisionais desagregadas por epígrafe do baremo e os destinos provisionais, se é o caso, asignados están publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a concursante no seu expediente electrónico persoal en Fides/expedient-e/sección de procesos.</p>
    <p>Terceiro. Ampliar, por coincidencia co período estival, o prazo de reclamación previsto na base 8.4 da Resolución do 20 de novembro de 2017, de modo tal que os/as concursantes admitidos/as poderán presentar reclamación contra os resultados da baremación e adxudicación provisionais desde o día seguinte ao da publicación desta resolución no <em>Diario Oficial de Galicia</em> ata o 7 de setembro de 2018. Tales reclamacións serán rexeitadas ou admitidas na resolución definitiva que aprobará a autoridade convocante e que se publicará no <em>Diario Oficial de Galicia</em>.</p>
    <p>Cuarto. Contra as listas definitivas de admitidos/as e excluídos/as as persoas interesadas poderán interpor recurso contencioso-administrativo no prazo de dous meses, contados a partir do día seguinte ao da publicación da presente resolución, ante o xulgado do contencioso-administrativo competente, de conformidade co establecido na Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderán interpor recurso de reposición ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao desta publicación.</p>
    <p>Santiago de Compostela, 16 de xullo de 2018</p>
    <footer><p>Margarita Prado Vaamonde<br>Directora xeral de Recursos Humanos</p></footer>

