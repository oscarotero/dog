---
date: '2002-01-16'
id: '1586'
page: 579
number: 11
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 2 de novembro de 2001, da Dirección Xeral de Industria, pola que
  se autoriza administrativamente, se declara de utilidade pública e se aproba o
  proxecto de execución da ampliación da rede da Coruña acometida á rúa Juan
  Flórez números 34, 36 e 38, promovido pola empresa Gas Natural La Coruña, S.A.
  (Expediente 01/7-0-G).
range: Resolución
url: 'https://www.xunta.gal/dog/Publicados/2002/20020116/Anuncio1586_gl.html'
---
<p>Examinado o expediente instruído por instancia da empresa Gas Natural La Coruña, S.A., con enderezo para efectos de notificacións en r/ Rafael Alberti, 8-entreplanta, 15008 A Coruña, resultan os seguintes</p>
<p>Antecedentes de feito.</p>
<p>Primeiro.-Por Orde do 16 de abril de 1996 a Consellería de Industria e Comercio outorgou a Gas Galicia SDG, S.A. a concesión administrativa para a prestación de servicio público de subministración de gas natural para usos domésticos, comerciais e industriais nos termos municipais da Coruña, Culleredo e Arteixo, concesión que deveu en autorización conforme establece a disposición adicional sexta da Lei 34/1998, do 7 de outubro, do sector de hidrocarburos.</p>
<p>Segundo.-Por Orde do 4 de xuño de 1996 autorizouse a Gas Galicia, SDG, S.A. a transmisión da concesión anterior a Gas Natural La Coruña, S.A.</p>
<p>Terceiro.-Con data 12 de marzo de 2001, a referida empresa solicitou, ó amparo do establecido nos artigos 89.3º e 104 da Lei 34/1998, do 7 de outubro, do sector de hidrocarburos, e no artigo 9 do Regu</p>
<p>lamento xeral do servicio público de gases combustibles aprobado por Decreto 2913/1973, do 26 de outubro, a aprobación do proxecto de ampliación da rede da Coruña -acometida á rúa Juan Flórez números 34, 36 e 38, así coma a declaración de utilidade pública das mencionadas instalacións, xuntando á dita solicitude o preceptivo proxecto de instalacións, que foi redactado conforme o esixido polo Regulamento de redes e acometidas de combustibles gasosos, aprobado por orde do Ministerio de Industria do 18 de novembro de 1974, modificado por ordes do Ministerio de Industria e Enerxía do 26 de outubro de 1983, do 6 de xullo de 1984 e 9 de marzo de 1994.</p>
<p>O trazado afecta o termo municipal da Coruña, e as características das instalacións serán as seguintes:</p>
<p>A acometida iniciarase desde a rede xeral situada na r/ Juan Flórez, accedéndose á praza mediante tubaxe de aceiro normalizado.</p>
<p>As tubaxes discorrerán desde a acometida xeral dentro dunha gabia e enriba do forxado do garaxe existente ata os puntos de acometida ós edificios e locais comerciais. Nos ditos puntos darase servicio de gas a cada acometida individual.</p>
<p>O conducto por onde discorrerán os tres tubos de gas de aceiro realizarase aproveitando o espacio existente entre o pavimento da praza o xardín e a parte superior do seu forxado, sen afectar en ningún momento a elementos estructurais de calquera tipo.</p>
<p>As lonxitudes necesarias da tubaxe para cada acometida son as seguintes:</p>
<p>r/ Juan Flórez, 34 (ximnasio Centurión): 1,5 polgadas e 40 m de lonxitude.</p>
<p>r/ Juan Flórez, 36 (clínica dental): 3 polgadas e 31 m de lonxitude.</p>
<p>r/ Juan Flórez, 38 (restaurante A la Brasa): 1,5 polgadas e 25 m de lonxitude.</p>
<p>O orzamento ascende á cantidade de 961.077 pesetas.</p>
<p>Cuarto.-Esta dirección xeral someteu a información pública o referido proxecto xunto coa relación de bens e dereitos afectados, mediante Resolución do 15 de xuño de 2001, publicada no Diario Oficial de Galicia do 3 de xullo, no BOP da Coruña do 2 de xullo, no diario La Voz de Galicia do 3 de xullo de 2001 e no taboleiro de anuncios do Concello da Coruña.</p>
<p>Quinto.-Durante o período legalmente establecido recibíronse as seguintes alegacións ó proxecto:</p>
<p>1. Tomás Rodríguez-Sabio Sánchez, en calidade de conselleiro delegado da entidade mercantil Primera Coruñesa, S.A., manifesta:</p>
<p>Que lle sorprendeu a recepción da notificación, dado que chegaran a un acordo verbal con Gas Coruña para evita-lo trámite de expropiación.</p>
<p>Que a resolución do presente expediente pode causar indefensión debido a unha serie de defectos formais:</p>
<p>Non se lle facilitaron plano detallado nin proxecto ningún que lle permita coñecer cál é a parte da súa propiedade que se pretende expropiar.</p>
<p>Non constan no expediente como prexudicados outras entidades afectadas como o Concello da Coruña, a cafetería Galia, e os propietarios das numerosas prazas de garaxe sitas debaixo da praza.</p>
<p>As alegacións foron remitidas á empresa beneficiaria.</p>
<p>Sexto.-A solicitude obxecto deste expediente recibiu o informe favorablemente da Delegación Provincial da Coruña.</p>
<p>Fundamentos de dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, modificado polo Decreto 181/1999, do 17 de xuño, polo que se establece a estructura orgánica da Consellería de Industria e Comercio, en relación coa Lei 34/1998, do 7 de outubro, do sector de hidrocarburos, cos decretos 2913/1973, do 26 de outubro e 1775/1967, do 22 de xuño.</p>
<p>Segundo.-O proxecto cumpre coas esixencias regulamentarias fixadas no citado Decreto 2913/1973, do 26 de outubro, así coma as normas ou regulamentos que as desenvolven, e o Regulamento de</p>
<p>redes e acometidas de combustibles gasosos aprobado pola orde do Ministerio de Industria do 18 de novembro de 1974.</p>
<p>Terceiro.-Á vista das alegacións presentadas por Tomás Rodríguez-Sabio Sánchez, da contestación a elas por parte da empresa Gas Natural La Coruña, S.A. e o resto da documentación que figura no expediente, queda de manifesto que:</p>
<p>En relación á xustificación documental relativa a que existiu un principio de acordo entre as partes para a solución amigable da constitución dunha servidume de paso sobre a propiedade do alegante, a empresa Gas Coruña alega que o dito acordo non se chegou a asinar, polo que calquera actuación previa á sinatura dun contrato escrito, sen se chegar a ningún acordo asinado, non ten os requisitos que establece o artigo 1261 do Código Civil para a validez dos contratos.</p>
<p>Non pode alegarse indefensión cando se lle outorgou un prazo para efectua-las manifestacións que considere oportunas e o interesado renuncia ó dereito que ten de conformidade co artigo 35 a) da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O proxecto estivo sometido a información pública nesta dirección xeral e na Delegación Provincial de Industria da Coruña, tal e como se indica na Resolución do 15 de xuño de 2001, publicada nos medios mencionados no punto cuarto dos antecedentes, para coñecemento xeral e especialmente para os propietarios dos terreos afectados y demais titulares afectados polo dito proxecto.</p>
<p>Por todo o anterior, debe accederse ó solicitado pola empresa Gas Natural La Coruña, S.A. e, por conseguinte, proceder a aproba-lo proxecto de execución de referencia nos tramos reflectidos no punto segundo dos antecedentes, correspondentes ó termo municipal da Coruña.</p>
<p>Vistos os preceptos legais citados e os demais de pertinente e xeral aplicación, esta dirección xeral,</p>
<p>RESOLVE:</p>
<p>-Autorizar a Gas Natural La Coruña, S.A. as instalacións que se recollen na ampliación da rede da Coruña -acometida á rúa Juan Flórez números 34, 36 e 38 e aproba-lo seu proxecto de execución.</p>
<p>-Declara-la utilidade pública das instalacións que se autorizan, para os efectos previstos no artigo 52 da Lei de expropiación forzosa.</p>
<p>Esta autorización administrativa outórgase de acordo coas condicións xerais previstas na Lei 34/1998, do 7 de outubro, o Decreto 2613/1973, do 26 de outubro e o Decreto 1775/1967, do 22 de xullo, e baixo as condicións especiais seguintes:</p>
<p>Primeira.-As instalacións deberán realizarse conforme as especificacións e planos do proxecto que se aproba.</p>
<p>Segunda.-Para introducir modificacións nas instalacións que afecten os datos básicos do proxecto será necesario a autorización desa Dirección Xeral de Industria. Así mesmo, a Delegación Provincial de Industria e Comercio da Coruña poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación de dita facultade.</p>
<p>Terceira.-En todo momento deberá cumprirse canto establece o Regulamento de redes e acometidas de combustibles gasosos, aprobado por orde do Ministerio de Industria do 18 de novembro de 1974, modificado polas ordes do Ministerio de Industria e Enerxía do 26 de outubro de 1983, 6 de xullo de 1984 e 9 de marzo de 1994.</p>
<p>Cuarta.-Os materiais e instalacións eléctricas deberán cumpri-lo disposto no Regulamento electrotécnico de baixa tensión e as súas instruccións técnicas complementarias, así coma a norma UNE 20.322-86: Clasificación de localizacións con riscos de explosión debido á presencia de gases, vapores e néboas inflamables. A localización de canalizacións deberá realizarse segundo o establecido na norma UNE 60-302 as zonas de seguridade e coeficientes de cálculo estarán de acordo co establecido na norma UNE 60-305, debendo así mesmo establecerse dispositivos que limiten a presión nas canalizacións ós valores máximos de servicio autorizados.</p>
<p>Quinta.-O prazo para a posta en marcha das instalacións será de seis meses contados desde a data en que exista posibilidade legal de ocupación física dos predios afectados, podendo solicitar prórroga, en caso necesario, logo da oportuna xustificación.</p>
<p>Sexta.-A Delegación Provincial de Industria e Comercio da Coruña deberá realizar durante as obras e unha vez rematadas estas, as comprobacións e probas que considere necesarias en relación co cumprimento das condicións xerais e específicas establecidas.</p>
<p>Sétima.-O peticionario manterá informada á Delegación Provincial de Industria e Comercio da Coruña de calquera incidencia que se poida producir durante a execución das obras e tamén das datas e fases previstas para a realización das probas e controis regulamentarios, todo iso con antelación suficiente, acreditando posteriormente ante a citada delegación provincial que os ensaios previstos foron realizados por entidades ou persoas legalmente facultadas e con resultado satisfactorio.</p>
<p>Ó remata-las obras remitirase á dita delegación provincial o certificado final de dirección de obra, asinado por técnico competente, que acredite que as instalacións cumpren as condicións técnicas e prescricións regulamentarias que lle son de aplicación e que se axustan ó proxecto aprobado e/ou, se é o caso, ás modificacións autorizadas, xuntando</p>
<p>as actas e certificacións das probas e controis regulamentarios. A delegación provincial, logo de informe do técnico designado pola dita delegación estenderá, se procede, a acta de posta en marcha da instalación.</p>
<p>Oitava.-O peticionario asegurará o mantemento e vixilancia correcta das instalacións durante a construcción e despois da súa posta en servicio co fin de garantir que en todo momento se manterá as condicións regulamentarias de seguridade.</p>
<p>Novena.-Para a seguridade das instalacións a que se refire a presente resolución establécense as seguintes afeccións en relación cos elementos que se mencionan:</p>
<p>A. Imposición de servidume permanente de paso de gas ó longo do trazado da conducción, cunha anchura de 1 metro, 0,5 m a cada lado do eixe, por onde discorrerá soterrado o encanamento ou encanamentos que se requiran para a conducción do gas. Esta servidume que se establece estará suxeita ás seguintes limitacións ó dominio:</p>
<p>1. Prohibición de efectuar traballos de arada ou similares a unha profundidade superior a cincuenta centímetros, así coma de plantar árbores ou arbustos a unha distancia inferior a un metro contado desde o eixe do encanamento.</p>
<p>2. Prohibición de realizar calquera tipo de obras, construcción, edificación ou efectuar acto algún que puidera danar ou perturba-lo bo funcionamento das instalacións, a unha distancia inferior a tres metros do eixe do trazado, a un e outro lado do mesmo. Esta distancia poderá reducirse sempre que se solicite expresamente e se cumpran as condicións que, en cada caso, fixe o órgano competente da Administración.</p>
<p>3. Libre acceso do persoal e equipos necesarios para poder manter, reparar ou renova-las instalacións, con pagamento, se é o caso, dos danos que se ocasionen.</p>
<p>4. Posibilidade de instala-los fitos de sinalización ou delimitación e os tubos de ventilación, así coma de realiza-las obras superficiais ou subterráneas que sexan necesarias para a execución ou funcionamento das instalacións.</p>
<p>B. Ocupación temporal dos terreos necesarios para a execución das obras, da franxa que se reflicte para cada predio nos planos parcelarios de expropiación. Nesta zona farase desaparecer, temporalmente, todo obstáculo e realizaranse as obras necesarias para o tendido e instalación da canalización e elementos anexos, executando os traballos ou operacións precisas para os ditos fins.</p>
<p>Décima.-A compañía operadora deberá ter un programa de vixilancia, inspección e control para observa-las condicións en que se atopan as canalizacións, debendo manter unha central de avisos atendida per</p>
<p>manentemente e dispor dun plan de emerxencia escrito que describa a organización e actuación de medios humanos e materiais propios nas situacións de emerxencia. Así mesmo, deberá facilitar ós servicios de bombeiros, concello e organismos con competencias en materia de protección civil, copia dos planos de situación das canalizacións e características destas. Esta documentación será copia da que debe ter actualizada en arquivo a compañía operadora durante o período de explotación, de acordo co establecido no Regulamento de redes e acometidas de combustibles gasosos e demais disposicións complementarias e modificadoras.</p>
<p>Décimo primeira.-A autorización outórgase sen prexuízo de terceiros e independentemente das autorizacións, licencias de competencia doutros organismos ou entidades públicas, necesarios para realiza-las instalacións aprobadas.</p>
<p>Décimo segunda.-A Administración reserva para si o dereito a deixar sen efecto a presente autorización polas causas sinaladas polo artigo 34 do Decreto 1775/1967, do 20 de xullo, por incumprimento das condicións estipuladas, pola facilitación de datos inexactos, pola extinción da concesión da que dimana ou por calquera outra causa excepcional que o xustifique.</p>
<p>Contra a presente resolución, que non pon fin á vía administrativa, poderá interporse, se é o caso, recurso de alzada ante o conselleiro de Industria e Comercio, no prazo dun mes contado desde o día seguinte ó da publicación.</p>
<p>Santiago de Compostela, 2 de novembro de 2001.</p>
<p>Ramón Ordás Badía</p>
<p>Director xeral de Industria</p>

