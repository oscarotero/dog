---
date: '2001-09-07'
id: E606
page: 12
number: 174
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2001/20010907/AnuncioE606_gl.html'
---
<p>A Comisión de Goberno do Concello de Santiago de Compostela, na sesión que tivo lugar o día 2 de xullo de 2001, aprobou inicialmente a delimitación da unidade de actuación número 3 (UA-3) da avenida de Vilagarcía, promovida polos servicios técnicos municipais, elixindo como sistema de actuación o de cooperación.</p>
<p>O ámbito de actuación está situado na beira oeste da avenida de Vilagarcía, no tramo comprendido entre o edificio número 24 da citada avenida e solo urbanizable de Romero Donallo (SUP-1).</p>
<p>En cumprimento do que dispón o artigo 121 da Lei 1/1997, do solo de Galicia (LSG), o expediente sométese a información pública durante o prazo de vinte días, contados a partir do día seguinte ó da publicación deste anuncio no Diario Oficial de Galicia e nun periódico de circulación na provincia. Durante este prazo, os interesados poderán consulta-lo expediente na sección de Planeamento e Xestión e formular por escrito as alegacións que xulguen oportunas.</p>
<p>Este anuncio servirá de edicto de notificación, de acordo co previsto no artigo 59.4º da Lei 30/1992, de réxime xurídico das administracións públicas e do procedemento administrativo común, a todos aqueles que, por seren descoñecidos ou ignorarse o seu paradoiro, non poidan ser notificados persoalmente, e que de seguido se relacionan.</p>
<p>Santiago de Compostela, 23 de agosto de 2001.</p>
<p>Luís Toxo Ramallo</p>
<p>Concelleiro delegado de Urbanismo</p>
<table><tbody><tr><td></td></tr>
<tr><td>Nº parcela</td><td>Referencia catastral</td><td>Titular</td></tr>
<tr><td></td></tr>
<tr><td>Del. actual</td><td>Del. ano 90</td></tr>
<tr><td></td></tr>
</tbody></table>
<table><tbody><tr><td>1</td><td>1044</td><td>6568904 NH 3466H</td><td>Antonio Barros Malleiro</td></tr>
<tr><td></td></tr>
<tr><td>2</td><td>1043</td><td>6568905 NH 3466H</td><td>Promoventa Riveira, S.A.</td></tr>
<tr><td></td></tr>
<tr><td>3</td><td></td><td>6568906 NH 3466H</td><td>Construcciones Ruafer, S.A.</td></tr>
<tr><td></td></tr></tbody></table>

