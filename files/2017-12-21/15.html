---
date: '2017-12-21'
id: G1994-281117-0002
page: 57869
number: 241
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (3085/2017).
range: Edicto
url: >-
  https://www.xunta.gal/dog/Publicados/2017/20171221/AnuncioG1994-281117-0002_gl.html
---
<p>Eu, Mª Asunción Barrio Calle, letrada da Administración de xustiza da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 3085/2017 desta sección, seguido por instancia de José Luis Fernández Sobrino, contra Instituto Nacional da Seguridade Social, Tesouraría Xeral da Seguridade Social, Mutua Universal Mugenat, sobre outros dereitos Seguridade Social, se ditou a seguinte resolución:</p>
    <p>Decidimos:</p>
    <p>Estimamos o recurso de suplicación interposto pola Dirección letrada da Administración da Seguridade Social, actuando en nome e representación do Instituto Nacional da Seguridade Social, e da Tesouraría Xeral da Seguridade Social e, en consecuencia, revogamos a sentenza impugnada de data 4 de maio de 2017, ditada polo Xulgado do Social número 2 de Ourense no presente auto 20/2017, sobre revisión de grao de incapacidade, absolvendo aos organismos recorrentes dos pedimentos formulados na súa contra polo demandante, José Luis Fernández Sobrino.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que ha de prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non ten a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 35 seguida de catro díxitos correspondentes ao nº do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “observacións ou concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Unha vez firme, expídase certificación para constancia na peza que se arquivará neste tribunal incorporándose o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentencia, pronunciámolo, mandámolo e asinámolo.</p>
    <p>E para que sirva de notificación en legal forma a Maderas El Trigal, S.L., con último domicilio coñecido en Carballeda de Valdeorras, Ourense, expido este edicto para a súa inserción no <em>Diario Oficial de Galicia</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 28 de novembro de 2017</p>
    <footer><p>A letrada da Administración de xustiza</p></footer>

