---
date: '2017-12-21'
id: G0424-111217-0001
page: 57900
number: 241
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 30 de novembro de 2017, da Dirección Xeral de Enerxía e Minas,
  pola que se somete a información pública a solicitude de autorizacións
  administrativas previa e de construción, declaración de impacto ambiental,
  aprobación do proxecto sectorial de incidencia supramunicipal e declaración de
  utilidade pública, en concreto, dunha instalación eléctrica nos concellos da
  Pastoriza e Castro de Rei, na provincia de Lugo (expediente IN407A 2017/4-0).
range: Resolución
url: >-
  https://www.xunta.gal/dog/Publicados/2017/20171221/AnuncioG0424-111217-0001_gl.html
---
<p>Para os efectos previstos na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 10/1995, do 23 de novembro, de ordenación do territorio de Galicia; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; e na Lei 5/2017, do 19 de outubro, de fomento da implantación de iniciativas empresariais en Galicia, sométese a información pública a seguinte solicitude da instalación eléctrica indicada:</p>
    <p>– Solicitante: Gas Natural Fenosa Renovables, S.L.U.</p>
    <p>– Solicitude: autorizacións administrativas previa e de construción, declaración de impacto ambiental, aprobación do proxecto sectorial de incidencia supramunicipal e declaración de utilidade pública, en concreto, da instalación eléctrica que se describe a continuación.</p>
    <p>– Denominación: liña colectora Ludrio eixe norte: 132 kV parque eólico Pastoriza-Rodeiro-subestación de interconexión Ludrio 132/400 kV.</p>
    <p>– Finalidade:</p>
    <p>A LAT 132 kV parque eólico Pastoriza-Rodeiro-subestación de interconexión Ludrio 132/400 kV terá como finalidade a evacuación da enerxía eléctrica producida no parque eólico Pastoriza-Rodeiro (45 MW) e na planta de biomasa de Vilalba (50 MW).</p>
    <p>– Concellos afectados: A Pastoriza e Castro de Rei (Lugo).</p>
    <p>– Características técnicas da liña eléctrica:</p>
    <p>De 132 kV, en aéreo, sobre apoios metálicos de celosía, simplex, con condutor LA-280, cunha lonxitude de 23.215,6 m, discorrendo por dous termos municipais, A Pastoriza (4.200,6 m) e Castro de Rei (19,015 m), e con dous circuítos:</p>
    <p>• 1º circuíto: ten a súa orixe na subestación do parque eólico de Pastoriza-Rodeiro, no concello da Pastoriza, discorre sobre 85 apoios (desde o nº 85 ata o nº 1), e finaliza na subestación colectora 132/400 kV, no concello de Castro de Rei.</p>
    <p>• 2º circuíto: ten a súa orixe no apoio nº 84 no concello da Pastoriza, no que se proxecta a futura conexión (obxecto doutro proxecto) coa planta de xeración de enerxía a partir de biomasa de Vilalba, discorre sobre 84 apoios (ata o apoio nº 1), e finaliza na subestación colectora 132/400 kV, no concello de Castro de Rei.</p>
    <p>O obxecto da información pública será o proxecto de execución das instalacións, o estudo de impacto ambiental, o proxecto sectorial de incidencia supramunicipal e o documento de declaración de utilidade pública (RBDA e planos parcelarios).</p>
    <p>A declaración de utilidade pública, segundo o artigo 56 da Lei 24/2013, do 26 de decembro, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa.</p>
    <p>A relación de bens e dereitos afectados (RBDA) que se consideran de necesaria expropiación figuran no anexo que se acompaña a esta resolución.</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 30 días, a partir do día seguinte ao da última publicación desta resolución ou a partir da correspondente notificación individual no caso de persoas que figuren na RBDA, podendo examinar toda a documentación na Dirección Xeral de Enerxía e Minas (Edificio Administrativo San Caetano, bloque 5, 4º andar, 15781 Santiago de Compostela), na Xefatura Territorial de Lugo da Consellería de Economía, Emprego e Industria (ronda da Muralla, 70, 27072 Lugo) ou nos concellos afectados.</p>
    <p>Así mesmo, o estudo de impacto ambiental poderá examinarse tamén na Xefatura Territorial de Lugo da Consellería de Medio Ambiente e Ordenación do Territorio (ronda da Muralla, 70, 27072 Lugo).</p>
    <p>Para dar cumprimento ao disposto no artigo 44 da Lei 39/2015, do 1 de outubro, cando as persoas propietarias ou titulares de dereitos sobre predios afectados sexan descoñecidos, se ignore o lugar de notificación ou ben, intentada esta, non se puidese practicar, a notificación farase por medio dun anuncio publicado no <em>Boletín Oficial del Estado.</em></p>
    <p>Santiago de Compostela, 30 de novembro de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

