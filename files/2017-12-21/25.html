---
date: '2017-12-21'
id: G0007-291117-0001
page: 57885
number: 241
agency: Xulgado do Social número 3 de Santiago de Compostela
section: V. Administración de xustiza.
title: EDICTO (633/2016).
range: Edicto
url: >-
  https://www.xunta.gal/dog/Publicados/2017/20171221/AnuncioG0007-291117-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 633/2016 deste xulgado do social, seguido por instancia de Alberte Miguel Taboada Gómez contra Masalo 10, S.L., Fondo de Garantía Salarial (Fogasa) sobre ordinario, se ditou a seguinte resolución:</p>
    <p>«Sentenza número 554/2017.</p>
    <p>Santiago de Compostela, 28 de novembro de 2017.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de cantidades, concretamente reclamación de diferenzas salariais) baixo o número 633/2016, no que é parte demandante Alberte Miguel Taboada Gómez, asistido polo letrado Sr. Corujo Martínez, e son partes codemandadas a mercantil Masalo 10, S.L., que non comparece ao acto de xuízo a pesar de constar citada en legal forma e tempo en unidade de autos, e o Fondo de Garantía Salarial (tamén e en diante, Fogasa), que tampouco comparece ao acto de xuízo a pesar de constar citado en legal forma e tempo en unidade de autos, en nome do rei veño ditar a presente con base nos seguintes</p>
    <p>Decido:</p>
    <p>Que debo estimar e estimo a demanda presentada por Alberte Miguel Taboada Gómez, asistido polo Sr. Corujo Martínez, fronte á empresa Masalo 10, S.L. e fronte ao Fondo de Garantía Salarial e, en consecuencia, debo condenar e condeno, á empresa demandada a aboar ao traballador demandante a cantidade de 2.227,90 euros en concepto de nóminas percibidas e impagadas (meses de marzo de 2016 a xuño de 2016) máis vacacións non gozadas do ano 2016 segundo cantidades detalladas para cada concepto do feito probado terceiro da presente + o xuro do 10 % por demora no pagamento de salario sobre o principal debido ex artigo 29.3 do Estatuto dos traballadores.</p>
    <p>Todo iso sen prexuízo da responsabilidade legal que alcance ao Fondo de Garantía Salarial.</p>
    <p>Notifíqueselles esta sentenza ás partes interesadas, coa advertencia de que esta é firme e contra ela non cabe interpoñer recurso de suplicación de acordo co disposto no artigo 191.2.g) da Lei reguladora da xurisdición social.</p>
    <p>Así, por esta miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, pronúncioo, mándoo e asínoo.</p>
    <p>A xuíza substituta».</p>
    <p>E para que sirva de notificación en legal forma a Masalo 10, S.L., en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 29 de novembro de 2017</p>
    <footer><p>O letrado da Administración de xustiza</p></footer>

