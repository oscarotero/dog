---
date: '2019-12-04'
id: G0244-221119-0002
page: 51780
number: 231
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN  do  8  de novembro de 2019,  da Xefatura Territorial de Ourense,
  pola que notifica a resolución sobre dereito de asistencia xurídica gratuíta
  acordada pola Comisión Provincial de Xustiza Gratuíta en Ourense no expediente
  PR204A 2019/2245-3 e dez máis.
range: Resolución
url: >-
  https://www.xunta.gal/dog/Publicados/2019/20191204/AnuncioG0244-221119-0002_gl.html
---
<p>Consonte o disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselles ás persoas que se relacionan non anexo a resolución denegatoria da súa solicitude de dereito á asistencia xurídica gratuíta acordada pola Comisión Provincial de Xustiza Gratuíta, ao non ser posible a súa notificación persoal por correo certificado. A eficacia desta resolución queda supeditada á súa publicación no taboleiro de edictos único do <em>Boletín Oficial del Estado</em>.</p>
    <p>O texto íntegro da resolución que se notifica, xunto co resto da documentación do expediente, atópase á disposición das persoas interesadas na Xefatura Territorial de Ourense, na avenida da Habana, 79, 1º, 32004 Ourense.</p>
    <p>Esta resolución poderá ser impugnada polas persoas que teñan un dereito ou interese lexítimo dentro do prazo de dez (10) días hábiles desde a publicación desta notificación. A impugnación realizarase por medio da presentación dun escrito dirixido a Comisión Provincial de Asistencia Xurídica Gratuíta en Ourense (avenida da Habana, 79, 1º, Ourense) e será resolta polo xulgado correspondente, que lle poderá impoñer, a quen a promovese de maneira temeraria ou con abuso de dereito, unha sanción pecuniaria de 30 a 300 euros.</p>
    <p>O que se notifica de acordo coa normativa indicada.</p>
    <p>Ourense, 8 de novembro de 2019</p>
    <footer><p>Manuel Pardo Cid<br>Xefe territorial de Ourense</p></footer>

