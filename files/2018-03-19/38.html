---
date: '2018-03-19'
id: G1096-060318-0004
page: 16250
number: 55
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 22 de febreiro de 2018 pola que se notifica a imposición dunha multa
  coercitiva (expediente IU2/86/2013).
range: Cédula
url: >-
  https://www.xunta.gal/dog/Publicados/2018/20180319/AnuncioG1096-060318-0004_gl.html
---
<p>O director da Axencia de Protección da Legalidade Urbanística ditou, o 18 de decembro de 2017, unha resolución pola que se lle impón unha oitava multa coercitiva (IU2/86/2013-H1), derivada do expediente de reposición da legalidade urbanística número IU2/86/2013, a Ángel Rial Álvarez, como consecuencia de incumprir o ordenado na Resolución do 17 de decembro de 2012, que ordenaba a demolición dunha edificación de planta semisoto e planta baixa cunha superficie de 80 m2 por planta, con cerramentos exteriores de pedra e tixolo sen capa de remate e cuberta formada por un forxado de formigón armado horizontal, promovidas polo interesado no lugar de Punta Alada, parroquia do Hío, no termo municipal de Cangas, provincia de Pontevedra.</p>
    <p>Ao non poder realizar a notificación persoal daquela resolución, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a devandita resolución por medio dun anuncio publicado no Boletín Oficial del Estado.</p>
    <p>En cumprimento do artigo 46 da Lei 39/2015, do 1 de outubro, do procedemento administrativo común das administracións públicas, o interesado poderá comparecer, no prazo de dez (10) dias hábiles contados desde o seguinte ao da publicación deste anuncio no Boletín Oficial del Estado, nas dependencias da Axencia de Protección da Legalidade Urbanistica sitas no Edificio Witland, 1º andar, Salgueiriños, en Santiago de Compostela, das 9.00 ás 14.00 horas, de luns a venres, para o coñecemento íntegro da dita resolución e constancia del tal coñecemento. Transcorrido o devandito prazo sen efectuar a comparecencia, a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpoñer recurso de reposición no prazo dun mes, contado a partir do día seguinte a aquel en que se producise a notificación, perante o director da Axencia de Protección da Legalidade Urbanística. Infórmase de que o recurso unicamente será admisible por motivos de infracción do ordenamento inherentes á imposición desta multa coercitiva, e será motivo de inadmisión a reiteración das mesmas razóns que se esgrimiron ou puideron esgrimirse fronte á resolución da que este acordo é un mero acto de execución.</p>
    <p>Caso non exerza o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, perante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 22 de febreiro de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

