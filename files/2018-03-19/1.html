---
date: '2018-03-19'
id: G0424-080318-0002
page: 16104
number: 55
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 5 de marzo de 2018, da Secretaría Xeral de Emprego, pola que se
  dispón a inscrición no rexistro e a publicación no Diario Oficial de Galicia
  da revisión salarial, para o ano 2018, do convenio colectivo da Comunidade
  Autónoma de Galicia para salóns de peiteado de donas, cabaleiros, unisex e
  salóns de beleza.
range: Resolución
url: >-
  https://www.xunta.gal/dog/Publicados/2018/20180319/AnuncioG0424-080318-0002_gl.html
---
<p>Visto o acordo da comisión paritaria do convenio colectivo da Comunidade Autónoma de Galicia para salóns de peiteado de donas, cabaleiros, unisex e salóns de beleza, subscrito entre a representación empresarial Fepega e a organización sindical CIG, o 24 de xaneiro de 2018, e de conformidade co disposto no artigo 90.2 e 3 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo.</p>
    <p>A Secretaría Xeral de Emprego</p>
    <h2>RESOLVE: </h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Rexcon).</p>
    <p>Segundo. Dispoñer a súa publicación no Diario Oficial de Galicia.</p>
    <p>Santiago de Compostela, 5 de marzo de 2018</p>
    <footer><p>Covadonga Toca Carús<br>Secretaria xeral de Emprego</p></footer>
    <h3>Acta da comisión paritaria do convenio colectivo galego de salóns de peiteado</h3>
    <p>En Santiago de Compostela o 24 de xaneiro de 2018, ás 17.30 horas, reúnese na sede do Consello Galego de Relacións Laborais, a Comisión paritaria do convenio colectivo de salóns de peiteado de donas, cabaleiros, unisex e salóns de beleza, constituída conforme o disposto no artigo 37 do convenio e formada, en consecuencia, por catro persoas de cada representación. </p>
    <p>Asisten: </p>
    <p>Pola parte empresarial: </p>
    <p>– Federación de Empresarios de Peluquería y Estética de Galicia (Fepega): </p>
    <p>Elvira Fernández Prado </p>
    <p>Jesús Saiz Vidal</p>
    <p>Beatriz Gómez Valcárcel </p>
    <p>María de Miguel Pérez</p>
    <p>Pola parte social: </p>
    <p>– Confederación Intersindical Galega (CIG):</p>
    <p>Paula Fernández González</p>
    <p>Silvia Mourello Rilo</p>
    <p>Mª Cristina Martínez Padín </p>
    <p>Paulo Paio Rubido Bará</p>
    <p>Iniciase a xuntanza cun único punto na orde do día, actualizar a táboa salarial para o ano 2018, segundo o previsto no artigo 19 do Convenio colectivo para salóns de peiteado de donas, cabaleiros, unisex e salóns de beleza, que establece literalmente que «No ano 2018 os salarios incrementaranse na porcentaxe que resulte de aplicar o IPC real do ano anterior». Realizada a comprobación de que en 31 de decembro de 2017 o IPC quedou fixado no 1,1 %, procede a actualización dos salarios nesas porcentaxes, do que resultan as seguintes cantidades: </p>
    <p>Grupo I: 770,39 €.</p>
    <p>Grupo II: 848, 63 €.</p>
    <p>Grupo III: 864,40 €.</p>
    <p>Grupo IV: 879,57 €.</p>

