---
date: '2017-11-02'
id: O92-241017-0001
page: 50816
number: 208
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 20 de outubro de 2017 pola que se adhiren dúas entidades
  financeiras ao convenio de colaboración para apoio ao acceso e adecuación do
  financiamento das explotacións produtoras e transformadoras de uva e de
  castañas afectadas polas xeadas e sarabias, e das explotacións produtoras de
  pataca, cereal, horta e froiteiras afectadas pola sarabia, instrumentadas
  mediante convenio de colaboración subscrito entre o Igape, as entidades
  financeiras e as sociedades de garantía recíproca.
range: Resolución
url: >-
  https://www.xunta.gal/dog/Publicados/2017/20171102/AnuncioO92-241017-0001_gl.html
---
<p>O Consello de Dirección do Igape, na súa xuntanza do 2 de agosto de 2017, acordou por unanimidade dos seus membros asistentes a aprobación das bases reguladoras das liñas de apoio ao acceso e adecuación do financiamento das explotacións produtoras e transformadoras de uva e de castañas afectadas polas xeadas e sarabias e das explotacións produtoras de pataca, cereal, horta e froiteiras afectadas pola sarabia, instrumentadas mediante o convenio de colaboración subscrito entre o Instituto Galego de Promoción Económica (Igape), as entidades financeiras e as sociedades de garantía recíproca. As ditas bases publicáronse mediante a Resolución do 27 de setembro de 2017 (DOG núm. 191, do 6 de outubro).</p>
    <p>Xunto co texto das devanditas bases publicouse a relación das entidades financeiras que se adheriron ao convenio, que foi substituída pola relación publicada no DOG núm. 196, do 16 de outubro. </p>
    <p>Con data do 11 de outubro de 2017, ratifícase a adhesión da entidade financeira Banco Bilbao Vizcaya Argentaria, S.A., e con data do 19 de outubro de 2017, a da entidade financeira Banco Pastor, S.A.U., polo que cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica, e do artigo 11.1.a) do Decreto 317/1992, do 12 de novembro, polo que se aproba o regulamento do Igape,</p>
    <p>RESOLVO:</p>
    <p>Único. Engadir as entidades financeiras Banco Bilbao Vizcaya Argentaria, S.A. e Banco Pastor, S.A.U., á relación de entidades financeiras adheridas ao convenio de colaboración para apoio ao acceso e adecuación do financiamento das explotacións produtoras e transformadoras de uva e de castañas afectadas polas xeadas e sarabias, e das explotacións produtoras de pataca, cereal, horta e froiteiras afectadas pola sarabia, instrumentadas mediante o convenio de colaboración subscrito entre o Igape, as entidades financeiras e as sociedades de garantía recíproca, asinado o 27 de setembro de 2017.</p>
    <p>Santiago de Compostela, 20 de outubro de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

