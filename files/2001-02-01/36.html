---
date: '2001-02-01'
id: 1F46
page: 1
number: 23
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 4 de xaneiro de 2001, da Dirección Provincial da Coruña, pola
  que se anuncia o concurso público 2DP/2001, polo procedemento aberto
  (tramitación anticipada), para a contratación dun servicio de vixilancia e
  seguridade do edificio e instalacións desta dirección provincial, situada na
  rúa Durán Loriga número 3.
range: Resolución
url: 'https://www.xunta.gal/dog/Publicados/2001/20010201/Anuncio1F46_gl.html'
---
<p>A Dirección provincial do Servicio Galego de Saúde da Coruña, en virtude das atribucións que lle foron delegadas, conforme o establecido na Orde de 21-4-1998 do conselleiro de Sanidade e Servicios Sociais, sobre delegación de competencias en órganos centrais e periféricos do Sergas, modificada pola Orde do 23-3-2000, convoca o seguinte concurso público, polo procedemento abierto (tramitación anticipada), para a contratación dun servicio de vixilancia e seguridde do edificio e instalacións da dirección provincial, situado en r/ Durán Loriga nº 3.</p>
<p>Servicio: vixilancia e seguridade do edificio e instalacións da Dirección Provincial da Coruña situado en r/ Durán Loriga nº 3.</p>
<p>Orzamento: 3.664.416 pesetas, IVE incluído (22.023,584 euros).</p>
<p>Fianza provisional: non.</p>
<p>1. Forma de adxudicación: concurso público, procedemento aberto (tramitación anticipada).</p>
<p>2. Prazo de execución: desde a súa formalización e presentación ante o Ministerio do Interior ou órgano correspondente da Comunidade Autónoma (art. 17.1º da Orde de 23-4-1997), ata o 31-12-2001.</p>
<p>3. Admisión de variantes: non se admiten.</p>
<p>4. Solvencia económica, financeira e técnica: acreditación libre atendendo ós criterios do Real decreto lexislativo 2/2000, de 16 xuño polo que se aproba o TRLCAP.</p>
<p>5. Criterios de adxudicación: ver prego de cláusulas administrativas particulares e folla de especificacións.</p>
<p>6. Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame, na Dirección Provincial do Sergas da Coruña r/ Durán Loriga, nº 3, 4º andar, tódolos días laborales, agás os sábados, desde as 9 horas ata as 14 horas.</p>
<p>7. Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no Rexistro Xeral da Dirección Provincial do Sergas da Coruña, antes das 14 horas do décimo quinto día natural, contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981 18 56 78) ou telegrama no mesmo día, de conformidade co establecido no punto 5.2º do prego de cláusulas administrativas particulares.</p>
<p>8. Apertura das proposicións: a apertura das proposicións admitidas será relizada pola mesa de contratación, reunida en acto público na sala de xuntas da Dirección Provincial do Sergas da Coruña, r/ Durán Loriga, nº 3, a partir das 10 horas do décimo primeiro día natural, contado a partir do seguinte a aquel no que remate o oprazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>9. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>10. Anuncios: o pagamento do anuncio do presente concurso público será por conta do adxudicatario ou adxudicatarios do contrato ou contratos.</p>
<p>A Coruña, 4 de xaneiro de 2001.</p>
<p>Antonio V. Martínez Calvo</p>
<p>Director provincial da Coruña</p>

