---
date: '2001-02-01'
id: 1F36
page: 1
number: 23
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 5 de xaneiro de 2001 pola que se lle notifica a Dolores Maneiro
  Maneiro e/ou herdeiros a resolución acordada no expediente de desafiuzamento
  administrativo por non ocupación 35/1999 da vivenda do expediente C-2CD68,
  conta 439.
range: Cédula
url: 'https://www.xunta.gal/dog/Publicados/2001/20010201/Anuncio1F36_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro, intentada a notificación no domicilio da interesada (rúa Alcalde Quintanilla-Unidade Veciñal nº 2, bloque 5-13º A do polígono de Caranza, na cidade de Ferrol), sen que esta se puidese practicar, notifícaselle a Dolores Maneiro Maneiro e/ou herdeiros, beneficiaria da vivenda de protección oficial identificada como expediente C 2CD68, conta 439, a resolución do director xeral do Instituto Galego da Vivenda e o Solo do 30 de novembro de 2000, pola que se acorda a resolución de pleno dereito do contrato de acceso diferido da vivenda que lle foi adxudicada e o lanzamento dela por non destinala a domicilio habitual e permanente.</p>
<p>Contra a citada resolución, que non é definitiva en vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes contado a partir do día seguinte ó da publicación desta cédula, conforme o que establecen os artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992, modificada pola Lei 4/1999, transcríbese o texto íntegro de dita resolución:</p>
<p>«Expediente de desafiuzamento administrativo</p>
<p>Non ocupación 35/1999</p>
<p>Resolución</p>
<p>Vistas as actuacións practicadas no expediente de desafiuzamento 35/1999, con base nos seguintes</p>
<p>Antecedentes de feito</p>
<p>1. En data 21-12-1998 José Manuel Rey Soto, presidente da Xunta de Administración do bloque 5, Unidad Veciñal 2, Rúa Alcalde Quintanilla no polígono de Caranza, Ferrol, denunciou o abandono da vivenda identificada como expediente C-2-CD/68, conta 439, adxudicada por contrato de acceso diferido a Dolores Maneiro Maneiro.</p>
<p>O dito abandono foi confirmado por acta 18/1999 da Inspección do IGVS.</p>
<p>2. En consecuencia, o 5-5-1999 dictouse acordo de inicio de procedemento de desafiuzamento administrativo, que foi publicado no DOG de 27 de xullo de 1999 e no taboleiro de edictos do concello, unha vez intentada a notificación conforme o establecido pola vixente Lei de réxime xurídico das administracións públicas e procedemento administrativo común. Non foron presentadas alegacións.</p>
<p>3. En data 28-10-1999 a instructora do expediente propuxo o lanzamento da vivenda. Devolta a notificación desta proposta polo servicio de correos foi publicada no DOG do 13-12-1999 e no taboleiro de edictos do concello sen que -ata a data- se presentara contestación á mesma polos expedientados.</p>
<p>Fundamentos de dereito</p>
<p>1. É competente para resolver este expediente o director xeral do Instituto Galego da Vivenda e o Solo.</p>
<p>2. Os feitos denunciados constitúen causa suficiente de desafiuzamento conforme o disposto no artigo 30.6º do Real decreto 2960/1976, do 12 de novembro, texto refundidoda lexislación de VPO, e no artigo 138.6º do regulamento, aprobado polo Decreto 2114/1968, do 24 de xullo.</p>
<p>3. Na tramitación do expediente foron observadas as normas vixentes contidas nos artigos 138 a 144 do Regulamento de VPO, no artigo 30 do texto refundido de VPO, na Lei 30/1992, do 26 de novembro, e 4/1999, do 13 de xaneiro, de réxime xurídico das administracións públicas e procedemento administrativo común e no Real decreto 1398/1993, do 4 de agosto.</p>
<p>Vistos os feitos e preceptos invocados e demais de xeral aplicación,</p>
<p>RESOLVO:</p>
<p>Acorda-la resolución de pleno dereito do contrato de acceso diferido da vivenda identificada como</p>
<p>expediente C-2-CD/68, conta nº 439, do que é titular Dolores Maneiro Maneiro por non destinala a domicilio habitual e permanente co lanzamento de pertenzas da vivenda, sita en Ferrol, polígono de Caranza, Rúa Alcalde Quintanilla, Unidad Vecinal 2, bloque 5, 13º A.</p>
<p>Contra esta resolución, que non esgota a vía administrativa, poderá interpoñerse perante o conselleiro da Consellería de Política Territorial, Obras Públicas e Vivenda recurso de alzada no prazo dun mes contado desde o día seguinte ó da súa recepción.</p>
<p>Notifíquese esta resolución ós interesados coa mención dos requisitos esixidos polo artigo 58 da vixente Lei de réxime xurídico das administracións públicas e procedemento administrativo común.</p>
<p>En Santiago de Compostela o 30 de novembro de 2000. José Antonio Redondo López, director xeral do Instituto Galego da Vivenda e Solo».</p>
<p>Santiago de Compostela, 5 de xaneiro de 2001.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>

