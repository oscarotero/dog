---
date: '2021-02-03'
id: G1439-130121-0001
page: 7053
number: 22
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO de asunción de competencias en materia de xestión tributaria do
  Concello de Bóveda.
range: Anuncio
url: >-
  https://www.xunta.gal/dog/Publicados/2021/20210203/AnuncioG1439-130121-0001_gl.html
---
<p>A Deputación Provincial de Lugo, no pleno que tivo lugar o día 27 de novembro de 2007, adoptou o acordo polo que aproba a proposta de reforma das bases que rexen a aceptación e asunción, por delegación expresa, de competencias en materia de xestión, inspección e recadación en relación con tributos, prezos públicos e outros ingresos de dereito público, que foi modificado polos acordos do 28 de outubro de 2008 e do 29 de decembro de 2015.</p>
    <p>No <em>Boletín Oficial</em> da provincia de Lugo número 41, do día 19 de febreiro de 2008, publícanse as citadas bases, así como o alcance e contido da delegación efectuada, entre outros, polo Concello de Bóveda, que tamén foron publicadas no <em>Diario Oficial de Galicia</em> número 46, do día 5 de marzo de 2008.</p>
    <p>No <em>Boletín Oficial</em> da provincia número 286, do día 13 de decembro de 2008, publícase a reforma das citadas bases, e a última publícase no BOP núm. 267, do 21 de novembro de 2018.</p>
    <p>O Concello de Bóveda amplía a delegación de competencias, a cal foi aprobada polo acordo adoptado polo Pleno da Corporación municipal, na sesión plenaria extraordinaria do día 30 de outubro de 2020, que é aceptada pola Deputación Provincial (Decreto da Presidencia do 25 de novembro de 2020), segundo o teor literal seguinte: </p>
    <p>«Primeiro. Aceptar a delegación do Concello de Bóveda, a partir da publicación no BOP e no DOG, que literalmente di: </p>
    <p>“Primeiro. Aceptar a delegación de competencias na Deputación Provincial da xestión en período voluntario do imposto sobre o incremento de valor dos terreos de natureza urbana plusvalía, conforme ás bases aprobadas pola Deputación Provincial de Lugo.</p>
    <p>Segundo. Acordar a publicación da presente delegación no <em>Boletín Oficial</em> da provincia e no <em>Diario Oficial de Galicia</em>”».</p>
    <p>Lugo, 12 de xaneiro de 2021</p>
    <footer><p>O presidente da Deputación Provincial de Lugo<br>P.D. (Decreto 24.7.2019)<br>Mayra García Bermúdez<br>Deputada delegada de Economía, Recadación, Facenda e especial de Contas</p></footer>

