---
date: '2021-02-03'
id: G0427-130121-0003
page: 7037
number: 22
agency: Consellería do Mar
section: VI. Anuncios. a) Administración autonómica.
title: >-
  RESOLUCION do 11 de xaneiro de 2021 pola que se autoriza a transmisión mortis
  causa, mediante pacto de mellora, da concesión administrativa e da batea Vito
  II.
range: Resolución
url: >-
  https://www.xunta.gal/dog/Publicados/2021/20210203/AnuncioG0427-130121-0003_gl.html
---
<p>Visto o expediente instruído para efectos de transmisión da concesión administrativa e da batea <em>Vito II</em>, resulta:</p>
    <p>a) Antecedentes:</p>
    <p>Primeiro. Mediante escrito do 3 de novembro de 2020, Dámaso Lojo Fernández solicitou autorización para a transmisión <em>mortis causa</em> mediante pacto de mellora da concesión administrativa e da batea <em>Vito II</em>. </p>
    <p>Segundo. O informe da Dirección Xeral de Pesca, Acuicultura e Innovación Tecnolóxica sobre a tramitación do expediente é favorable.</p>
    <p>b) Consideración legais e técnicas:</p>
    <p>Primeira. Este órgano é competente para resolver o expediente consonte a Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 de xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios <em>mortis causa</em>, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde de 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Por todo o anterior resolvo:</p>
    <p>Autorizar a transmisión <em>mortis causa</em> mediante pacto de mellora a favor de Dámaso Lojo Fernández (***6928**), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: <em>Vito II</em>.</p>
    <p>Localización: </p>
    <p>Cuadrícula nº: 167.</p>
    <p>Polígono: H.</p>
    <p>Distrito: Caramiñal (A Coruña).</p>
    <p>Especie autorizada: mexillón (<em>Mytilus galloprovinciali</em>s).</p>
    <p>Título habilitante: concesión.</p>
    <p>Orde de outorgamento: 11.11.1975.</p>
    <p>Remate da vixencia: 15.12.2029.</p>
    <p>Actuais titulares: Flora Fernández Sieira (***5111**) e José Lojo Casais (***8198**).</p>
    <p>Novo titular: Dámaso Lojo Fernández (***6928**).</p>
    <p>O novo titular da concesión queda subrogado nos dereitos y obrigas dos anteriores titulares. </p>
    <p>Contra a presente resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>A Coruña, 11 de xaneiro de 2021</p>
    <footer><p>A conselleira do Mar<br>P.D. (Orde do 8.9.2017)<br>María José Cancelo Baquero<br>Xefa territorial da Coruña</p></footer>

