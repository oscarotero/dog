---
date: '2018-06-19'
id: G0426-070618-0001
page: 29734
number: 116
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 31 de maio de 2018, do Xurado Provincial de Clasificación de Montes
  Veciñais en Man Común de Ourense, relativo ao inicio do expediente de
  clasificación como veciñal en man común do monte denominado O Forno e Casa da
  Prensa a favor dos veciños da parroquia de Trasalba (San Pedro), no concello
  de Amoeiro.
range: Edicto
url: >-
  https://www.xunta.gal/dog/Publicados/2018/20180619/AnuncioG0426-070618-0001_gl.html
---
<p>O Xurado Provincial de Clasificación de Montes Veciñais en Man Común de Ourense, en sesión do 21 de febreiro de 2018, acordou iniciar os trámites para a clasificación como veciñal en man común do monte coas características que a seguir se relacionan: </p>
    <p>Nome do monte: O Forno e Casa da Prensa.</p>
    <p>Superficie: 71 m2.</p>
    <p>Pertenza: CMMVVMC de Monte Asnal.</p>
    <p>Parroquia: Trasalba (San Pedro).</p>
    <p>Concello: Amoeiro.</p>
    <p>Descrición das parcelas que constitúen o monte:</p>
    <p>Os terreos obxecto da solicitude constitúen un único couto redondo formado polas dúas parcelas catastrais seguintes:</p>
    <table>
     <tbody>
      <tr>
       <td>Concello</td>
       <td>Polígono</td>
       <td>Parcela</td>
       <td>Referencia 
        catastral</td>
       <td>Superficie 
        catastral</td>
       <td>Sup. 
        clasificación</td>
       <td>Uso principal</td>
      </tr>
      <tr>
       <td rowspan="2">Amoeiro</td>
       <td rowspan="2">59</td>
       <td>235</td>
       <td>32003A059002350001UY</td>
       <td>30 m2</td>
       <td>30 m2</td>
       <td>Residencial</td>
      </tr>
      <tr>
       <td>239</td>
       <td>32003A059002390001UL</td>
       <td>41 m2</td>
       <td>41 m2</td>
       <td>Relixioso</td>
      </tr>
     </tbody>
    </table>
    <p>Estremas: estes terreos atópanse rodeados por unha estrada e camiños sen referencia catastral, segundo os datos catastrais consultados na Dirección Xeral do Catastro.</p>
    <p>Os terreos atópanse ocupados case totalmente por dúas edificacións e non forman parte de ningún monte veciñal en man común, dos clasificados como tales ata a data nin en trámites de clasificación, e non están afectados por convenios ou consorcios para a xestión forestal por parte da Administración. Non afecta tampouco terreos catalogados como montes de utilidade pública. Están localizados a carón do MVMC O Coto, clasificado como monte veciñal en man común, pertencente á mesma comunidade, por acordo do Xurado Provincial de Clasificación de Montes Veciñais en Man Común do 9 de xuño de 2016.</p>
    <p>O que se pon en coñecemento de todos os interesados indicándolles que se abre un período dun mes para que poidan examinar o expediente e efectuar as alegacións que consideren convenientes, así como achegar os documentos ou informacións que xulguen oportunas, de conformidade co disposto no artigo 23 do Decreto 260/1992, do 4 de setembro, polo que se aproba o Regulamento para a execución da Lei 13/1989, do 10 de outubro, de montes veciñais en man común.</p>
    <p>Ourense, 31 de maio de 2018</p>
    <footer><p>Yago Borrajo Sánchez<br> Presidente do Xurado Provincial de Clasificación de Montes Veciñais<br>en Man Común de Ourense</p></footer>

