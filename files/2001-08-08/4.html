---
date: '2001-08-08'
id: CF06
page: 10
number: 153
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 31 de xullo de 2001 pola que se acorda a cesión da propiedade de bens
  mobles, automóbiles, propiedade do Servicio Galego de Saúde a favor dos
  concellos de: Bueu, Coristanco, Gondomar, Silleda, A Pobra de Trives, Taboada,
  Chantada, Soutomaior, Cerdedo, Padrenda e Fornelos de Montes.
range: Orde
url: 'https://www.xunta.gal/dog/Publicados/2001/20010808/AnuncioCF06_gl.html'
---
<p>O Servicio Galego de Saúde, co fin de mellora-la prestación da asistencia sanitaria na Comunidade Autónoma, concedeu permisos de utilización temporal a favor de distintos concellos de varias ambulancias propiedade do Sergas. Algúns deses vehículos, en virtude do tempo transcorrido, non son útiles na actualidade para a realización de labores de ambulancia e, de acordo o Decreto 42/1998, do 15 de xaneiro, polo que se regula o transporte sanitario, superan o tempo máximo establecido para o seu destino a fins sanitarios. Por todo iso, varios concellos solicitan a cesión dos vehículos para seren utilizados por eles para outros fins que redunden no interese xeral do municipio.</p>
<p>Con este fin, o Servicio Galego de Saúde tramitou o expediente de cesión de conformidade co disposto no artigo 35 bis da Lei 3/1985, do 12 de abril, do patrimonio da Comunidade Autónoma galega, e no artigo 96 bis do seu regulamento, aprobado polo Decreto 50/1989, do 9 de marzo, engadido polo</p>
<p>decreto 238/1998, do 24 de xullo (Diario Oficial de Galicia nº 156, do 13 de agosto de 1998)</p>
<p>Por todo o exposto e en uso das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º.-Cesión.</p>
<p>Acórdase a cesión da propiedade de varios vehículos, determinados no anexo a esta orde, a favor dos concellos de: Bueu, Coristanco, Gondomar, Silleda, A Pobra de Trives, Taboada, Chantada, Soutomaior, Cerdedo, Padrenda, Fornelos de Montes.</p>
<p>Artigo 2º.-Cláusulas da cesión.</p>
<p>A cesión queda sometida ás seguintes cláusulas:</p>
<p>a) Os bens cedidos destinaranse a fins de utilidade pública ou interese social do concello, tal e como esixe o artigo 96 bis do Decreto 50/89 e 35 bis da Lei 3/1985, do patrimonio da Comunidade Autónoma</p>
<p>b) A cesión outórgaralle o concello a propiedade do vehículo, comprometéndose este a realizar ante a Xefatura Provincial de Tráfico os trámites precisos para o cambio de titularidade do vehículo.</p>
<p>c) Os bens cedidos destinaranse a outros fins de utilidade pública ou interese social do concello, debendo o concello proceder a retirar do vehículo todo anagrama ou rotulación que puidera identificalo</p>
<p>como vehículo sanitario, asi como a aboa-los gastos que puidera orixina-la transformación do dito vehículo.</p>
<p>Artigo 3º.-Formalización.</p>
<p>A cesión da propiedade formalizarase mediante acta subscrita polo director xeral da División de Recursos Económicos do Sergas e o órgano competente dos distintos concellos, debendo constar nela o acordo de cesión e a aceptación do cesionario.</p>
<p>Disposicións derradeiras</p>
<p>Primeira.-O Servicio Galego de Saúde, a través do seu órgano competente, realizará os trámites necesarios para a efectividade de canto se dispón na presente orde.</p>
<p>Segunda.-Esta orde entrará en vigor o día seguinte ó da súa publicación do Diario Oficial de Galicia.</p>
<p>Santiago de Compostela, 31 de xullo de 2001.</p>
<p>Como encargado do despacho dos asuntos</p>
<p>da Consellería de Sanidade e Servicios</p>
<p>Sociais durante a ausencia do seu titular</p>
<p>(Decreto 178/2001, do 27 de xullo,</p>
<p>DOG do 30 xullo)</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Relación de concellos e vehículos obxecto da cesión:</p>
<p>VehículoConcello</p>
<p>Renault TraficC-2539-AWBueu</p>
<p>Nissan SerenaC-1140-BLCoristanco</p>
<p>Nissan VanettePO-6687-ADGondomar</p>
<p>Nissan VanettePO-1883-AHSilleda</p>
<p>Renault TraficC-3462-AVA Pobra de Trives</p>
<p>Nissan PracticC-8404-BCTaboada</p>
<p>Renault TraficC-7260-BCChantada</p>
<p>Nissan VanettePO-6385-AHSoutomaior</p>
<p>Nissan VanettePO-3130-ADCerdedo</p>
<p>Renault TraficC-3461-AVPadrenda</p>
<p>Nissan VanettePO-3681-FFornelos de Montes</p>

