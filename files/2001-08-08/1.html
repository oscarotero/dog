---
date: '2001-08-08'
id: CEFA
page: 10
number: 153
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 20 de xullo de 2001 pola que se clasifica como de interese social a
  Fundación Galega da Muller Emprendedora.
range: Orde
url: 'https://www.xunta.gal/dog/Publicados/2001/20010808/AnuncioCEFA_gl.html'
---
<p>Visto o expediente de clasificación da Fundación Galega da Muller Emprendedora, con domicilio na sede da Confederación de Empresarios de Galicia, en Santiago de Compostela, rúa do Vilar, nº 54.</p>
<p>Supostos de feito.</p>
<p>1. Ángeles Iglesias Daviña, na súa calidade de representante da fundación, en escrito do 2 de xullo de 2001 formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Santiago de Compostela, o día 14 de xuño de 2001, ante o notario Enrique Roger Amat, co número 2517 do seu protocolo, por Loida Zamuz Martínez, Ana-María Méndez Gómez, Ángeles de la Iglesia Daviña, María Teresa Ramona Rosario Vidal Gallego e Pilar Estévez Linares, que intervén en representación, como mandataria verbal de María José Rouco Lamela.</p>
<p>3. Segundo consta no artigo seis dos estatutos, é obxecto da fundación a potenciación, o reforzo e a participación da muller no mundo empresarial.</p>
<p>O padroado terá plena liberdade para determina-la actividade da fundación, dentro dos seus fins, de cara a aqueles obxectivos concretos que, a xuízo daquel, sexan os máis adecuados ou convenientes en cada momento, constituíndo o obxecto fundacional o fomento, a promoción e o recoñecemento de toda clase de iniciativas que reforcen a participación e presencia da muller no mundo empresarial e social.</p>
<p>4. O padroado da fundación estará constituído por Loida Zamuz Martínez como presidenta, Ana María Méndez Gómez como vicepresidenta, Ángeles de la Iglesia Daviña como secretaria e María Teresa Ramona Rosario Vidal Gallego e María José Rouco Lamela como vocais.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como de interese social da Fundación Galega da Muller Emprendedora, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese social e</p>
<p>a súa adscrición á Consellería de Familia e Promoción do Emprego, Muller e Xuventude.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 17 de xullo de 2001.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese social a Fundación Galega da Muller Emprendedora e adscribila á Consellería de Familia e Promoción do Emprego, Muller e Xuventude, que exercerá plenamente o protectorado sobre ela.</p>
<p>Santiago de Compostela, 20 de xullo de 2001.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

