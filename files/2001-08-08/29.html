---
date: '2001-08-08'
id: CF72
page: 10
number: 153
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 28 de xuño de 2001 sobre concesión do título licencia de axencia
  de viaxes do grupo minorista a Lecertour Viaxes, S.L.L., sita na rúa
  Salamanca, número 13, baixo, de Vigo (Pontevedra).
range: Resolución
url: 'https://www.xunta.gal/dog/Publicados/2001/20010808/AnuncioCF72_gl.html'
---
<p>Examinado o expediente instruído por instancia de María Jesús Fernández Pérez, na súa calidade de representante legal de Lecertour Viaxes, S.L.L., en solicitude de concesión do oportuno título-licencia da axencia de viaxes Lecertour Viaxes, S.L.L. do grupo minorista, co XG-198, sita na rúa Salamanca, nº 13, baixo, de Vigo (Pontevedra).</p>
<p>Resultando que coa referida solicitude se achegou toda a documentación que se indica no artigo 5 e seguintes do Regulamento das axencias de viaxes aprobado polo Decreto 42/2001, do 1 de febreiro.</p>
<p>Considerando que na empresa solicitante concorren tódalas condicións esixidas polo Decreto 42/2001, do 1 de febreiro, para a obtención do título-licencia de axencia de viaxes do grupo minorista.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 1/1983, do 22 de febreiro, reguladora da Xunta de Galicia e do seu presidente, e o Decreto 42/2001, do 1 de febreiro, polo que se aproba o Regulamento das axencias de viaxes de Galicia, e a orde do 12 de xaneiro de 1998 da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, a Dirección Xeral de Turismo,</p>
<p>RESOLVE:</p>
<p>Conceder título-licencia de axencia de viaxes do grupo minorista, co XG-198, a Lecertour Viaxes, S.L.L. con casa central en Vigo, da que é titular Lecertour Viaxes, S.L.L., que poderá exerce-la súa actividade mercantil a partir da data de publicación desta resolución no DOG, con suxeición ó preceptuado no Decreto 42/2001, do 1 de febreiro, polo que se aproba o Regulamento das axencias de viaxes de Galicia. A dita axencia quedará inscrita no Rexistro de Empresas e Actividades Turísticas da Comunidade Autónoma Galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente poderá interpoñer recurso potestativo de reposición no prazo dun mes contado desde o día seguinte ó da publicación da presente resolución no DOG.</p>
<p>Todo o anterior faise sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei</p>
<p>30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 28 de xuño de 2001.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>

