---
date: '2022-04-29'
id: G0596-220422-0008
page: 26013
number: 82
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 12 de abril de 2022, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Mondoñedo (expediente IN407A 2021-26 AT).
range: Resolución
url: >-
  https://www.xunta.gal/dog/Publicados/2022/20220429/AnuncioG0596-220422-0008_gl.html
---
<p>Visto o expediente para outorgamento da autorización administrativa previa e de construción da instalación eléctrica que a continuación se describe:</p>
    <p>Peticionario: Begasa.</p>
    <p>Domicilio social: rúa Aller Ulloa, 9, 27003 Lugo.</p>
    <p>Denominación: soterramento LAT 20 kV DC Lourenzá/Fazouro entre apoio nuevo e apoio 219999.</p>
    <p>Situación: concello de Mondoñedo.</p>
    <p>Características técnicas principais:</p>
    <p>• LMT aérea a 20 kV Lourenzá/Fazouro tramo 1, con orixe no apoio existente 220001 e final no apoio que substituirá 219999 tipo C-9000-22 (punto B), cunha lonxitude de 170 metros en condutor LA-110 en dobre circuíto.</p>
    <p>• LMT aérea a 20 kV Lourenzá/Fazouro tramo 2, con orixe no apoio novo tipo C-9000-18 (punto A) e final no apoio existente 219998, cunha lonxitude de 37 metros en condutor LA-110 en dobre circuíto.</p>
    <p>• LMT soterrada a 20 kV Lourenzá/Fazouro, con orixe nun paso aéreo a soterrado situado no apoio C-9000-18 (punto A) e final nun paso aéreo a soterrado situado no apoio C-9000-22 (punto B), cunha lonxitude de 180 metros en condutor en dobre circuíto RHZ1-240 mm.</p>
    <p>Finalidade da instalación: mellora da subministración.</p>
    <p>Orzamento: 71.670,27 €.</p>
    <p>Documentación complementaria:</p>
    <p>• Separata para o Concello de Mondoñedo.</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e a dirección da obra deberá realizala un técnico competente.</p>
    <p>Segunda. O peticionario asegurará o mantemento e vixilancia das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente en dereito.</p>
    <p>Lugo, 12 de abril de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

