---
date: '2022-04-29'
id: G0177-270422-0001
page: 25946
number: 82
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 26 de abril de 2022 pola que se modifica a Resolución do 27 de
  febreiro de 2020, pola que se aproban as bases reguladoras para a concesión de
  subvencións, en réxime de concorrencia competitiva, para a dixitalización do
  patrimonio cultural de Galicia coa finalidade de preservación e difusión a
  través de Galiciana-Patrimonio Dixital de Galicia, e se procede á súa segunda
  convocatoria para os anos 2020-2021, cofinanciada co Fondo Europeo de
  Desenvolvemento Rexional, no marco do programa operativo Feder Galicia
  2014-2020 (código de procedemento PR606A).
range: Resolución
url: >-
  https://www.xunta.gal/dog/Publicados/2022/20220429/AnuncioG0177-270422-0001_gl.html
---
<p>O 9 de marzo de 2020 publicouse a Resolución do 27 de febreiro de 2020 pola que se aproban as bases reguladoras para a concesión de subvencións, en réxime de concorrencia competitiva, para a dixitalización do patrimonio cultural de Galicia coa finalidade de preservación e difusión a través de Galiciana-Patrimonio Dixital de Galicia, e se procede á súa segunda convocatoria para os anos 2020-2021, cofinanciada co Fondo Europeo de Desenvolvemento Rexional, no marco do programa operativo Feder Galicia 2014-2020 (código de procedemento PR606A).</p>
    <p>Esta resolución foi modificada mediante a Resolución do 16 de abril de 2021, en que se configuraron novos prazos para o desenvolvemento dos proxectos e se ampliaron os prazos referentes aos pagamentos de anticipos; a Resolución do 24 de maio de 2021 na cal se ampliou a dotación orzamentaria prevista inicialmente e se modificaron as anualidades de imputación do gasto, e, por último, mediante a Resolución do 20 de xullo de 2021, na cal se realizou unha nova modificación que afectou o financiamento, a xustificación da execución e o pagamento anticipado.</p>
    <p>Tendo en conta que a concesión das subvencións, logo da correspondente tramitación dos expedientes, se produce en 2021, faise necesario modificar os prazos de execución e xustificación previstos inicialmente, configurando uns prazos que permitan o desenvolvemento dos proxectos presentados en relación cos que se conceden as subvencións.</p>
    <p>Desta forma considérase conveniente a modificación dos parágrafos 1 e 2 do artigo 39, no referente ás datas de execución e xustificación dos investimentos subvencionables.</p>
    <p>Con base no anterior, e en uso das competencias atribuídas no Decreto 252/2011, do 15 de decembro, polo que se crea a Axencia para a Modernización Tecnolóxica de Galicia, modificado polo Decreto 9/2021, do 21 de xaneiro, polo que se suprime o Centro Informático para a Xestión Tributaria, Económico-Financeira e Contable (Cixtec) e se modifica o Decreto 252/2011, do 15 de decembro, polo que se crea a Axencia para a Modernización Tecnolóxica de Galicia e se aproban os seus estatutos,</p>
    <h2>RESOLVO:</h2>
    <p>Único. Modificar a Resolución do 27 de febreiro de 2020 pola que se aproban as bases reguladoras para a concesión de subvencións, en réxime de concorrencia competitiva, para a dixitalización do patrimonio cultural de Galicia coa finalidade de preservación e difusión a través de Galiciana-Patrimonio Dixital de Galicia, e se procede á súa segunda convocatoria para os anos 2020-2021, cofinanciada co Fondo Europeo de Desenvolvemento Rexional, no marco do programa operativo Feder Galicia 2014-2020 (código de procedemento PR606A).</p>
    <p>Un. O artigo 39, xustificación da execución, nos seus números 1 e 2, queda redactado da seguinte maneira:</p>
    <p>«1. A execución dos investimentos subvencionables levarase a cabo nun período que comezará o día seguinte ao da publicación da resolución de concesión das axudas no <em>Diario Oficial de Galicia</em> (DOG), sen prexuízo do disposto no artigo seguinte. En todo caso, a execución total dos investimentos subvencionables levarase a cabo antes do 30 de xuño de 2022.</p>
    <p>2. A documentación xustificativa do cumprimento da finalidade da subvención deberá presentarse ao terminar o prazo de realización da actividade e, en todo caso, antes do 30 de agosto de 2022».</p>
    <p>Disposición derradeira primeira. <em>Réxime de recursos</em></p>
    <p>Esta resolución pon fin á vía administrativa e contra ela poderá interporse recurso potestativo de reposición ante a persoa titular da dirección da Axencia para a Modernización Tecnolóxica de Galicia no prazo dun (1) mes, contado a partir do día seguinte ao da súa publicación, ou directamente recurso contencioso-administrativo ante o xulgado do contencioso-administrativo competente, no prazo de dous (2) meses contados desde o día seguinte ao da súa publicación.</p>
    <p>Disposición derradeira segunda. <em>Entrada en vigor</em></p>
    <p>A presente resolución entrará en vigor ao día seguinte ao da súa publicación no <em>Diario Oficial de Galicia</em> con efectos desde o 30 de abril de 2022.</p>
    <p>Santiago de Compostela, 26 de abril de 2022</p>
    <footer><p>María del Mar Pereira Álvarez<br>Directora da Axencia para a Modernización Tecnolóxica de Galicia</p></footer>

