---
date: '2003-05-22'
id: 118AE
page: 6
number: 98
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 9 de abril de 2003, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, do convenio colectivo da empresa Mediterránea de Cátering, S.A.
  (Alimentación Meixoeiro-Vigo).
range: Resolución
url: 'https://www.xunta.gal/dog/Publicados/2003/20030522/Anuncio118AE_gl.html'
---
<p>Visto o texto do convenio colectivo da empresa Mediterránea de Cátering, S.A. (Alimentación Meixoeiro-Vigo), co nº de código 3602552 que tivo entrada nesta delegación provincial o día 21-3-2003, subscrito en representación da parte económica pola representación da empresa, e da parte social, polo comité de empresa, en data 20-3-2003, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios</p>
<p>da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 9 de abril de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Capítulo I</p>
<p>Ámbito de aplicación e disposicións xerais</p>
<p>Artigo 1º.-Ámbito de aplicación.</p>
<p>Este convenio regulará as relacións de traballo entre a empresa Mediterránea de Cátering, S.L. e o persoal dependente dela, no servicio de cociña e alimentación do Hospital do Meixoeiro de Vigo.</p>
<p>Artigo 2º.-Carácter.</p>
<p>O convenio ten carácter de mínimo necesario e indivisible para tódolos efectos, no sentido de que as condicións pactadas nel constitúen un todo orgánico e para efectos da súa aplicación práctica serán consideradas global e conxuntamente vinculadas á totalidade.</p>
<p>Artigo 3º.-Aplicación preferente.</p>
<p>As disposicións que contén este convenio aplicaranse con preferencia a calquera outras.</p>
<p>Artigo 4º.-Vixencia e duración.</p>
<p>A vixencia deste convenio será dun ano, do 1 de xaneiro ó 31 de decembro de 2003, independentemente da súa publicación no BOP, e producirá efectos a partir do día 1 de xaneiro.</p>
<p>Artigo 5º.-Comisión paritaria.</p>
<p>Para examinar e resolver cantas cuestións deriven da interpretación, vixencia e aplicación deste convenio, a mesa negociadora do mesmo constitúe unha comisión paritaria integrada por tres representantes da dirección e tres representantes do comité de empresa.</p>
<p>A comisión paritaria terá as seguintes funcións:</p>
<p>-Resolución de cantos asuntos ou reclamacións se sometan á súa consideración, así como de calquera das condicións establecidas neste convenio.</p>
<p>-Vixilancia e cumprimento do convenio colectivo.</p>
<p>-Atención ás denuncias de incumprimento do convenio.</p>
<p>Artigo 6º.-Condicións máis beneficiosas.</p>
<p>Serán respectadas na súa totalidade estrictamente ad personam aquelas condicións mais beneficiosas que teña o traballador/a concedidas pola empresa, por pacto ou costume.</p>
<p>Artigo 7º.-Denuncia e prórroga.</p>
<p>O presente convenio entenderase prorrogado por un ano, se algunha das partes non o denuncia cunha anticipación de dous meses, ó seu vencemento.</p>
<p>Artigo 8º.-Equiparación.</p>
<p>Os traballadores/as afectados por este convenio quedan equiparados ó persoal do Sergas segundo categoría que se reflicte no artigo 1º do capítulo II, de tal maneira que a partir desta equiparación toda modificación que repercuta no persoal do Hospital do Meixoeiro de Vigo se aplicará de igual forma ós traballadores/as afectados por este convenio.</p>
<p>Capítulo II</p>
<p>Remuneracións, salarios complementos</p>
<p>Artigo 1º.-Remuneracións.</p>
<p>As nóminas reflectirán as remuneracións dos traballadores/as, que serán iguais e polos mesmos conceptos que as que perciba mensualmente o persoal do Sergas segundo o grupo ó que se encontre equiparado e que é o seguinte:</p>
<p>Xestor/a: grupo B.</p>
<p>Dietista: grupo C.</p>
<p>Encargada/o: grupo C.</p>
<p>Xefe/a de cociña: grupo C.</p>
<p>Cociñeiros/as: grupo C.</p>
<p>Camareiras/os: grupo D (código 24).</p>
<p>Axudantes/as: grupo E.</p>
<p>Limpadora: grupo E.</p>
<p>Artigo 2º.-Antigüidade.</p>
<p>O concepto de antigüidade será retribuído cos mesmos criterios e contía que ten establecido o Sergas.</p>
<p>Artigo 3º.-Horas extraordinarias.</p>
<p>Realizaranse só as que se necesiten por calquera urxencia xustificada e, en todo caso, con coñecemento dos representantes legais dos traballadores/as. En caso de realización serán compensadas con tempo de descanso.</p>
<p>Artigo 4º.-Gratificacións extraordinarias.</p>
<p>O persoal afectado por este convenio percibirá as mesmas gratificacións extraordinarias que o persoal do Hospital do Meixoeiro segundo os niveis que lle correspondan independentemente de que o traballador/a estea de baixa por incapacidade temporal. Para o seu devengo teranse en conta os períodos do 1 de xaneiro ó 30 de xuño na paga de xullo e do 1 de xullo ó 31 de decembro para a de Nadal. O seu aboamento será os días 15 de xullo e 15 de decembro.</p>
<p>Artigo 5º.-Complemento de nocturnidade.</p>
<p>As horas traballadas entre as 22 e as 7 horas terán a consideración de nocturnas e, consecuentemente, retribuiranse cos mesmos criterios que se apliquen ós traballadores/as do Sergas do correspondente nivel.</p>
<p>Artigo 6º.-Complemento de festividade.</p>
<p>Remuneraranse tódolos domingos e festivos igual que ó persoal do Sergas, sendo recoñecidos tamén como festivos os seguintes: 24 de decembro, 31 decembro e 5 de xaneiro.</p>
<p>Artigo 7º.-Complemento de IT ou accidente.</p>
<p>A empresa estará obrigada a complementar ata o 100% do salario e tódolos complementos en caso de accidente ou baixa por enfermidade desde o primeiro día.</p>
<p>Capítulo III</p>
<p>Dereitos sindicais de representación</p>
<p>Artigo 1º.-Organización sindical dos traballadores/as na empresa.</p>
<p>A empresa considera os sindicatos debidamente implantados no seu seo como elementos básicos e esenciais para canaliza-las relacións entre traballador/a e empresario/a.</p>
<p>En consecuencia, a empresa Mediterránea de Cátering, S.L. respectará o dereito dos traballadores/as que o desexen a sindicárense libremente e non poderán condiciona-lo ingreso de ningún traballador/a na empresa á súa afiliación sindical ou a que renuncie a isto e non incorrerá en conducta que supoña discriminación por razón de afiliación a un sindicato. En concreto, non poderá despedir ou prexudicar un traballador/a en calquera outra forma pola súa afiliación ou actividade sindical.</p>
<p>Artigo 2º.-Representantes dos traballadores/as.</p>
<p>O comité de empresa terá os dereitos e facultades que lles recoñece a lexislación.</p>
<p>Entre outras facultades deberán ser informados das propostas de sancións, variacións na cadro de persoal e, en xeral, vixiarán o cumprimento das disposicións vixentes.</p>
<p>Artigo 3º.-Garantías dos representantes dos traballadores/as.</p>
<p>Os membros/as do comité de empresa non poderán ser despedidos ou sancionados durante o exercicio das súas funcións, nin no ano inmediato seguinte ó seu cesamento, salvo que este se produza por revogación ou demisión, se a causa do despedimento ou sanción se basea no exercicio legal da súa representación. Se o despedimento ou sanción por faltas moi graves ou graves obedecese a outras causas, deberase tramitar expediente contradictorio no que serán oídos, ademais do interesado/a, o comité de empresa.</p>
<p>Os citados representantes dos traballadores/as non poderán ser discriminados na súa promoción profesional ou económica por causa do desempeño da súa representación.</p>
<p>Artigo 4º.-Crédito horario.</p>
<p>Os membros do comité de empresa dispoñen dun crédito horario de 24 horas mensuais, retribuídas para o exercicio das súas funcións de representación, que poden ser acumuladas nun ou varios membros do comité durante cada un dos 12 meses do ano.</p>
<p>As horas de crédito que se utilicen na negociación do convenio colectivo e na xestión do conflicto derivado da negociación non computará como crédito horario mensual.</p>
<p>Artigo 5º.-Desconto en nómina da cota sindical.</p>
<p>A empresa descontará a cota sindical ós traballadores/as afiliados ós sindicatos, logo da correspondente autorización destes e a remitiraa ós sindicatos correspondentes.</p>
<p>Artigo 6º.-Asembleas.</p>
<p>Os traballadores/as terán dereito a dispor de dúas horas mensuais para reunirse. Co ánimo de dificultar ó mínimo a organización do traballo, o tempo que se empregará en cada reunión non deberá superar os 60 minutos e celebrarase no horario acordado entre a dirección e o comité de empresa.</p>
<p>Artigo 7º.-Sección sindical.</p>
<p>Os sindicatos que acrediten ter máis do 50% de afiliación entre os traballadores/as da cadro de persoal, terán dereito á creación da sección sindical, o delegado/a terá recoñecidos, entre outros, os mesmos dereitos que ten o comité de empresa.</p>
<p>Capítulo IV</p>
<p>Organización do traballo, contratación e cadro de persoal</p>
<p>Artigo 1º.-Organización do traballo.</p>
<p>O responsable da organización do centro de traballo será o xestor.</p>
<p>A empresa, durante a vixencia do presente convenio, elaborará un planning de traballo orientado a mellora-la prestación de servicios que se dá no hospital, para isto manterá reunións periódicas co comité de empresa co obxectivo de consensua-los cambios que se poidan producir na organización do traballo.</p>
<p>O persoal nos chamados tempos mortos non realizan as tarefas de limpeza na cámaras, almacén e na zona de recepción de provedores.</p>
<p>Artigo 2º.-Contratación e altas na Seguridade Social.</p>
<p>Ó inicio da relación laboral, a empresa quedará obrigada a estender por escrito o contrato de traballo que conteña as especificacións contempladas pola normativa legal de aplicación, tanto sexa de carácter temporal como de duración indefinida, entregando copia deste contrato ó interesado/a.</p>
<p>A empresa estará obrigada a entregar ós traballadores/as fotocopia da alta destes na Seguridade Social, para o que disporá do prazo de dúas semanas desde a súa incorporación ó traballo. Así mesmo, a empresa obrígase á colocación da fotocopia dos boletíns de cotización no taboleiro de anuncios das súas oficinas no Hospital do Meixoeiro.</p>
<p>A empresa entregará ó comité de empresa unha copia básica do contrato que realice inmediatamente despois de ser rexistrado na oficina de emprego.</p>
<p>Artigo 3º.-Substitucións.</p>
<p>Os contratos de traballo de carácter temporal para a substitución de baixas, excedencias ou período de vacacións deberanse realizar polo tempo que dure a IT, a excedencia ou o período de vacacións. Os contratos deberanse realizar tendo en conta as categorías profesionais que figuran no artigo 1º do capítulo II.</p>
<p>Para a súa contratación terase en conta os /as que figuran na bolsa de traballo constituída para efecto, a relación da cal figura no anexo deste convenio e poderá ser modificada de acordo entre a empresa e o comité.</p>
<p>Artigo 4º.-Cadro de persoal fixo.</p>
<p>O número de cadro de persoal mínimo establecido fixo será o seguinte:</p>
<p>Xestor/a: 1.</p>
<p>Dietista: 1.</p>
<p>Encargada/o: 1.</p>
<p>Xefe/a de cociña: 1.</p>
<p>Cociñeiros/as: 5.</p>
<p>Camareiras/os: 36.</p>
<p>Axudantes: 13.</p>
<p>Limpadora: 1.</p>
<p>No referente a camareiros/as, 2 de eles/as son os/as que prestan servicios nas fins de semana.</p>
<p>Non obstante, a presencia física diaria establécese en:</p>
<p>Responsable: 1.</p>
<p>Dietista: 1.</p>
<p>Cociñeiros/as:4.</p>
<p>Camareiros/as: 26.</p>
<p>Axudantes de cociña: 10.</p>
<p>Limpadora: 1.</p>
<p>Artigo 5º.-Promoción interna.</p>
<p>En caso de vacantes na cadro de persoal, pasarán a ocupar estes postos as persoas fixas de fin de semana, por mellora de posto de traballo, e os seus postos serán ocupados por persoal da bolsa de traballo, tendo en conta en todo momento a antigüidade.</p>
<p>Así mesmo, en caso de vacantes nunha categoría superior, o acceso a estas levarase a cabo por orde de antigüidade, sempre que se reúnan os requisitos de cualificación profesional para o posto de traballo que se vai cubrir.</p>
<p>Capítulo V</p>
<p>Xornada de traballo, vacacións, licencias, permisos e excedencias</p>
<p>Artigo 1º.-Xornada de traballo.</p>
<p>Durante a vixencia do presente convenio a xornada laboral será de 1.624 horas anuais, computando os trinta minutos de descanso como tempo efectivo de traballo.</p>
<p>A súa aplicación será acordada entre o comité e os representantes da empresa.</p>
<p>Artigo 2º.-Festivos.</p>
<p>Os traballadores/as terán dereito a 14 días festivos, os cales se desfrutarán de acordo cos criterios establecidos ata agora.</p>
<p>Artigo 3º.-Vacacións.</p>
<p>A empresa, de acordo co comité, elaborará os quendas correspondentes ás vacacións seguindo cada ano unha quenda rotatoria de preferencia. As vacacións desfrutaranse entre os meses de xuño e setembro, ambos incluídos, e a súa duración será dun mes, podéndose engadir a este días festivos.</p>
<p>Se ó inicio das vacacións un traballador/a estivese de baixa por accidente, enfermidade grave ou enfermidade con hospitalización, entendendo que está dentro do período de baixa, terá dereito ó desfrute das vacacións ó mes seguinte da súa incorporación ó traballo.</p>
<p>Artigo 4º.-Licencias e permisos.</p>
<p>Logo de solicitude dos traballadores/as afectados considerarase licencia retribuída polo tempo e os casos seguintes:</p>
<p>a) Casamento do traballador/a 15 días naturais.</p>
<p>b) Casamento de pais, fillos ou irmáns 1 día natural.</p>
<p>c) Parto de esposa 5 días naturais.</p>
<p>d) Falecemento, enfermidade grave, hospitalización ou intervención cirúrxica de:</p>
<p>-Cónxuxe ou compañeiro/a: 5 días naturais.</p>
<p>-Parentes de primeiro grao (pais ou fillos, por consanguinidade, afinidade ou convivencia demostrable): 3 días naturais.</p>
<p>-Irmáns ou parentes ata segundo grao de consanguinidade ou afinidade: 2 días naturais.</p>
<p>Se o traballador/a e os parentes anteriormente detallados tiveren convivencia, a licencia será de 5 días naturais. O mesmo ocorrerá se o suposto d, se producise fóra da localidade.</p>
<p>e) Falecemento de tíos/as 1 día natural.</p>
<p>-Convivencia 2 días.</p>
<p>f) Traslado de domicilio 2 días laborables.</p>
<p>g) Permiso por lactación: as traballadoras, por lactación dun fillo/a menor de nove meses, terán dereito a unha hora de ausencia do traballo, que poderán dividir en dúas fraccións. O traballador/a pola súa vontade poderá substituír este dereito pola reducción da xornada normal dunha hora coa mesma finalidade.</p>
<p>Da mesma forma, este dereito será de aplicación ós casos de adopción.</p>
<p>h) Todo o anteriormente exposto será de aplicación ás parellas de feito, fidedignamente acreditadas e inscritas no rexistro público correspondente.</p>
<p>i) Os traballadores/as que cursen estudios para a obtención dun título oficial, académico ou profesional terán dereito a un permiso retribuído de ata 6 días ó ano para concorreren a exames precedendo comunicación por parte dos traballadores/as á empresa e a súa posterior xustificación.</p>
<p>Igualmente o traballador/a, solicitándoo coa debida anticipación, terá dereito a dispor de 5 días de licencia ó ano non retribuído pola empresa.</p>
<p>Artigo 5º.-Solicitude e xustificación de permisos e licencias.</p>
<p>Os traballadores/as que necesiten un permiso deberán comunicalo á empresa con aviso da recepción, sempre e cando a circunstancia sexa previsible; se non é así, bastará a comunicación telefónica.</p>
<p>Xustificaranse tódolos permisos e licencias a posteriori cos documentos acreditativos correspondentes que se detallan a seguir:</p>
<p>a) e b) Por casamento: fotocopia do libro de familia.</p>
<p>c) Por natalidade: fotocopia de partida de nacemento.</p>
<p>d) Por falecemento: necrolóxica ou documento acreditativo.</p>
<p>Por hospitalización ou intervención cirúrxica: documento de ingreso no hospital.</p>
<p>Por enfermidade grave de familiar: deberase presentar xustificante de facultativo xeral ou pediatra da Seguridade Social.</p>
<p>Por traslado de domicilio: fotocopia de calquera documento oficial no que conste o novo domicilio (cambio de domicilio na Seguridade Social, contrato de compañía da auga, gas, electricidade, certificado do concello, etc.).</p>
<p>Outras ausencias do posto de traballo.</p>
<p>-Ausencias temporais inferiores a 1 día: a ausencia temporal do centro ou posto de traballo por tempo inferior a unha xornada laboral, indispensable para o cumprimento dun deber inescusable de carácter público ou persoal moi urxente (xulgados, notarios, médicos, etc.), será imprescindible acreditalas debidamente e será polo tempo indispensable para cumpri-la obriga de que se trate. Estes permisos serán autorizados pola dirección ou persoas en quen delegue, dando ó interesado/a o oportuno vale de saídas e que informará mensualmente dos concedidos, permisos e causas e duración. Formato de solicitude (anexo II).</p>
<p>-Asistencia a consutorios médicos: tódolos traballadores/as terán dereito a tres horas retribuídas pola empresa cada vez que teñan de asistir ó médico de cabeceira que lle corresponde ó traballador/a. Se tivese o seu consultorio en localidade distinta daquela na que presta o seu servicio o traballador/a, estes poderán dispor do tempo necesario.</p>
<p>O traballador/a que teña de acudir ó consultorio médico estará obrigado/a a avisar con anterioridade á empresa, debendo xustificar que foi atendido polo médico de cabeceira. Para a súa asistencia á consulta do especialista os traballadores/as terán dereito a todo o tempo necesario, logo da presentación do volante do médico de cabeceira.</p>
<p>Os traballadores/as terán dereito para poder asistir ó consultorio médico cos seus fillos menores de 4 anos ou minusválidos (calquera que sexa a súa idade) un máximo de tres veces ó mes.</p>
<p>Ausencias por enfermidade: as ausencias por enfermidade deberanse comunicar telefonicamente ó encargado/a de quenda antes do comezo do quenda de que se trate.</p>
<p>Tódalas ausencias por enfermidade se xustificarán mediante información do médico de cabeceira e o parte de baixa por enfermidade, que se entregarán na dirección ou se enviarán por correo certificado en casos de enfermidades de duración superior a tres días, seguindo o mesmo trámite para os partes de confirmación.</p>
<p>A non presentación do informe ou parte de baixa considerarase como falta sen xustificar para os efectos disciplinarios e que regulamentariamente correspondan.</p>
<p>Licencias non retribuídas: aplicarase o disposto na normativa vixente.</p>
<p>Artigo 6º.-Días de libre disposición.</p>
<p>Durante a vixencia deste convenio os traballadores/as terán os mesmos días retribuídos de libre disposición que teñan os do persoal do Sergas. O seu desfrute realizarase de acordo cos seguintes criterios: 4 días no período de xaneiro a xullo e 5 días</p>
<p>de agosto a decembro. Cando un traballador/a desfrute as vacacións fóra dos meses establecidos, estes 9 días poderanse xuntar ás vacacións. Non obstante, por situacións excepcionais os traballadores/as poderán dispor dos 9 días de forma continuada logo de coñecemento do comité e acordo coa empresa.</p>
<p>Artigo 7º.-Excedencias.</p>
<p>A empresa vén obrigada a conceder a todo o persoal que o solicite e leve nela o tempo mínimo de dous anos de servicio a excedencia voluntaria, a cal terá unha duración mínima de seis meses e máxima de 3 anos. A empresa queda obrigada a reincorporar ó seu posto de traballo o traballador/a excedente que o solicite, cunha anticipación dun mes, tempo de aviso previo, co obxecto de que a empresa poida acomoda-lo dito persoal.</p>
<p>Artigo 8º.-Excedencia especial.</p>
<p>A nai traballadora terá dereito a solicitar unha excedencia especial ata que o fillo cumpra os dous anos de idade, garantíndose a súa incorporación inmediata, con reserva do posto de traballo e sen que afecte o dereito da excedencia ordinaria do artigo anterior. Este dereito é optativo para o pai traballador, podendo exercelo só un membro da parella, no caso de ambos traballaren na mesma empresa.</p>
<p>Unicamente durante o primeiro ano se computará a antigüidade.</p>
<p>Capítulo VI</p>
<p>Prevención de riscos laborais</p>
<p>Artigo 1º.-Comité de seguranza e saúde.</p>
<p>De acordo coa Lei de saúde laboral constitúese un comité de seguranza e saúde. A súa composición será de 2 representantes dos traballadores/as e 2 da empresa. Con carácter anual este comité realizará un estudio de riscos e elaborará un plan para eliminalos. Os representantes dos traballadores/as disporán do mesmo crédito de horas retribuídas que os membros do comité de empresa, co obxecto de facilita-la súa formación e funcións.</p>
<p>Artigo 2º.-Control médico obrigatorio.</p>
<p>Todo o persoal comprendido neste convenio terá dereito a efectuar unha revisión médica anual, a cargo da empresa, sendo esta realizada nunha clínica que dispoña a mutua.</p>
<p>O control médico obrigatorio consistirá en:</p>
<p>-Audiometría.-Control da vista.-Analítica de sangue.-Analítica de urina.-Espirometría.-Exploración clínica.-Vacinas do tétano, hepatite e gripe.</p>
<p>Todo traballador/a realizará a revisión en horas de traballo.</p>
<p>Artigo 3º.-Vestiario.</p>
<p>A empresa facilitará vestiarios adecuados e duchas.</p>
<p>Artigo 4º.-Roupa de traballo.</p>
<p>Tódolos traballadores/as serán provistos de dobre uniforme no mes de xaneiro (uniformes e zocos) as demais pezas como luvas, mandiletas, chaquetas,</p>
<p>roupas de abrigo e protección, adecuadas e accesibles, sempre que sexa necesario.</p>
<p>Uniformes de embarazada: forneceranse en cada caso que sexa necesario.</p>
<p>Artigo 5º.-Póliza de seguro.</p>
<p>Sempre que sexan derivados de accidente ou enfermidade profesional, a empresa indemnizará os traballadores/as nos seguintes supostos e cantidades:</p>
<p>-En caso de morte ou invalidez total: 18.030,36 euros.-En caso de invalidez absoluta: 24.040,48 euros.</p>
<p>Artigo 6º.-Cambios de posto de traballo por embarazo.</p>
<p>As traballadoras embarazadas terán dereito a que se lles cambie o posto de traballo a outro máis acorde coa súa situación.</p>
<p>Capítulo VII</p>
<p>Subrogación dos traballadores/as</p>
<p>Artigo 1º.-Adscrición do persoal.</p>
<p>Primeiro.-Ó termo da concesión da contrata, os traballadores/as da empresa contratista saínte pasarán a estar adscritos á nova titular da contrata, quen se subrogará en tódolos dereitos e obrigas, sempre que se dea algún dos seguinte supostos:</p>
<p>a) Traballadores/as en activo que presten os seus servicios no dito centro, sexa cal for a modalidade do seu contrato de traballo.</p>
<p>b) Traballadores/as que con contrato de interinidade substitúan algún dos traballadores/as enunciados no número anterior.</p>
<p>c) Traballadores/as de novo ingreso que por esixencias do cliente se incorporasen ó centro como consecuencia de ampliación de contrata.</p>
<p>Segundo.-Tódolos supostos anteriormente contemplados, deberán ser acreditados fidedignamente e documentalmente pola empresa saínte á entrante, nun prazo de tres días hábiles, mediante os documentos que se detallan ó final deste artigo.</p>
<p>O indicado prazo contarase desde o primeiro momento en que a empresa entrante comunique fidedignamente á saliente e á Asociación Provincial de Empresarios de Hostalería de Pontevedra se-la nova adxudicaría do servicio. De non cumprir este requisito, a empresa entrante, automaticamente e sen mas formalidades, subrogarase en todo o persoal que presta os seus servicios no centro de traballo.</p>
<p>En calquera caso, o contrato de traballo entre a empresa saínte e os traballadores/as só se extingue no momento en que se produza o dereito da subrogación neste da nova adxudicataria. Enténdese que os traballadores/as non poderán ser trasladados do centro de traballo a non ser por mutuo acordo entre as partes.</p>
<p>Terceiro.-Documentos que facilitará a empresa saínte á entrante.</p>
<p>-Certificado do organismo competente de estar ó día do pagamento da Seguridade Social.</p>
<p>-Fotocopia das catro últimas nóminas mensuais dos traballadores/as afectados.</p>
<p>-Fotocopias dos TC-1 e TC-2 de cotizacións á Seguridade Social dos catro últimos meses.</p>
<p>-Relación de persoal na que se especifique nome e apelidos, domicilio, número de afiliación á Seguridade Social, antigüidade, xornada, horario, modalidade da súa contratación e data de desfrute das súas vacacións.</p>
<p>-Copia de documento debidamente dilixenciado por cada traballador/a afectado/a no que se faga constar que este recibiu da empresa saínte a súa liquidación de partes proporcionais dos seus haberes ata o momento da súa subrogación, non quedando pendente cantidade ningunha. Este documento deberá estar en poder da nova adxudicataria na data do inicio do servicio como nova titular.</p>
<p>Cuarto.-O empresario/a saínte estará obrigado/a a liquidar ó entrante as partes proporcionais dos conceptos retributivos dos traballadores/as co obxecto de estes cobraren integramente as pagas correspondentes.</p>
<p>Artigo final.-Partes asinantes.</p>
<p>Pola empresa:</p>
<p>Alfredo Vázquez</p>
<p>Alberto Davila</p>
<p>Polo comité de empresa:</p>
<p>Mª Dolores Román Graña</p>
<p>María José Valderrama Martínez</p>
<p>Ana Carbajales González</p>
<p>Mª José Álvarez Rodríguez</p>
<p>José María Sáez Ruiz</p>
<p>Pola sección sindical de CC.OO.:</p>
<p>José Luís Tizón Guisande</p>
<p>Anexo ó convenio colectivo da empresa Mediterránea de Cátering, S.L. para o centro de traballo do Hospital do Meixoeiro de Vigo</p>
<p>Relación de traballadores e traballadoras que conforman a lista para as substitucións:</p>
<p>Lista-camareiras</p>
<p>Isabel Martín Amoedo: 19-6-1995.</p>
<p>Mª Jesús Alonso Abalde: 30-8-1995.</p>
<p>Silvia Alonso Abalde: 3-6-1999.</p>
<p>Ana M. Rivas Piñón: 5-6-1999.</p>
<p>Concepción Pérez Balado: 7-6-1999.</p>
<p>Concepción Cal Nicolao: 19-6-1999.</p>
<p>Mª Dolores Cameselle Costas: 20-6-1999.</p>
<p>Nuria Sotelino García: 23-10-1999.</p>
<p>Concepción Campos Lorenzo: 18-12-1999.</p>
<p>Mar Presa Fernández: 20-4-2000.</p>
<p>Ana Isabel Lago Costas: 21-6-2001.</p>
<p>Ana Mª Cabaleiro: 1-7-2001.</p>
<p>Clotilde Muñoz Bugallo: 11-12-2001.</p>
<p>Luz Dary Casas Camacho: 24-12-2001.</p>
<p>Olga Domínguez Pusada: 25-12-2001.</p>
<p>Lorena Moure Rodríguez: 20-12-2002.</p>
<p>Lista cociñeiros/axudantes</p>
<p>Cociñeiros:</p>
<p>Carlos Rodríguez Durán: 1-6-1998.</p>
<p>Axudantes:</p>
<p>Begoña Álvarez Losada: 17-9-1994.</p>
<p>Sonsoles Lage Reboreda: 14-5-1998.</p>
<p>Pilar Leiro Silva: 17-6-1999.</p>
<p>Carmen Portela Fernández: 22-5-2000.</p>
<p>Ana Mª Castro Cal: 25-6-2000.</p>
<p>Consuelo Lago Pérez: 2-7-2001.</p>
<p>Esther Rodrigueira Carrera: 28-12-2001.</p>
<p>Todo traballador incluído na lista de traballo terá un prazo máximo de 6 meses para a reserva da antigüidade, exceptuando baixa ou paro.</p>

