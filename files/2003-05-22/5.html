---
date: '2003-05-22'
id: 118BA
page: 6
number: 98
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 13 de maio de 2003 pola que se convoca un curso sobre dereitos
  humanos e ética policial, en virtude do convenio de formación asinado coa
  Deputación Provincial da Coruña, que se realizará no concello da Coruña.
range: Resolución
url: 'https://www.xunta.gal/dog/Publicados/2003/20030522/Anuncio118BA_gl.html'
---
<p>Dentro das actividades programadas para o ano 2003, en colaboración coa Deputación Provincial da Coruña, en virtude do convenio de formación asinado entre a Consellería de Xustiza, Interior e Administración Local e a Deputación Provincial da Coruña, anúnciase a realización dun curso sobre dereitos humanos e ética policial, que deberá desenvolverse conforme as seguintes bases:</p>
<p>Obxectivos.</p>
<p>-Coñece-los cambios sociais que afectan ás relacións policía-cidadán, así como a recomendación 10-2001 do Comité de Ministros do Consello de Europa sobre o Código Europeo de Ética da Policía.</p>
<p>-Coñece-los criterios de comportamento profesional: principios básicos de actuación, integridade moral e dignidade profesional.</p>
<p>-Domina-los valores de importancia nas relacións corporativas: trato cos superiores, iguais e inferiores; disciplina e xerarquía.</p>
<p>-Ter claros os principios que rexen nas relacións coa comunidade: corrección, atención, calidade e imaxe pública da policía.</p>
<p>Publicación.</p>
<p>Esta actividade formativa, e tamén todas aquelas que se desenvolvan en colaboración coa Deputación Provincial da Coruña, será obxecto de publicación no Diario Oficial de Galicia e no BOP da Coruña.</p>
<p>Destinatarios.</p>
<p>O curso vai dirixido ós membros dos corpos de policía local da provincia da Coruña.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>30 prazas.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 3 de xuño de 2003, ás 14 horas.</p>
<p>3. As instancias deberán enviarse á Deputación Provincial da Coruña, Servicio de Asistencia a Municipios (fax: 981 18 33 33), avda. Alférez Provisional, s/n, 15006 A Coruña; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>O curso realizarase en datas do 9 ó 13 de xuño de 2003.</p>
<p>O horario será de 16.30 a 20.30 horas.</p>
<p>Contido.</p>
<p>O curso desenvolverase en sesións de tarde, de luns a venres, e nel trataranse os seguintes módulos:</p>
<p>I. Integridade e dignidade socioprofesional.</p>
<p>II. Relacións corporativas.</p>
<p>III. Relacións coas autoridades.</p>
<p>IV. Relacións coa comunidade.</p>
<p>Relación de admitidos.</p>
<p>A relación de admitidos farase pública o día 5 de xuño a partir das 14 horas, tanto pola Deputación Provincial da Coruña como pola Academia Galega de Seguridade. Os interesados poden coñecer e confirma-la súa asistencia chamando ós teléfonos 986 59 00 21 (AGS) ou 981 18 33 13 (Servicio de Asistencia a Municipios da Deputación Provincial da Coruña).</p>
<p>Lugar.</p>
<p>O curso desenvolverase no Concello da Coruña, nas aulas da Deputación Provincial do Pazo de Mariñán.</p>
<p>Certificado de asistencia.</p>
<p>Ó remate do curso entregaráselles un certificado de asistencia a aquelas persoas que acrediten a súa participación continuada a este.</p>
<p>Modificacións.</p>
<p>Tanto a Academia Galega de Seguridade como a Deputación Provincial da Coruña, se é o caso, poderán modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 13 de maio de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

