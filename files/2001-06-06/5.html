---
date: '2001-06-06'
id: 949A
page: 7
number: 109
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 28 de maio de 2001 pola que se desenvolven programas para promover
  iniciativas de emprego e desenvolvemento para a mellora dos sistemas
  productivos no marco dunha agricultura sustentable.
range: Orde
url: 'https://www.xunta.gal/dog/Publicados/2001/20010606/Anuncio949A_gl.html'
---
<p>Dentro da política agrícola común, a Unión Europea propón, entre outros, a activación das zonas rurais instrumentando medidas agroambientais que fomenten o desenvolvemento do sector agrario, respondendo así á crecente demanda por parte da sociedade, de productos de calidade con garantía de salubridade referenciada.</p>
<p>Por outra banda, e de acordo co Tratado da Unión Europea : «A Unión Europea ten a misión de promover un progreso económico e social equilibrado e sustentado, un alto nivel de emprego e de protección social, a elevación do nivel e calidade de vida, a cohesión económica e social e la solidaridade entre os Estados membros».</p>
<p>Neste sentido, preténdese buscar produccións agrícolas alternativas ou complementarias interesantes, baseadas nunha imaxe de producto de calidade organoléptica e sanitaria diferenciada e tipificada a través de técnicas normativizadas na súa producción. Estas técnicas serán identificadas baixo a denominación «producción integrada» (P.I), ou ben «agricultura ecolóxica».</p>
<p>Por outra banda, preténdese potencia-los ciclos integrais propios dos cultivos e das produccións alternativas e complementarias, mellorando a estabilidade e as rendas, fomenta-la creación de liñas de promoción de servicios e a dotación de técnicas cualificadas e especializadas na xestión dos cultivos.</p>
<p>Estas accións levarán consigo a adquisición dun valor subsidiario de incremento das rendas das explotacións agrarias, favorecendo así un aumento da economía e consecuentemente unha estabilización ou aumento do emprego no sector rural.</p>
<p>Esta convocatoria axústase ó disposto no artigo 78 da Lei de réxime financeiro e orzamentario de Galicia, aprobado polo Decreto lexislativo 1/1999, do 7 de outubro, e, en concreto, no relativo ós principios de obxectividade, concorrencia e publicidade na concesión das axudas e subvencións e ó establecido na Lei 4/2000, do 27 de decembro, de orzamentos xerais da Comunidade Autónoma para o ano 2001.</p>
<p>En consecuencia, de acordo co disposto no artigo 30º1.3 do Estatuto de autonomía de Galicia e en uso das competencias que me confire a Lei 1/1983, reguladora da Xunta e do seu presidente,</p>
<p>DISPOÑO:</p>
<p>Artigo 1º.-Beneficiarios.</p>
<p>Entidades agrarias calquera que sexa a súa forma xurídica, sempre e cando estea vinculada ó sector agrario galego e xustifique dentro dos seus cometidos, algún ou tódolos obxectivos e finalidades, establecidos no artigo 2º da presente orde.</p>
<p>Artigo 2º.-Obxecto e finalidade.</p>
<p>Esta orde ten por obxecto establece-las bases das axudas dirixidas ás entidades agrarias co obxecto de promover iniciativas de desenvolvemento fomentando a cultura emprendedora de creación de emprego a través de actividades privadas dinamizadoras do sector agrario, sempre e cando teñan como cometido algún dos seguintes fins:</p>
<p>a) Creación e afianzamento do emprego agrícola.</p>
<p>b) Busca de actividades agrícolas complementarias das rendas das explotacións baseadas en produccións vexetais con comercialización garantida.</p>
<p>c) Creación de sistemas productivos de réxime asociativo que persigan a reducción de custos e/ou a mellora da calidade.</p>
<p>d) Asenta-las bases estructurais para o establecemento de sistemas de producción respectuosos co</p>
<p>ambiente e a saúde de consumidores e concretamente para a producción integrada.</p>
<p>e) A dotación tecnolóxica e de asistencia técnica para levar a cabo os programas, e actividades encamiñadas a incrementa-lo nivel de formación dos asociados e traballadores.</p>
<p>Artigo 3.-Ámbito de acción.</p>
<p>As iniciativas de desenvolvemento levaranse a cabo dentro de programas relacionados coas produccións agrícolas en distinto ámbito: local, comarcal e autonómico.</p>
<p>Artigo 4º.-Clase e contía das axudas.</p>
<p>1. Asistencia técnica.</p>
<p>Para a realización dos distintos programas productivos obxecto da actividade da entidade agraria de que se trate e, en especial, novos programas de desenvolvemento sustentable ou producción integrada, fomentarase a asistencia técnica polas siguintes vías:</p>
<p>a) Contratación de persoal técnico con carácter exclusivo e por un período mínimo de tres anos.</p>
<p>A contía da subvención, que poderá defender ata o 70% do custo do contrato, modularase en función da importancia do programa que se vai desenvolver.</p>
<p>b) Contratación de persoal técnico e auxiliar por un período de tempo inferior a 3 anos ou ben con carácter eventual ou de tempada. Nese caso a subvención poderá chegar ata o 50% do custo do contrato.</p>
<p>c) Sinatura de contratos homologados con empresas de servicios de garantía suficiente para responsabilizarse do seguimento e asistencia en programas agrarios e concretamente a P.I.</p>
<p>A subvención modularase en función do volume de explotacións en programa, chegando como máximo ó 50% do custo do contrato.</p>
<p>d) Creación e mellora das empresas de servicios agrarios.</p>
<p>Poderá subvencionarse a contratación de persoal técnico nos mesmos termos que nas letras a) e b) anteriores. Ademais será posible atender aqueles investimentos necesarios para o establecemento da empresa e, sobre todo, para a dotación tecnolóxica necesaria para atender aqueles programas agrarios promovidos pola Consellería de Agricultura Gandería e Política Agroalimentaria. A porcentaxe máxima de subvención será do 50%.</p>
<p>2. Investimentos en bens e servicios necesarios para a correcta execución do programa.</p>
<p>As axudas contribuirán a mellora-la renda do sector, así como á mellora da producción e das condicións de vida do traballador.</p>
<p>Os investimentos deben perseguir un ou máis dos seguintes obxectivos: reducción dos custos de pro</p>
<p>ducción, mellora da producción ou reorientación dela, promoción da calidade, conservación e mellora do contorno natural, mellora das condicións de hixiene e sanidade vexetal e a diversificación das actividades agrícolas.</p>
<p>As axudas a investimentos que teñan como obxectivo aumenta-la producción, deberán ter unha xustificación da garantía de comercialización. Estes investimentos non poderán estar afectados por restriccións de producción ou limitacións de apoio comunitario impostas por organizacións comúns de mercado.</p>
<p>Tamén se poderán conceder axudas para a primeira transformación e a comercialización de productos agrícolas, asociadas ás propias explotacións na procura de valor engadido e/ou da garantía de comercialización. Para a concesión destas axudas requirirase un informe favorable da Dirección Xeral de Industrias e Alimentación.</p>
<p>O nivel máximo de axuda será do 50% do investimento subvencionable.</p>
<p>Cando os investimentos supoñan un aumento de custos derivados da protección e mellora do ambiente, as axudas poderán ascender ata un máximo do 75%.</p>
<p>3. Producción de productos agrícolas de calidade.</p>
<p>Poderán concederse axudas para gastos de asesoría, estudios técnicos, estudios de viabilidade, se o seu obxectivo é apoiar actividades de fomento da calidade dos productos agrícolas.</p>
<p>A contía total da axuda non poderá supera-lo 50% dos custos subvencionables ou os 2 millóns de pesetas, segundo cal sexa a cifra máis favorable.</p>
<p>4. Apoio técnico ó sector.</p>
<p>As actividades de divulgación de novas técnicas, realización de ensaios, proxectos de demostración e calquera outro estudio de campo ou de laboratorio dirixido á mellora do sistema productivo das produccións agrícolas poderán subvencionarse ata o 75% do custo da súa realización.</p>
<p>Os investimentos en instalacións e bens necesarios para levar a cabo estes traballos, subvencionaranse ata o 50%.</p>
<p>5. Programas de formación.</p>
<p>Tamén poderá subvencionarse ata o 100% a realización de congresos, cursos, viaxes ou conferencias destinados a incrementa-lo nivel de formación do persoal técnico ou dos productores e que se enmarquen dentro dun programa agrario que se considere de interese para o sector.</p>
<p>Os datos concretos para cada un dos tipos de axuda solicitada terán que ser cubertos polo interesado de acordo co modelo do anexo IV desta orde.</p>
<p>Artigo 5º.-Accións prioritarias.</p>
<p>Tendo en conta que as axudas reguladas na presente orde se outorgan con cargo a un orzamento</p>
<p>limitado, baixo o principio de concorrencia competitiva, establécense os seguintes criterios de méritos para a súa adxudicación, os datos dos cales terán que ser cubertos polo interesado de acordo co modelo do anexo III da presente orde:</p>
<p>-Nº de empregos que se xeran.</p>
<p>-Nº de empregos de mantemento.</p>
<p>-Tipo de programa.</p>
<p>-Modalidade do programa</p>
<p>-Afección do programa ó desenvolvemento de ciclos integrais (producción-transformacióncomercialización), asociados ás propias explotacións productoras.</p>
<p>-Implicación dos programas na posta en funcionamento de sistemas de producción integrada.</p>
<p>-Grao de garantía de comercialización das produccións que se establecen como alternativas ou complementarias.</p>
<p>-Entidades agrarias con explotacións situadas maioritariamente en zonas desfavorecidas ou de montaña.</p>
<p>-Entidades agrarias con explotacións maioritariamente consideradas prioritarias segundo a Lei 19/1995, do 4 de xullo e Orde do 16 de xuño de 1998 (DOG nº121, do 25 de xuño).</p>
<p>Os datos necesarios para valorar estes méritos deberán reflectirse de acordo co modelo do anexo III da presente orde.</p>
<p>Artigo 6º.-Solicitudes.</p>
<p>Tódalas solicitudes se presentarán, preferentemente, nas delegacións provinciais da Consellería de Agricultura, Gandería e Política Agroalimentaria ou na forma prevista no artigo 38 da Lei de réxime xurídico das administracións públicas e do procedemento administrativo común, dentro dos 30 días naturais contados a partir do seguinte ó da publicación da presente orde no Diario Oficial de Galicia e de acordo cos modelos dos anexo I e II.</p>
<p>Ás solicitudes xuntaráselle-la seguinte documentación:</p>
<p>1. Acta de constitución da entidade.</p>
<p>2. Relación nominal dos socios titulares das explotacións que participen no programa.</p>
<p>3. Código de identificación fiscal e certificado orixinal da conta bancaria da entidade.</p>
<p>4. Programa de actuación que se pretende desenvolver, obxectivos, e orzamento pormenorizado do programa e prazo de execución.</p>
<p>5. Relación dos técnicos responsables da súa execución, se é o caso, así como do persoal contratado pola entidade vinculado á existencia do programa.</p>
<p>6. Xustificación dos empregos que consolida e xera o programa que se pretende levar a cabo.</p>
<p>7. Factura pro-forma dos equipos a adquirir, se é o caso.</p>
<p>8. Declaración de conxunto de tódalas solicitudes efectuadas ou concedidas, para un mesmo proxecto, das distintas administracións públicas competentes.</p>
<p>A resolución do expediente correspóndelle ó conselleiro, por proposta do director xeral de Producción Agropecuaria, debendo ser notificada ós interesados nun prazo máximo de seis meses contados a partir da data na que a solicitude tivese entrada no rexistro do órgano competente para a súa tramitación. Transcorridos os seis meses sen que se notificase a resolución, esta entenderase desestimada.</p>
<p>Contra esta resolución, que pon fin á vía administrativa, poderá recorrerse potestativamente en reposición perante o mesmo órgano que a dictase nos prazos establecidos no artigo 117 da Lei 30/1992, segundo a redacción dada pola Lei 4/99, ou ben poderá ser impugnada directamente ante o órgano xurisdiccional contencioso-administrativo no prazo establecido no artigo 46 da Lei reguladora da xurisdicción contencioso-administrativa.</p>
<p>Artigo 7º.-Outras obrigas dos beneficiarios.</p>
<p>O beneficiario terá a obriga de facilitar toda a información que lle sexa requirida pola Intervención Xeral da Comunidade Autónoma, o Tribunal de Contas e o Consello de Contas, no exercicio das súas funcións de fiscalización e control do destino das axudas.</p>
<p>Toda alteración das condicións tidas en conta para a concesión da subvención, e en todo caso, a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución de concesión.</p>
<p>As accións subvencionables deberán iniciarse, en todo caso, con posterioridade á entrada en vigor desta orde.</p>
<p>Artigo 8º.-Xustificacións.</p>
<p>1. As actuacións previstas nos programas aprobados finalizaranse antes do 1 de novembro de 2001.</p>
<p>A agrupación beneficiaria comunicaralle a finalización da execución do programa preferentemente á delegación provincial da Consellería de Agricultura, Gandería e Política Agroalimentaria, e xuntará os xustificantes do investimento e, en todo caso, unha memoria explicativa sobre a súa realización, antes da data indicada no parágrafo anterior, aclarando o grao de cumprimento do especificado no anexo III da presente orde.</p>
<p>2. A contía total das axudas satisfarase de acordo co nivel de execución do programa subvencionado, logo da comprobación por parte dos servicios correspondentes da Consellería de Agricultura, Gandería e Política Agroalimentaria.</p>
<p>3. O incumprimento dos programas propostos supoñerá a perda total ou parcial da axuda, así como a obriga de restituí-las cantidades percibidas, sen prexuízo doutras responsabilidades en que puidesen incorre-los beneficiarios.</p>
<p>4. Para poder percibi-la axuda, a entidade beneficiaria terá que acreditar que se atopa ó día das súas obrigas tributarias e coa Seguridade Social e de non ter pendente débeda ningunha, por ningún concepto, coa Administración pública da Comunidade Autónoma.</p>
<p>5. No momento da xustificación da execución total do proxecto o peticionario deberá presentar declaración complementaria do conxunto das axudas solicitadas, tanto das aprobadas ou concedidas como das pendentes de resolución, para este mesmo proxecto, das distintas administracións públicas</p>
<p>Artigo 9º.-Compatibilidade.</p>
<p>As agrupacións con programas agrarios presentados e aprobados no marco do establecido na presente orde e que esixan para a súa execución a contratación de persoal técnico especializado con dedicación exclusiva a eles, poderán acollerse ás axudas previstas no Real decreto 204/1996 sobre mellora das estructuras das explotacións agrarias para as agrupacións de xestión de explotacións no relativo á contratación de persoal técnico. Neste caso a axuda concedida no marco do citado real decreto poderá complementarse coa prevista nesta orde, sen superar entre ambas a contía establecida no artigo 4º.</p>
<p>Artigo 10º.-Financiamento.</p>
<p>O pagamento das axudas efectuarase con cargo ós seguintes conceptos orzamentarios dos orzamentos xerais da Comunidade Autónoma de Galicia para o ano 2001, figurando para cada un a dotación orzamentaria dispoñible: 09.03.614-A 773.0 80.000.000 de pesetas, 09.03.614-A 780.0 34.100.000 pesetas, 09.03. 614-A 780.1 81.687.000 pesetas, 09.03.711-B770.0 342.617.672 pesetas</p>
<p>Poderán comprometerse subvencións con carácter plurianual para o ano 2002 pola seguinte contía máxima para cada aplicación orzamentaria: 09.03.614-A 773.0 25.000.000 de pesetas 09.03.614-A 780.0 10.000.000 de pesetas, 09.03.614-A 780.1 10.000.000 de pesetas, 09.03.711-B 770.0 25.000.000 de pesetas</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria para dicta-las disposicións que considere oportunas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de maio de 2001.</p>
<p>Juan Miguel Diz Guedes</p>
<p>Conselleiro de Agricultura, Gandería e Política</p>
<p>Agroalimentaria</p>

