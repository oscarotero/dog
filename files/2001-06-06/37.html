---
date: '2001-06-06'
id: '9522'
page: 7
number: 109
agency: CONCELLO DA CORUÑA
section: VI. ANUNCIOS
title: Anuncio (EDD-8/1999).
range: Anuncio
url: 'https://www.xunta.gal/dog/Publicados/2001/20010606/Anuncio9522_gl.html'
---
<p>O Pleno do Concello, en sesión do día 12 de febreiro de 2001, adoptou, entre outros, o seguinte acordo:</p>
<p>Primeiro.-Desestima-las alegacións presentadas por Mario López Rico, con base nos informes emitidos.</p>
<p>Segundo.-Aprobar definitivamente o estudio de detalle no APE H2.01, San Amaro, presentado por Ángel López Martínez coa seguinte condición:</p>
<p>Deberá presentar un novo texto que refunda o documento presentado para a súa aprobación definitiva co documento acreditativo da idoneidade da solución formulada dun bloque de lonxitude de 140 ml; incorpore na memoria o anexo xustificativo do aproveitamento tal como figura no informe subscrito polos técnicos municipais e aclaración relativa a que os planos nº 3 e nº 5 teñen carácter orientativo en relación á división de parcelas e bloques respectivamente, dado que estas determinacións corresponde establecelas ó proxecto de compensación, sendo válidos en relación ó resto de detarminacións.</p>
<p>Terceiro.-Unha vez presentado o texto refundido e comprobado polo técnicos municipais que cumpre a condición anterior, proceder á publicación do acordo no Diario Oficial de Galicia e no BOP.</p>
<p>Cuarto.-Cumprido o punto segundo e terceiro, comunicar este acordo ó conselleiro de Política Territorial, Obras Públicas e Vivenda, dando traslado do expediente administrativo e dous exemplares do documento en cumprimento do artigo 48.3º da LSG.</p>
<p>Quinto.-Notifica-los interesados neste estudio de detalle.</p>
<p>Sexto.-Contra o anterior acordo cabe interpor recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, contados a partir do día seguinte a aquel no que se practiou a notificación, ou se é o caso, a publicación no DOG,</p>
<p>aínda que previamente, e con carácter potestativo, cabe interpor recurso perante o propio órgano que dictou o acordo no prazo dun mes. Neste caso, contra a desestimación do recurso de reposición o prazo para interpo-lo contencioso administrativo será de dous meses contados a partir do día seguinte ó da notificación ou, noutro caso, o de seis meses contados a partir da desestimación presunta, que se entenderá producida polo transcurso dun mes desde a interposición do recurso de reposición.</p>
<p>O que se publica para xeral coñecemento e efectos previstos neste acordo.</p>
<p>A Coruña, 18 de maio de 2001.</p>
<p>Salvador Fernández Moreda</p>
<p>Concelleiro delegado de Urbanismo</p>

