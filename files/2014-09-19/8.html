---
date: '2014-09-19'
id: G0003-110914-0001
page: 41681
number: 179
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 2 de setembro de 2014, da Xerencia de Xestión Integrada de
  Santiago de Compostela, pola que se resolve a convocatoria para a provisión,
  polo sistema de libre designación, dun posto de xefe/a do Servizo de Persoal
  de Xestión e Servizos para o Servizo Técnico Xurídico da Dirección de Recursos
  Humanos da dita xerencia, publicada o día 31 de xullo de 2014 (Diario Oficial
  de Galicia número 144, do 31 de xullo).
range: Resolución
url: >-
  https://www.xunta.gal/dog/Publicados/2014/20140919/AnuncioG0003-110914-0001_gl.html
---
<p>Convocada pola Resolución do 30 de xuño de 2014 (DOG nº 144, do 31 de xullo), a provisión dun posto de xefe/a do Servizo de Persoal de Xestión e Servizos para o Servizo Técnico-Xurídico da Dirección de Recursos Humanos, esta xerencia, en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde, a Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro (DOG nº 199, do 15 de outubro), polo que se regula a estrutura organizativa de Xestión Integrada do Servizo Galego de Saúde, </p>
    <h2>DISPONE:</h2>
    <p>Primeiro. Resolver a convocatoria pública para a provisión dun posto de xefe/a do Servizo de Persoal de Xestión e Servizos para o Servizo Técnico-Xurídico da Dirección de Recursos Humanos convocado pola Resolución do 30 de xuño de 2014 (DOG nº 144, do 31 de xullo).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O aspirante seleccionado deberá cesar na praza que desempeñe dentro dos tres días hábiles seguintes a aquel en que se publique a resolución do <em>Diario Oficial de Galicia</em>. </p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra a presente resolución, poderá interpoñerse recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Santiago de Compostela, 2 de setembro de 2014</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <table>
     <tbody>
      <tr>
       <td>Posto</td>
       <td>Xefe do Servizo Técnico-Xurídico da Dirección de Recursos Humanos</td>
      </tr>
      <tr>
       <td>Nome e apelidos</td>
       <td>Javier Francisco Enríquez Morales</td>
      </tr>
      <tr>
       <td>DNI</td>
       <td>33228383F</td>
      </tr>
     </tbody>
    </table>

