---
date: '2013-07-22'
id: G0165-080713-0003
page: 29063
number: 138
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 1 de xullo de 2013, do Xurado Provincial de Clasificación de Montes
  Veciñais en Man Común de Lugo, polo que se lles comunica aos posibles
  titulares de dereitos e intereses o acordo adoptado por este xurado relativo
  ao expediente 43/82.
range: Anuncio
url: >-
  https://www.xunta.gal/dog/Publicados/2013/20130722/AnuncioG0165-080713-0003_gl.html
---
<p>Na sesión celebrada polo Xurado Provincial o 19 de xuño de 2013 figura o acordo seguinte:</p>
    <p>Monte Monte Maior, San Roque e Penedo do Galo (expediente 43/82), pertencentes aos veciños da parroquia de Santa María e Santiago, no termo municipal de Viveiro, e clasificados como veciñais en man común por Resolución do Xurado Provincial do 11 de febreiro de 1985. Como consecuencia da entrada en vigor da Lei 7/2012, de montes de Galicia, e coa finalidade de levar a cabo o establecido na disposición transitoria décimo terceira, con respecto á revisión de esbozos de montes veciñais en man común, o Xurado, na reunión que tivo lugar o 17 de setembro de 2012, acordou solicitar do Servizo de Montes a realización de propostas de revisión e elaboración de cartografías actualizadas dos montes veciñais da provincia susceptibles de tal adecuación. O 16 de maio de 2013, o Servizo de Montes elabora unha proposta de novo esbozo para os montes Monte Maior, San Roque e Penedo do Galo, que quedan cunha superficie de 400,84 hectáreas, de conformidade coa nova cartografía. Examinada a dita proposta, o Xurado, por unanimidade, acorda aceptala e proceder á oportuna incorporación do esbozo ao expediente, e constancia no nivel do Rexistro de Montes Veciñais en Man Común, de conformidade con el.</p>
    <p>Ao descoñecer o nome e enderezo dos posibles titulares de dereitos e intereses sobre os referidos montes, por medio deste anuncio, e conforme o disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, ponse no seu coñecemento o devandito acordo. </p>
    <p>Lugo, 1 de xullo de 2013</p>
    <footer><p>José Ramón Losada Fernández<br>Presidente do Xurado Provincial de Clasificación de Montes Veciñais <br>en Man Común de Lugo</p></footer>

