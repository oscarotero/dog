---
date: '2013-07-22'
id: G0007-020713-0002
page: 29013
number: 138
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETJ 179/2013).
range: Edicto
url: >-
  https://www.xunta.gal/dog/Publicados/2013/20130722/AnuncioG0007-020713-0002_gl.html
---
<p>Nº autos: execución de títulos xudiciais 145/2013.</p>
    <p>Demandante: Jacinto Carbajal Massó.</p>
    <p>Avogado: Víctor Andrés García Dopico.</p>
    <p>Demandado: Club Baloncesto Pío XII.</p>
    <p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de execución de títulos xudiciais 179/2013 deste xulgado do social, seguido por instancia de Eduardo del Sel Lago, contra a empresa Avancos Technical Services, S.L. sobre ordinario, foron ditados auto e decreto no 27 de xuño de 2013, cuxa parte dispositiva, é do teor literal seguinte:</p>
    <p>Parte dispositiva do auto:</p>
    <p>«Parte dispositiva.</p>
    <p>Dispoño:</p>
    <p>Despachar orde xeral de execución a favor da parte executante, Eduardo del Sel Lago, contra Avancos Technical Services, S.L., parte executada, polo importe de 1.826,30 euros de principal, máis 228,16 euros en concepto de xuros de demora, máis 200 euros de honorarios de letrado da parte demandante, máis 205,44 euros que se fixan provisoriamente en concepto de xuros que, se é o caso, poidan percibirse durante a execución e as custas desta, sen prexuízo da súa posterior liquidación.</p>
    <p>O presente auto, xunto co decreto que ditará a secretaria xudicial e copia da demanda executiva, serán notificados simultaneamente á parte executada, tal e como dispón o artigo 553 da LAC, quedando a executada apercibida para os efectos mencionados nos razoamentos xurídicos terceiro e cuarto desta resolución, conforme dispoñen os artigos 251.2 e 239.3 da LXS.</p>
    <p>Contra este auto poderá interporse recurso de reposición, ante este órgano xudicial, no prazo dos tres días hábiles seguintes ao da súa notificación, no cal, alén de alegar as posibles infraccións en que puidese incorrer a resolución e o cumprimento ou incumprimento dos presupostos e requisitos procesuais exixidos, poderá deducirse a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que teñan acontecido con posterioridade á súa constitución do título, sen que sexa a compensación de débedas admisible como causa de oposición á execución.</p>
    <p>Se o recorrente non tiver a condición de traballador ou beneficiario do réxime público de seguridade social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3 aberta no Banco Español de Crédito, conta nº 00301846420005001274, indicando no campo de concepto “Recurso”, seguido do código “30 Social-Reposición”. Se o ingreso se fixer mediante transferencia bancaria, deberá incluír tras a conta referida, separados por un espazo, o “código 30 Social-Reposición”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada co formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>O/a maxistrado/a xuíz. O/a secretario/a xudicial».</p>
    <p>E a parte dispositiva do decreto:</p>
    <p>«Parte dispositiva.</p>
    <p>A fin de dar efectividade ás medidas concretas, acordo:</p>
    <p>Dar traslado a Eduardo del Sel Lago e o Fondo de Garantía Salarial, co fin de que no prazo de quince días poida designar a existencia de novos bens titularidade da executada e, en caso contrario, declararase a insolvencia desta.</p>
    <p>Notifíquese ás partes e fágaselles saber que en aplicación do mandado contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se for o caso, os profesionais designados, sinalarán un domicilio e os datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas en canto non foren facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión, que deberá interporse ante o presente órgano xudicial no prazo dos tres días hábiles seguintes á súa notificación, con expresión da infracción cometida nela a xuízo do recorrente, art. 186 LPL. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta nº 5076 aberta no Banco Español de Crédito, indicando no campo de concepto a indicación “recurso” seguida do código “31 Social-Revisión”. Se o ingreso se fixer mediante transferencia bancaria, deberá incluír tras a conta referida, separados por un espazo, a indicación “recurso” seguida do “código 31 Social-Revisión”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada co formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>O/a secretario/a xudicial».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Avancos Technical Services, S.L., expido este edicto.</p>
    <p>Santiago de Compostela, 27 de xuño de 2013</p>
    <footer><p>O/a secretario/a xudicial</p></footer>

