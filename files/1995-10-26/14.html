---
date: '1995-10-26'
id: 541E
page: 7916
number: 206
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Decreto 278/1995, do 5 de outubro, polo que se declara a delimitación do
  contorno da igrexa de San Facundo, en Ribas de Miño, concello de Paradela
  (Lugo).
range: Decreto
url: 'https://www.xunta.gal/dog/Publicados/1995/19951026/Anuncio541E_gl.html'
---
<p>O Boletin Oficial do Estado do 30 de xullo de l982, publicou un Real decreto do 4 de xuño, polo que se declaraba ben de interese cultural a igrexa de San Facundo, en Ribas de Miño, concello de Paradela (Lugo).</p>
<p>Sendo a devandita declaración anterior á entrada en vigor da Lei 16/l985, do 25 de xuño, do patrimonio histórico español, é necesario na actualidade concretar a delimitación do seu contorno.</p>
<p>Con data 10 de febreiro de l995, publicouse unha resolución do 24 de xaneiro, pola que se incoaba expediente para a delimitación do seu contorno.</p>
<p>A tramitación do mencionado expediente levouse a cabo de acordo co establecido na Lei 16/l985 do 25 de xuño, do patrimonio histórico español, co Real decreto 64/1994 de 21 de xaneiro, que modifica o Real decreto 111/1986, do 10 de xaneiro, de desenrolo parcial da devandita lei, e do Decreto 430/1991 do 30 de decembro da Consellería de Cultura.</p>
<p>Por proposta do Conselleiro de Cultura, e logo de deliberación do Consello da Xunta de Galicia, na súa</p>
<p>reunión do cinco de outubro de mil novecentos noventa e cinco,</p>
<p>DISPOÑO:</p>
<p>Artigo 1º.</p>
<p>Declara-la delimitación da contorna da igrexa de San Facundo, en Ribas de Miño, concello de Paradela (Lugo).</p>
<p>Artigo 2º.</p>
<p>A zona afectada pola declaración é a comprendida na delimitación que consta no anexo I, e no plano do anexo II.</p>
<p>Artigo 3º.</p>
<p>O presente decreto será notificado ó Rexistro de Bens de Interese Cultura de Galicia, e ó Rexistro Xeral do Ministerio de Cultura.</p>
<p>Santiago de Compostela, cinco de outubro de mil novecentos noventa e cinco</p>
<p>Manuel Fraga Iribarne</p>
<p>Presidente</p>
<p>Victor Manuel Vázquez Portomeñe</p>
<p>Conselleiro de Cultura</p>
<p>ANEXO I</p>
<p>Comeza a liña no punto 1, situado ó pé do río Miño e inicia o seu percorrido polo linde que separa as parcelas catastrais 1273-a e 1274-a das 1305 e 1306, continuado ata o punto 2 situado no eixe do camiño paralelo ó río que procede da igrexa.</p>
<p>Atravesa o camiño no punto 2 continuando o seu traxecto polo linde norte das parcelas 1266 e 1279, rodeando esta última ata o punto 3.</p>
<p>No punto 3, situado no cruzamento dos lindes das parcelas 1279, 1278 e 1282, a liña inicia un percorrido que coincide cos lindes norte e nordés das parcelas adxacentes que se relacionan a continuación, todas elas incluídas na delimitación: 1278, 1276, 1275, 1153, 1154, 1152, 1151, 1150-b, 1157-a, 1158-a,</p>
<p>1159-a, 1160-a, 1161-a, 1161-b, e 1163, ata o punto 4 que se sitúa no eixe do camiño que bordea as parcelas 648, 645, e 643.</p>
<p>A partir do punto 4 a liña segue o citado camiño que entronca coa pista do río Miño, onde está situado o punto 5, situado no eixe deste último.</p>
<p>Desde o punto 5 continúa baixando en dirección noroeste ata o punto 6, coincidente coa intersección da aresta do camiño e o linde da parcela 70 e continúa, incluíndo o núcleo de Lombao e deixando fora as parcelas 69, 68 e 67 ata o punto 7 colocado no cruzamento dos lindes das parcelas 67 e l9.</p>
<p>A partir do punto 7 a liña segue un percorrido continuo coincidindo co linde sur das parcelas l7, 17-d, 18-a, 29, 30, 30-a, 43, 42, 71 e 78 ata chegar ó río Miño, onde está situado o punto 8.</p>
<p>95-6777</p>

