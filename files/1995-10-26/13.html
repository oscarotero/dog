---
date: '1995-10-26'
id: 541A
page: 7915
number: 206
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Decreto 277/1995, do 5 de outubro, polo que se declara a delimitación do
  contorno da Igrexa de Santa María de Pesqueiras, no concello de Chantada
  (Lugo).
range: Decreto
url: 'https://www.xunta.gal/dog/Publicados/1995/19951026/Anuncio541A_gl.html'
---
<p>O Boletín Oficial do Estado do l5 de novembro de l950, publicou o Decreto do l6 de outubro, polo que se declaraba ben de interese cultural a igrexa de Santa María de Pesqueiras, no concello de Chantada (Lugo).</p>
<p>Sendo a devandita declaración anterior á entrada en vigor da Lei 16/l985 do 25 de xuño do patrimonio histórico español, é necesario na actualidade concretar a delimitación do seu contorno.</p>
<p>Con data do 9 de febreiro de l995, publicouse a Resolución do 25 de xaneiro, pola que se incoaba expediente para a delimitación do seu contorno.</p>
<p>A tramitación do mencionado expediente levouse a cabo de acordo co establecido na Lei 16/l985 do 25 de xuño do patrimonio histórico español, co Real decreto 64/l994, do 21 de xaneiro, que modifica o Real decreto 111/l986, do 10 de xaneiro, de desenvolvemento parcial da devandita lei, e do Decreto 430/l99l do 30 de decembro da Consellería de Cultura.</p>
<p>Por proposta do conselleiro de Cultura, e logo de deliberación do Consello da Xunta de Galicia, na súa reunión do día cinco de outubro de mil novecentos noventa e cinco,</p>
<p>DISPOÑO:</p>
<p>Artigo 1º.</p>
<p>Declara-la delimitación do contorno da igrexa de Santa María de Pesqueiras, no concello de Chantada (Lugo).</p>
<p>Artigo 2º.</p>
<p>A zona afectada pola declaración é a comprendida na delimitación que consta no anexo I, e no plano do anexo II.</p>
<p>Artigo 3º.</p>
<p>O presente decreto será notificado ó Rexistro de Bens de Interese Cultural de Galicia, e ó Rexistro Xeral do Ministerio de Cultura.</p>
<p>Santiago de Compostela, cinco de outubro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>ANEXO I</p>
<p>O punto 1 da liña de delimitación do contorno da igrexa de Santa María de Pesqueiras, queda definido na desembocadura do regato de Barcelos.</p>
<p>Continúa, seguindo ladeira arriba, a canle do regato ata o punto 2, situado sobre o eixe dun camiño.</p>
<p>Tomando sobre ese eixe dirección norte, chégase ó punto 3, encontro do camiño mencionado con outro que conduce á igrexa.</p>
<p>Desde o punto 3, a liña percorre un sinuoso camiño que salva a pronunciada pendente desta parte do terreo, ata chegar ó punto 4, situado no encontro deste co camiño que conduce á aldea de Vidal.</p>
<p>A partir deste punto toma dirección sur e percorre o eixe do camiño ata a aldea de Outeiro no encontro do eixe desta estrada cun camiño que se dirixe ó leste.</p>
<p>Segue nesta dirección polo eixe do camiño ata o punto 6, no que o abandona para discorrer polos lindes sur das parcelas catastrais 776 e 1619 ata atopa-lo punto 7 situado no eixe dun camiño, eixo polo que continúa a liña de delimitación, tomando dirección leste ata o punto 8.</p>
<p>A partir deste punto volve percorrer lindes de parcelas catastrais, lindes sur das 848, 847, 846, 845, e 844; lindes leste das 844, 843, 818, 817, 812 e 810; ata chegar ó punto 9, situado no punto de máximo nivel de represa.</p>
<p>A liña de delimitación péchase unindo este punto co 1, seguindo a liña de máximo nivel das augas da represa de Belesar.</p>
<p>6593</p>

