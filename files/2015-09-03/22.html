---
date: '2015-09-03'
id: G1096-260815-0001
page: 35697
number: 168
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 11 de agosto de 2015 de emprazamento para un novo trámite de
  audiencia no expediente de reposición da legalidade urbanística
  COR/216/2014-RP1, devolto polo servizo de Correos por resultaren os seus
  destinatarios ausentes na repartición.
range: Cédula
url: >-
  https://www.xunta.gal/dog/Publicados/2015/20150903/AnuncioG1096-260815-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, e co motivo da aprobación do novo Plan xeral de ordenación municipal do Concello de Ponteceso, publícase o emprazamento a Jesús García García e a Mª Teresa García García para un novo trámite de audiencia no expediente de reposición da legalidade urbanística COR/216/2014-RP1, en relación coas obras consistentes na construción dunha edificación de planta baixa destinada a almacén-garaxe, de carácter auxiliar e accesorio do uso residencial no lugar da Garga, parroquia de Anllóns, no termo municipal de Ponteceso, provincia da Coruña.</p>
    <p>Ao non poder realizarse a notificación persoal do acordo, mediante a presente cédula e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notificáselles aos interesados o devandito acordo por medio dun anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselles saber aos interesados que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula no Boletín Oficial del Estado. Transcorrido o devandito prazo, a notificación entenderase producida.</p>
    <p>Os interesados disporán dun prazo de 15 días hábiles, contado a partir do día seguinte a aquel en que se producise a notificación desta cédula, para alegar e presentar os documentos e informacións que consideren pertinentes.</p>
    <p>Para que conste e lles sirva de notificación aos citados denunciados, en cumprimento do disposto no artigo 59.5 da devandita Lei 30/1992, do 26 de novembro, expido e asino esta cédula.</p>
    <p>Santiago de Compostela, 11 de agosto de 2015</p>
    <footer><p>P.S. (Artigo 3 do Decreto 51/2008, do 6 de marzo)<br>José Mª Domínguez Blanco<br>Subdirector da Axencia de Protección da Legalidade Urbanística</p></footer>

