---
date: '2019-06-19'
id: CA01-140619-0001
page: 29412
number: 115
agency: Consellería de Facenda
section: IV. Oposicións e concursos.
title: >-
  RESOLUCIÓN do 12 de xuño de 2019, do tribunal designado para xulgar o proceso
  selectivo para o ingreso, pola quenda de promoción interna, no corpo auxiliar
  da Administración xeral da Comunidade Autónoma de Galicia, subgrupo C2,
  convocado pola Orde do 1 de marzo de 2018 (Diario Oficial de Galicia número
  48, do 8 de marzo), pola que se fixa a data, a hora e o lugar de realización
  do segundo exercicio do proceso selectivo.
range: Resolución
url: >-
  https://www.xunta.gal/dog/Publicados/2019/20190619/AnuncioCA01-140619-0001_gl.html
---
<p>En sesión que tivo lugar o día 12 de xuño de 2019, o tribunal nomeado pola Orde do 1 de marzo de 2019 (DOG número 48, do 8 de marzo), encargado de cualificar o proceso selectivo para o ingreso, pola quenda de promoción interna, no corpo auxiliar da Administración xeral da Comunidade Autónoma de Galicia, subgrupo C2,</p>
    <h2>ACORDOU:</h2>
    <p>Que o segundo exercicio terá lugar o día 6 de xullo de 2019, e que o lugar de realización será o recinto da Feira Internacional de Galicia en Silleda (Pontevedra), en chamamento único que se iniciará ás 16.00 horas. </p>
    <p>As persoas aspirantes deberán ir provistas de DNI ou documento fehaciente acreditativo da súa identidade a xuízo do tribunal, lapis do nº 2 e goma de borrar.</p>
    <p>Non se permitirá o acceso ao recinto en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 12 de xuño de 2019</p>
    <footer><p>Dámaso Pérez Vale<br>Presidente do tribunal</p></footer>

