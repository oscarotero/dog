---
date: '2019-06-19'
id: G1438-140619-0001
page: 29488
number: 115
agency: Deputación Provincial da Coruña
section: VI. Anuncios. b) Administración local.
title: ANUNCIO de aceptación da delegación de competencias do Concello de Noia.
range: Anuncio
url: >-
  https://www.xunta.gal/dog/Publicados/2019/20190619/AnuncioG1438-140619-0001_gl.html
---
<p>A Deputación Provincial da Coruña, na sesión plenaria ordinaria celebrada o día 26 de abril de 2019, adoptou, entre outros, o acordo que se transcribe:</p>
    <p>«37. Aceptación da delegación de competencias do Concello de Noia.</p>
    <p>Aceptar a delegación das seguintes competencias, acordada polo Concello de Noia:</p>
    <p>1. Instrución dos expedientes sancionadores por denuncias cursadas polo concello por infracción das normas sobre tráfico, circulación de vehículos de motor e seguridade viaria.</p>
    <p>2. Recadación voluntaria e executiva das sancións municipais por infraccións da Lei sobre tráfico, circulación de vehículos de motor e seguridade viaria.</p>
    <p>3. Xestión, inspección e recadación voluntaria e executiva da taxa pola utilización privativa ou aproveitamentos especiais constituídos no solo, subsolo e voo das vías públicas, a favor de empresas explotadoras de servizos de subministracións de interese xeral, tanto o suposto xeral do artigo 24 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo, baseado no 1,5 % dos ingresos brutos obtidos no termo municipal, como ao suposto especial da telefonía móbil.</p>
    <p>O exercicio das competencias delegadas obxecto de aceptación levarase a cabo nos termos establecidos nas bases e terá efectos desde o día seguinte ao da publicación do acordo de aceptación da dita delegación pola Deputación Provincial da Coruña no <em>Boletín Oficial</em> da provincia e no <em>Diario Oficial de Galicia</em>, segundo consta na base undécima».</p>
    <p>O que se fai público para xeral coñecemento. </p>
    <p>A Coruña, 28 de maio de 2019</p>
    <table>
     <tbody>
      <tr>
       <td><footer><p>Valentín González Formoso<br>Presidente da Deputación Provincial<br>da Coruña</p></footer></td>
       <td>José Luis Almau Supervía&lt;br&gt;Secretario da Deputación Provincial&lt;br&gt;da Coruña</td>
      </tr>
     </tbody>
    </table>

