---
date: '2019-06-19'
id: G2347-290519-0001
page: 29419
number: 115
agency: Xulgado do Social número 4 da Coruña
section: V. Administración de xustiza.
title: EDICTO (PO 1125/2016-MA).
range: Edicto
url: >-
  https://www.xunta.gal/dog/Publicados/2019/20190619/AnuncioG2347-290519-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 1125/2016, por instancia de María Antonieta Siso Sánchez contra Fogasa e Hostelería Heroica, S.L., sobre procedemento ordinario, en que se ditou sentenza con data do 21 de maio de 2019 que, copiada nos particulares necesarios, di así:</p>
    <p>Resolución: </p>
    <p>Estímase parcialmente a demanda interposta por María Antonieta Siso Sánchez contra a empresa Hostelería Heroica, S.L., con intervención do Fondo de Garantía Salarial e, en consecuencia:</p>
    <p>– Condénase a empresa Hostelería Heroica, S.L. a aboar a María Antonieta Siso Sánchez a cantidade de dous mil catrocentos setenta e dous euros con catorce céntimos (2.472,14 euros). Os conceptos salariais devindicarán o xuro por mora do 10 %.</p>
    <p>Notifíqueselles esta resolución ás partes, ás que se lles fará saber que contra ela non cabe ningún recurso por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia, e deberase anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para efectos da súa publicación no <em>Diario Oficial de Galicia</em>, co fin de que lle sirva de notificación en forma a Hostelería Heroica, S.L., expido e asino este edicto.</p>
    <p>A Coruña, 29 de maio de 2019</p>
    <footer><p>A letrada da Administración de xustiza</p></footer>

