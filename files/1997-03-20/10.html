---
date: '1997-03-20'
id: 1033A
page: 2
number: 55
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de febreiro de 1997, da Dirección Xeral de Industria, pola que
  se lle concede á Fundación Formación e Emprego de Galicia (FOREM de Galicia) a
  cualificación de entidade autorizada para a impartición de cursos
  teórico-prácticos para a formación de instaladores de gas nas catro categorías
  IG-I, IG-II, IG-III e IG-IV.
range: Resolución
url: 'https://www.xunta.gal/dog/Publicados/1997/19970320/Anuncio1033A_gl.html'
---
<p>Vista a solicitude presentada por Xosé Eusebio Justo Santos como presidente do padroado da Fundación Formación e Emprego de Galicia (FOREM de Galicia) e a documentación que se xunta, na que se solicita lle sexa concedida a cualificación de entidade autorizada para a impartición de cursos teórico-prácticos para a formación de instaladores de gas nas catro categorías IG-I, IG-II, IG-III e IG-IV.</p>
<p>Vista a Orde do 17 de decembro de 1985, do Ministerio de Industria e Enerxía, pola que se aproban a Instrucción sobre documentación e posta en servicio das instalacións receptoras de gases combustibles e a instrucción sobre instaladores autorizados de gas e empresas instaladoras, na que se establecen as diferentes probas e requisitos para a obtención dos distintos tipos de carnés, así como as condicións a cumprir polas entidades autorizadas para a formación de instaladores.</p>
<p>Considerando que a entidade solicitante cumpre cos requisitos regulamentariamente establecidos, esta dirección xeral de Industria,</p>
<p>RESOLVE:</p>
<p>Outorgarlle á Fundación Formación e Emprego de Galicia (FOREM de Galicia) a cualificación de entidade autorizada para a impartición de cursos teórico-prácticos para a formación de instaladores de gas nas catro categorías IG-I, IG-II, IG-III e IG-IV, e proceder á súa inscrición no rexistro correspondente da Dirección Xeral de Industria.</p>
<p>Para o inicio das actividades, deberán presentar perante a Delegación Provincial de Industria e Comercio correspondente, fotocopia desta resolución, programación, profesorado, lugar, horarios e exames, co fin de realiza-lo control correspondente.</p>
<p>Así mesmo e para efectos estatísticos e de control, deberase presentar nas delegacións provinciais de Industria e Comercio correspondentes unha memoria anual de actuacións na provincia, debendo figurar nela os datos relacionados no punto 12.4º da devandita Orde do 17 de decembro de 1985, e na Dirección Xeral de Industria un resumo destas en toda a Comunidade Autónoma galega.</p>
<p>Esta autorización deberá renovarse ós dous anos, para o cal se deberá acreditar perante esta Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 4 de febreiro de 1997.</p>
<p>Joaquín del Moral Crespo</p>
<p>Director xeral de Industria</p>
<p>1718</p>

