---
date: '2015-08-07'
id: CA04-300715-0008
page: 32574
number: 149
agency: Consellería de Economía e Industria
section: III. Outras disposicións.
title: >-
  RESOLUCIÓN do 29 de xullo de 2015, da Dirección Xeral de Enerxía e Minas, pola
  que se dá publicidade ás resolucións de concesión e inadmisión de axudas ao
  abeiro da Orde do 23 de febreiro de 2015 (Diario Oficial de Galicia número 43,
  do 4 de marzo), pola que se establecen as bases reguladoras para a concesión
  de subvencións, en réxime de concorrencia non competitiva, para o pagamento de
  parte da factura eléctrica a través do tícket eléctrico social de Galicia para
  o segundo semestre de 2014 (código do procedemento IN414A).
range: Resolución
url: >-
  https://www.xunta.gal/dog/Publicados/2015/20150807/AnuncioCA04-300715-0008_gl.html
---
<p>De conformidade co disposto no artigo 59.6.b) da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 15/2014, do 16 de setembro (BOE núm. 226, do 17 de setembro), e no artigo 11 da Orde do 23 de febreiro de 2015 pola que se establecen as bases reguladoras para a concesión de subvencións, en réxime de concorrencia non competitiva, para o pagamento de parte da factura eléctrica a través do tícket eléctrico social de Galicia, procédese por medio desta resolución a dar publicidade ás resolucións de concesión e inadmisión das axudas outorgadas pola Consellería de Economía e Industria ao abeiro da citada Orde do 23 de febreiro de 2015, para o segundo semestre de 2014.</p>
    <p>Os interesados poderán consultar a información detallada das resolucións no seguinte enderezo https://ticketelectrico.xunta.es/dxem/consulta/, así como no enlace habilitado na páxina web da Consellería de Economía e Industria.</p>
    <p>Así mesmo, fáiselles saber aos interesados que contra as citadas resolucións, que son definitivas en vía administrativa, cabe interpoñer, de ser o caso:</p>
    <p>1. Recurso potestativo de reposición ante o órgano que ditou a resolución, no prazo dun mes contado a partir do día seguinte ao da súa publicación, segundo os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>2. Ou ben directamente recurso contencioso-administrativo, no prazo de dous meses, ante a Sala do Contencioso-Administrativo do Tribunal Superior de Xustiza de Galicia, de conformidade co establecido nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contado desde o día seguinte ao da súa publicación.</p>
    <p>Santiago de Compostela, 29 de xullo de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

