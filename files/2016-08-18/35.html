---
date: '2016-08-18'
id: C3K1-050816-0003
page: 36912
number: 155
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 13 de xullo de 2016, da Dirección Xeral de Saúde Pública, pola que
  se notifica a resolución do expediente sancionador 2016002SA, por infracción
  en materia sanitaria.
range: Cédula
url: >-
  https://www.xunta.gal/dog/Publicados/2016/20160818/AnuncioC3K1-050816-0003_gl.html
---
<p>Con data do 1 de xullo de 2016, o director xeral de Saúde Pública ditou resolución do expediente sancionador 2016002SA incoado a María José Vázquez González.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e segundo o disposto no número 5 do citado artigo, notifícaselle a María José Vázquez González o contido da resolución que figura como anexo para que poida ter coñecemento del.</p>
    <p>Así mesmo, fáiselle saber o dereito que a asiste para interpor recurso de alzada, ante o conselleiro de Sanidade, no prazo dun mes contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias da Dirección Xeral de Saúde Pública, sita en San Lázaro, s/n, Santiago de Compostela, e a obter, de ser o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade co contido desta resolución, o pagamento voluntario da sanción poderá facerse no seguinte prazo: 1) As notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) As notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte. Todo isto mediante o ingreso que deberá efectuar en calquera oficina de Abanca; en BBVA, transacción 1316, NIF S1511001H, ou en Santander, empregando os impresos normalizados que lle facilitarán nas dependencias desta dirección xeral. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictis único (TEU) do Boletín Oficial del Estado (BOE).</p>
    <p>Santiago de Compostela, 13 de xullo de 2016</p>
    <footer><p>Andrés Paz-Ares Rodríguez<br>Director xeral de Saúde Pública</p></footer>
    <h2>ANEXO</h2>
    <p>Nº de expediente: 2016002SA.</p>
    <p>Denunciada: María José Vázquez González.</p>
    <p>DNI/CIF: 34978672L.</p>
    <p>Último enderezo coñecido: Bouzoa, San Xoán, Taboada. Lugo.</p>
    <p>Feito imputado: infracción en materia sanitaria.</p>
    <p>Preceptos infrinxidos:</p>
    <p>– Artigo 35.b.1) da Lei 14/1986, do 25 de abril, xeral de sanidade.</p>
    <p>– Artigo 42 da Lei 8/2008, do 10 de xullo, de saúde de Galicia.</p>
    <p>– Anexo do Regulamento (UE) nº 37/2010 da Comisión, do 22 de decembro de 2009, relativo ás substancias farmacoloxicamente activas e á súa clasificación, polo que se refire aos límites máximos de residuos nos produtos alimenticios de orixe animal.</p>
    <p>– Anexo I e artigo 24.3.1ª do Real decreto 1749/1998, do 31 de xullo, polo que se establecen as medidas de control aplicables a determinadas substancias e aos seus residuos nos animais vivos e os seus produtos.</p>
    <p>– Artigo 2.1.2 do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da produción agroalimentaria.</p>
    <p>Tipificación: grave.</p>
    <p>Sanción imposta: 3.005,07 €.</p>

