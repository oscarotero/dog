---
date: '2016-08-18'
id: G2410-200716-0003
page: 36877
number: 155
agency: Xulgado do Social número 1 de Santiago de Compostela
section: V. Administración de xustiza.
title: EDICTO (414/2016).
range: Edicto
url: >-
  https://www.xunta.gal/dog/Publicados/2016/20160818/AnuncioG2410-200716-0003_gl.html
---
<p>María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 414/2016 deste xulgado do social, seguido por instancia de Mónica Santos Carrillo contra a empresa Maboi RRHH, S.L., Perroflauta Producciones, S.L., Flozep Tech, S.L., Fondo de Garantía Salarial (Fogasa), sobre despedimento, se ditou a sentenza número 219/2016 do 15 de xullo de 2016, cuxo encabezamento e decisión son do teor literal que segue:</p>
    <p>«Sandra María Iglesias Barral, maxistrada XAT en función de reforzo do Xulgado do Social número 1 de Santiago de Compostela, despois de ver os presentes autos seguidos neste xulgado co número 414/2016, sendo parte nel, como demandante, Mónica Santos Carrillo, asistida pola letrada Sra. Romero Salgado e, como demandados, as empresas Maboi RRHH SL, Perroflauta Producciones, S.L., Flozep Tech, S.L. e o Fogasa (Fondo de Garantía Salarial), citado de oficio, que non comparecen, sobre despedimento, pronunciou esta sentenza, en nome do rei, con base nos seguintes»</p>
    <p>«Decisión:</p>
    <p>Que estimando a demanda formulada por Mónica Santos Carrillo, declaro a improcedencia do seu despedimento e condeno as empresas demandadas a que, á súa opción, que deberán exercer no prazo de cinco días desde a notificación desta sentenza, mediante escrito ou comparecencia ante a letrada da Administración de xustiza deste xulgado do social, proceda: a) á readmisión da parte demandante nas mesmas condicións que rexían antes de producirse o despedimento e ao aboamento dos salarios deixados de percibir desde a data do despedimento ata que a readmisión teña lugar; b) ou ben, a aboarlle unha indemnización por importe ascendente, s.e.u.o, a 4.410,83 euros; sen prexuízo das responsabilidades legais do Fondo de Garantía Salarial.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Contra esta resolución cabe recurso de suplicación ante o TSXG, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>É indispensable que ao tempo de anuncialo acredite a parte que non teña o carácter de traballador ou habente causa seu, ou beneficiaria do réxime público de Seguridade Social ou non goce do beneficio de xustiza gratuíta, ter consignado como depósito a cantidade de 300 € na conta deste xulgado, así como acreditar ao anunciar o recurso ter consignado, na conta de depósitos e consignacións aberta a nome deste xulgado, a cantidade obxecto de condena, e poderá substituírse a consignación en metálico polo aseguramento mediante aval bancario, no cal deberá facerse constar a responsabilidade solidaria do avalista.</p>
    <p>Están exentos de constituír o depósito e a consignación indicada as persoas e entidades comprendidas no número 4 do artigo 229 da LRXS.</p>
    <p>Así o acorda, manda e asina, Sandra María Iglesias Barral, maxistrada XAT en función de reforzo do Xulgado do Social número 1 de Santiago de Compostela.”</p>
    <p>E para que lle sirva de notificación en legal forma a Maboi RRHH, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de xullo de 2016</p>
    <footer><p>A letrada da Administración de xustiza</p></footer>

