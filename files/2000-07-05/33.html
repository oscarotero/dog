---
date: '2000-07-05'
id: D772
page: 10
number: 130
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución de 27 de xuño de 2000, da División de Recursos Económicos, pola que
  se anuncia concurso, polo procedemento aberto e trámite de urxencia, para a
  contratación pola Consellería de Sanidade e Servicios Sociais dun servicio
  para a centralización e xestión do arquivo de mamografías xeradas polo
  Programa galego de detección precoz do cancro de mama. (C-302/2000).
range: Resolución
url: 'https://www.xunta.gal/dog/Publicados/2000/20000705/AnuncioD772_gl.html'
---
<p>Obxecto e orzamento: contratación dun servicio para a centralización e xestión do arquivo de mamografías xeradas polo Programa galego de detección precoz do cancro de mama, por un importe máximo de trinta e catro millóns catrocentas tres mil novecentas cincuenta e dúas pesetas (34.403.952 ptas.) (206.771,92 euros).</p>
<p>Clasificación económica: grupo: III, subgrupo: 8, categoría: A.</p>
<p>Prazo de execución: ver punto 6 da folla de especificacións do prego de cláusulas administrativas particulares.</p>
<p>Documentos de interese para os licitadores: o prego de cláusulas administrativas particulares e demais documentación complementaria pódese solicitar na Consellería de Sanidade e Servicios Sociais, División de Recursos Económicos, Subdirección Xeral de Contratación e Xestión Económica, edificio administrativo San Caetano, bloque 2-2º, en días laborables desde as 9 ata as 14 horas.</p>
<p>Garantías: o 2% do orzamento de licitación, que se constituirá segundo o disposto no artigo 35 do R.D. lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>Admisión de variantes: non se admiten.</p>
<p>Criterios de adxudicación: ver punto 12 da folla de especificacións do prego de cláusulas administrativas particulares.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral da Consellería de Sanidade e Servicios Sociais/Sergas, antes das 14 horas do oitavo día natural, contado a partir do seguinte ó da publicación desta resolución no DOG, ou por correo na forma indicada no punto 5.2 do prego de cláusulas administrativas particulares.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Consellería de Sanidade e Servicios Sociais, a partir das 9.30 horas do quinto día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso correrán a cargo do adxudicatario.</p>
<p>Santiago de Compostela, 27 de xuño de 2000.</p>
<p>Antonio Fernández-Campa García-Bernardo</p>
<p>Director xeral da División de Recursos Económicos</p>

