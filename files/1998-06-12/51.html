---
date: '1998-06-12'
id: D70A
page: 6
number: 112
agency: CONCELLO DE VIGO
section: VI. ANUNCIOS
title: >-
  Anuncio de información pública do plan especial de mellora do núcleo rural
  05.10 Salgueiro-Candeán (expediente 4576/411/97).
range: Anuncio
url: 'https://www.xunta.gal/dog/Publicados/1998/19980612/AnuncioD70A_gl.html'
---
<p>O Consello da Xerencia de Urbanismo, en sesión do 17 de abril de 1998, acordou aprobar inicialmente o plan especial de mellora do núcleo 05.10 Salgueiro (Candeán), redactado polos/as arquitectos/as Inmaculada Garcés Navarro, Lidia Mabel Pacho Domínquez e Juan Luis Piñeiro Ferradás, someténdoo a información pública polo prazo dun mes mediante a inserción de anuncios no DOG, nun xornal e notificacións individuais ós propietarios titulares de terreos afectados pola delimitación de polígonos no ámbito do plan, de conformidade co establecido no artigo 42.1º e 6º da Lei 1/1997, do 24 de marzo, do solo de Galicia.</p>
<p>O que se fai público para xeral coñecemento, significando que o trámite de información pública se entenderá aberto desde o día da publicación do primeiro anuncio ata transcorrido un mes da derradeira publicación.</p>
<p>Así mesmo, o presente anuncio servirá de notificación nos termos previstos no artigo 42.6º da Lei 1/997, para todos aqueles propietarios que sexan descoñecidos, se ignore o lugar de notificación ou, intentada estas non se puidese practicar.</p>
<p>O expediente atópase á disposición do público na oficina de información da Xerencia Municipal de Urbanismo (planta baixa da Casa Consistorial).</p>
<p>Vigo, 27 de abril de 1998.</p>
<p>Manuel Pérez Álvarez</p>
<p>Alcalde-presidente da Xerencia Municipal</p>
<p>de Urbanismo</p>
<p>5469</p>

