---
date: '1998-06-12'
id: D6BA
page: 6
number: 112
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 26 de maio de 1998 pola que se declara extinguida a concesión
  administrativa do parque de cultivo mariño sito no distrito marítimo de Muros,
  titutaridade de Manuel J. Bouzas Formoso e María Dolores Castro Rey.
range: Orde
url: 'https://www.xunta.gal/dog/Publicados/1998/19980612/AnuncioD6BA_gl.html'
---
<p>Visto o expediente de caducidade instruído á concesión administrativa do parque de cultivo mariño sito na zona marítimo-terrestre da ría de Muros, enseada de Venancio, distrito marítimo de Muros.</p>
<p>Resultando que con data do 3-11-1995 foi ordenado pola Delegación Territorial da Consellería de Pesca, Marisqueo e Acuicultura da Coruña o inicio</p>
<p>do expediente de caducidade da antedita concesión por levar inactivo un tempo superior a dous anos.</p>
<p>Resultando que o acordo de inicio do expediente de caducidade e o nomeamento de instructor e secretario do dito expediente lle foi remitido ó interesado con data do 6-11-1995, sen formular alegacións dentro do prazo concedido. Resultando que con data do 8-10-1996, foi publicada no Diario Oficial de Galicia e con data do 1-10-1996 exposto no taboleiro de anuncios do concello do último domicilio coñecido de Manuel J. Bouzas Formoso, a substitución do instructor, por causa de forma maior, así como a continuación da tramitación do expediente de caducidade sen que tampouco se formulasen alegacións dentro do prazo establecido para iso.</p>
<p>Resultando que a proposta de resolución lles foi comunicada ós interesados con data do 18-12-1996 e publicada no DOG do 29-5-1997 e con data do 5-5-1997 exposta no taboleiro de anuncios do concello do último domicilio coñecido de Manuel J. Bouzas Formoso, sen que se formulasen alegacións contra o seu contido dentro do prazo establecido para iso.</p>
<p>Considerando que o parque de cultivo leva máis de dous anos sen explotación, sendo esta causa de caducidade das recollidas no artigo 72 a) da Lei 6/1993, do 11 de maio, de pesca de Galicia.</p>
<p>Resultando que o expediente foi tramitado conforme a dereito, segundo informe emitido pola xefa do Servicio Técnico-Xurídico.</p>
<p>Vistas a Lei 30/1992, do 26 de novembro, de réxime xurídico das administracións públicas e do procedemento administrativo común, o Real decreto 1471/1989, do 1 de decembro, polo que se aproba o Regulamento xeral para o desenvolvemento e execución da Lei 22/1988, do 28 de xullo, de costas; Lei 6/1993, do 11 de maio, de pesca de Galicia e demais disposicións de pertinente aplicación.</p>
<p>Esta consellería, á vista da proposta de resolución emitida pola instructora do expediente, acorda no exercicio das súas atribucións e competencias, extingui-la concesión administrativa do parque de cultivo mariño titularidade de manuel J. Bouzas Formoso e María Dolores Castro Rey, que ten as seguintes características:</p>
<p>Establecemento: parque de cultivo mariño.</p>
<p>Localización: zona de Boavista (enseada de Venancia), distrito marítimo de Muros.</p>
<p>Especie: ameixas e berberechos.</p>
<p>Ocupación dominio público: 1.623,50 m</p>
<p>Orde de outorgamento: 28-2-1973 (BOE nº 82).</p>
<p>Orde cambio de dominio: 13-3-1980 (BOE nº 110).</p>
<p>Fin da vixencia: 5-4-1983.</p>
<p>Contra esta resolución, que esgota a vía administrativa, poderase interpor recurso contencioso-administrativo na forma e prazos previstos no artigo 57 e seguintes da Lei reguladora da xurisdicción</p>
<p>contencioso-administrativa, do 27 de decembro de 1956.</p>
<p>Santiago de Compostela, 26 de maio de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>5251</p>

