---
date: '2001-04-16'
id: 662E
page: 4
number: 73
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 19 de marzo de 2001 pola que se convoca concurso público aberto,
  de tramitación ordinaria, para a contratación dunha asistencia técnica para a
  Secretaría Xeral de Investigación e Desenvolvemento.
range: Resolución
url: 'https://www.xunta.gal/dog/Publicados/2001/20010416/Anuncio662E_gl.html'
---
<p>En virtude das facultades conferidas na vixente normativa de contratación, anúnciase a licitación dun contrato, suxeito ás seguintes bases:</p>
<p>1. Entidade adxudicadora.</p>
<p>a) Organismo: Secretaría Xeral de Investigación e Desenvolvemento, adscrita á Consellería da Presidencia e Administración Pública.</p>
<p>b) Dependencia que tramita o expediente: Servicio de Xestión.</p>
<p>c) Nº de referencia: 2001-04-564.</p>
<p>2. Obxecto do contrato</p>
<p>Descrición do obxecto: o obxecto deste contrato plurianual é o desenvolvemento do programa IDIPYME-2001 (Programa de Fomento da I+D+I en Pemes) que ten como finalidade prestar servicios de titoría, formación e asesoramento a un grupo de empresas que non contan con experiencia suficiente na xestión da I+D+I pero que mostran interese en iniciarse neste tipo de actividades.</p>
<p>b) Prazo de execución: os traballos obxecto do contrato realizaranse por fases, e os prazos de execución son os seguintes:</p>
<p>-Fase preliminar: constitución do equipo de traballo e establecemento dos mecanismos de coordinación entre os distintos participantes.</p>
<p>-Fase 1: identificación de ideas de proxectos de I+D+I, así como dos recursos físicos e humanos dispoñibles na empresa para xestionar un proxecto.</p>
<p>-Fase 2: elaboración dun informe preliminar do proxecto de I+D+I a partir dos resultados obtidos na fase anterior. Mediante este informe detéctase qué tipo de servicio de titoría necesitará a empresa para pór en marcha o devandito proxecto. Esta fase inclúe a impartición de sesións formativas de apoio ás empresas participantes, coa finalidade de axudarlles a definir mellor a súa idea.</p>
<p>-Fase 3: diagnóstico de viabilidade técnica, económica e de xestión dos proxectos.</p>
<p>Os traballos de realización destas fases realizaranse entre a data de sinatura do contrato e o 1 de decembro de 2001.</p>
<p>-Fase 4: asistencia á posta en marcha dos proxectos de I+D+I mediante titorías, accións formativas e elaboración de materiais de apoio.</p>
<p>Os traballos de realización desta fase realizaranse entre o 1 de xaneiro de 2002 e o 30 de abril de 2002.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento base de licitación.</p>
<p>Importe total: o orzamento máximo autorizado ascende a once millóns de pesetas (11.000.000) dos que cinco millóns seiscentas mil pesetas (5.600.000) corresponden á anualidade do ano 2001 e cinco millóns catrocentas mil pesetas (5.400.000) á anualidade do ano 2002.</p>
<p>5. Garantía provisional.</p>
<p>A garantía provisional por un importe, equivalente ó 2% do orzamento de licitación, ascende a duascentas vinte mil pesetas (220.000).</p>
<p>6. Obtención de documentación e información.</p>
<p>Poderán retirala no Rexistro da Secretaría Xeral de Investigación e Desenvolvemento; rúa dos Feáns, nº 7 15706 Santiago de Compostela. Teléfonos 981 54 10 87/54 10 88.</p>
<p>7. Requisitos específicos do contratista.</p>
<p>a) Clasificación: non se esixe.</p>
<p>b) Outros requisitos: as empresas licitadoras deberán acredita-la súa solvencia económico-financeira e técnica ou profesional, de conformidade co esixido no prego de cláusulas administrativas particulares.</p>
<p>8. Presentación de ofertas.</p>
<p>Presentaranse, de conformidade co previsto no prego de cláusulas administrativas particulares, no prazo de 15 días contados a partir do seguinte ó da publicación deste anuncio no DOG, no Rexistro da Secretaría Xeral de Investigación e Desenvolvemento das 9 ás 14 h, ou ben na forma prevista no TRLCAAPP.</p>
<p>9. Apertura de ofertas.</p>
<p>Realizarase o décimo primeiro día hábil seguinte ó de finalización do prazo de presentación de proposicións, ás 12 horas nas dependencias da Secretaría Xeral de Investigación e Desenvolvemento; no caso de cadrar en sábado, a apertura terá lugar o día hábil seguinte.</p>
<p>O importe deste anuncio será por conta da empresa adxudicataria.</p>
<p>Santiago de Compostela, 19 de marzo de 2001.</p>
<p>Miguel A. Ríos Fernández</p>
<p>Secretario xeral de Investigación e Desenvolvemento</p>

