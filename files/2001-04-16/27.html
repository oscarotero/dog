---
date: '2001-04-16'
id: '6666'
page: 4
number: 73
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de abril de 2001, da Dirección Xeral de Industria, pola que se
  autorizan as instalacións electromecánicas, se aproba o proxecto de execución
  e se recoñece a condición de instalación acollida ó réxime especial de
  producción de enerxía eléctrica do parque eólico denominado Coto Teixido.
  (Expediente 20/1999-EOL).
range: Resolución
url: 'https://www.xunta.gal/dog/Publicados/2001/20010416/Anuncio6666_gl.html'
---
<p>Examinado o expediente instruído por pedimento de Made Energías Renovables S.A. (actualmente denominada Endesa Cogeneración y Renovables) con enderezo para efectos de notificacións na rúa do Castiñeiriño, 12-3º-A, CP 15702-Santiago de Compostela, sobre autorización das instalacións do parque eólico denominado Coto Teixido, resultan os seguintes</p>
<p>Antecedentes de feito.</p>
<p>Primeiro.-O 25 de febreiro de 2000, Jerónimo Llompart Homs, en nome e representación de Made Energías Renovables, S.A. solicitou a autorización administrativa, declaración de utilidade pública e aprobación do proxecto de ejecución, do parque eólico denominado Coto Teixido, de 24,42 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en virtude do disposto na disposición transitoria décimo primeira do Real Decreto 1995/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia e o Real decreto </p>
<p>2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia, e Decreto 205/1995, mediante resolución da Delegación Provincial da Consellería de Industria e Comercio da Coruña do 16 de marzo de 2000, publicada no DOG do 4 de abril, no diario El Ideal Gallego do 3 de abril, no BOP da Coruña do 5 de abril e no taboleiro de anuncios dos concellos de Ortigueira e Mañón.</p>
<p>Durante o período de información pública presentáronse as seguintes alegacións:</p>
<p>1. Josefa Angelita Jarel Rey manifesta que un predio da súa propiedade se encontra afectado polas</p>
<p>instalacións do parque eólico, polo que solicita sexa desafectado ou ben indemnizado axeitadamente.</p>
<p>2. Fátima Ojea Barcón, avogada actuando en representación de Raimundo García Caaveiro, Gonzalo Gómez Guerreiro e María Gómez Guerreiro, Mercedes Durán Corral e Emilia Sanjurjo Durán, manifestan ser donos de predios situados na parroquia das Neves (concello de Ortigueira), nos lugares coñecidos como Corvite Grande, Corvite Pequeno, As Zaipas e non do Concello de Ortigueira tal como aparece no Rexistro da Propiedade.</p>
<p>As alegacións ambientais foron remitidas ó órgano ambiental e recollidas na declaración de efectos ambientais do citado parque.</p>
<p>Terceiro.-O 6 de outubro de 2000, a Delegación Provincial da Consellería de Industria e Comercio da Coruña emitiu informe favorable sobre o citado proxecto, coas seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Coto Teixido</td><td>Ortigueira e Mañón</td><td>X</td><td>Y</td></tr>
<tr><td></td></tr>
<tr><td></td><td>1</td><td>596.000</td><td>4.287.400</td></tr>
<tr><td></td></tr>
<tr><td></td><td>2</td><td>596.500</td><td>4.827.400</td></tr>
<tr><td></td></tr>
<tr><td></td><td>3</td><td>597.000</td><td>4.826.400</td></tr>
<tr><td></td></tr>
<tr><td></td><td>4</td><td>597.800</td><td>4.826.000</td></tr>
<tr><td></td></tr>
<tr><td></td><td>5</td><td>598.000</td><td>4.825.300</td></tr>
<tr><td></td></tr>
<tr><td></td><td>6</td><td>599.400</td><td>4.825.000</td></tr>
<tr><td></td></tr>
<tr><td></td><td>7</td><td>599.000</td><td>4.824.000</td></tr>
<tr><td></td></tr>
<tr><td></td><td>8</td><td>598.000</td><td>4.824.500</td></tr>
<tr><td></td></tr>
<tr><td></td><td>9</td><td>597.400</td><td>4.823.400</td></tr>
<tr><td></td></tr>
<tr><td></td><td>10</td><td>596.500</td><td>4.824.000</td></tr>
<tr><td></td></tr>
<tr><td></td><td>11</td><td>595.600</td><td>4.823.600</td></tr>
<tr><td></td></tr>
<tr><td></td><td>12</td><td>595.800</td><td>4.824.200</td></tr>
<tr><td></td></tr></tbody></table>
<p>Características técnicas do parque:</p>
<p>Nº deaeroxeradores: 37.</p>
<p>Potencia unitaria por aeroxerador: 660 kW.</p>
<p>Xeradores: MADE AE-46/I.</p>
<p>Potencia total instalada: 24,42 MW.</p>
<p>Producción anual estimada: 64.489 MWh/ano.</p>
<p>Investimento previsto: 3.493.343.215 pesetas.</p>
<p>Características técnicas da infraestructura eléctrica de transformación e interconexión.</p>
<p>-37 centros de transformación de 700 kVA de potencia unitaria e relación de transporte de transformación 0,69/30 kV, instalados unitariamente en interior de torre de aeroxerador coa súa correspondente aparamenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 30 kV, de interconexión entre centros de transformación de aeroxeradores e centros de transformación de aeroxeradores e centro de distribución de 30 kV.</p>
<p>-Liñas subterráneas de comunicacións entre aeroxeradores e centro de distribución de 30 kV formadas por cable de comunicacións con tres pares independentes.</p>
<p>-Centro de distribución de parque en 30 kV, dotado de paramenta de seccionamento, manobra e protección para a súa interconexión coa liña de evacuación.</p>
<p>Cuarto.-O 9 de febreiro de 2001, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico, reducíndose o número de aeroxeradores de 37 a 35, producíndose unha redistribución dos aliñamentos e un cambio na numeración destes.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, Real decreto 2563/1982, de 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, o Decreto 205/1995, do 6 de xullo, e o Real decreto 2818/1998, do 23 de decembro, xa citados.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que figura no expediente, queda de manifesto que:</p>
<p>1. Non podemos acepta-la alegación formulada por Josefa Angelita Jarel Rey, xa que esta non se encontra incluída na relación de propietarios afectados polas instalacións do parque eólico.</p>
<p>2. En relación coa alegación formulada por Fátima Ojea Barcón respecto a posibles erros na titularidade dos predios afectados pola instalación do proxecto, cabe dicir que a empresa beneficiaria tomará razón delas, non obstante será no levantamento de actas o momento no que pode demostra-la súa titularidade achegando a documentación acreditativa necesaria.</p>
<p>Terceiro.-No expediente instruído para o efecto cumpríronse os tramites procedimentais sinalados no Decreto 2617/1966, sobre autorización de instalacións eléctricas, e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Autorizar a Made Energías Renovables, S.A. instalación dos equipos electromecánicos do parque eólico denominado Coto Teixido, para unha potencia</p>
<p>de 23,1 MW. que se vai situar nos concellos de Ortigueira e Mañón.</p>
<p>Aproba-lo proxecto de execución da dita instalación.</p>
<p>Recoñecer a esa instalación, a condición de instalación acollida ó réxime especial do R.D. 2818/1998 e incluíla no grupo b.2) do artigo 2 do dito real decreto.</p>
<p>Todo iso de acordo coas condicións seguintes:</p>
<p>Primeira.-Made Energías Renovables, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza de 69.866.864 pesetas, importe do 2% do orzamento que figura no expediente para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1, punto 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 3.493.343.215 pesetas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta dirección xeral. Así mesmo, a Delegación Provincial da Coruña poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Coruña inspeccionará a totalidade das obras e montaxes efectuadas e verificará o cumprimento dos compromisos contraídos por Made Energías Renovables, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribi-la no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG de 14 de xullo), para o que acreditará o cumprimento das condicións previstas no art. 12 do Real decreto 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 9 de febreiro de 2001, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto a presente autorización por calquera das causas establecidas no artigo 34 do Decreto 1775/1967, de 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 4 de abril de 2001.</p>
<p>Ramón Ordás Badía</p>
<p>Director xeral de Industria</p>

