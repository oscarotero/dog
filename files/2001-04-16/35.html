---
date: '2001-04-16'
id: '6686'
page: 5
number: 73
agency: CONCELLO DE TOMIÑO
section: VI. ANUNCIOS
title: Edicto sobre a aprobación definitiva do Plan Xeral de Ordenación Municipal.
range: Edicto
url: 'https://www.xunta.gal/dog/Publicados/2001/20010416/Anuncio6686_gl.html'
---
<p>Aprobado polo Pleno do Concello de Tomiño en sesión do día 29 de marzo de 2001 o documento do PXOM adaptando as vixentes NN.SS. á Lei 1/1997, do solo de Galicia, unha vez que o citado expediente recibiu o informe favorable da Consellería de Política Territorial, Obras Públicas e Vivenda, de conformidade co disposto na Lei 7/1995, da Xunta de Galicia, en concordancia co disposto na Lei 1/1997, do solo de Galicia.</p>
<p>O que se fai público para os efectos recollidos no artigo 8 d) da Lei 7/1995, do 29 de xuño, de delegación e distribución de competencias en materia de urbanismo da Xunta de Galicia, facéndose constar do mesmo xeito que, publicado este edicto no DOG e BOP e nun xornal de tirada provincial, o concello publicará no BOP as normas urbanísticas (artigo 70 da Lei básica de réxime local, modificada pola Lei 34/1994, do 30 de decembro), e non entrará en vigor ata a publicación íntegra do seu texto e transcorrido o prazo de 15 días indicado no artigo 65.2º do mesmo corpo legal.</p>
<p>Contra o citado acordo, que é firme en vía administrativa, os interesados poderán presentar recurso contencioso-administrativo ante a sala correspondente do Tribunal Superior de Xustiza de Galicia durante o prazo de dous meses contados a partir do día seguinte ó da publicación deste edicto.</p>
<p>Cabe tamén, con carácter potestativo, a presentación no prazo dun mes do recurso de reposición ante o Pleno do Concello, en aplicación do disposto nos artigos 116 e 117 da Lei 4/1994, de modificación da Lei 30/1992.</p>
<p>O que se fai público para xeral coñecemento.</p>
<p>Tomiño, 3 de abril de 2001.</p>
<p>José Luis Fernández Lorenzo</p>
<p>Alcalde</p>

