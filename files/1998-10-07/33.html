---
date: '1998-10-07'
id: 313A
page: 11
number: 195
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do estudio de detalle da parcela número 4 do
  campus universitario en desenvolvemento do PERI da unidade de actuación número
  19 do PXOU, para o sinalamento de aliñacións e rasantes e ordenación de
  volumes.
range: Anuncio
url: 'https://www.xunta.gal/dog/Publicados/1998/19981007/Anuncio313A_gl.html'
---
<p>O Pleno da Corporación, en sesión ordinaria celebrada o trinta de xullo de mil novecentos noventa e oito, acordou aprobar definitivamente o estudio de detalle da parcela número 4 do campus universitario en desenvolvemento do Plan Especial de Reforma Interior da unidade de actuación número 19 do vixente PXOU, instrumento formulado pola Universidade de Vigo e redactado polo arquitecto José Ramón Rúa Rodríguez, supervisado pola Unidade Técnica da Delegación Provincial da Consellería de Educación e Ordenación Universitaria do 25-3-1998, coa finalidade de establece-lo sinalamento das aliñacións as rasantes e a ordenación de volumes desta parcela, de acordo coas determinacións do PERI citado.</p>
<p>O que se fai público para a súa executividade, significándose que contra este acordo se poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ó desta publicación, logo de comunicación ó órgano que dictou o acto impugnado, e isto sen prexuízo de que se poida interpoñer, se é o caso, calquera outro recurso que se considere procedente.</p>
<p>Pontevedra, 4 de setembro do 1998.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>
<p>8475</p>

