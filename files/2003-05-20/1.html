---
date: '2003-05-20'
id: 10EA2
page: 6
number: 96
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de abril de 2003 pola que se autoriza a inclusión da escola de
  música de Vilanova dos Infantes, de Celanova (Ourense) no Rexistro de Escolas
  de Música e Danza da Comunidade Autónoma de Galicia.
range: Orde
url: 'https://www.xunta.gal/dog/Publicados/2003/20030520/Anuncio10EA2_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse, en escolas específicas, estudios de música ou danza, que en ningún caso poderán conducir á obtención de títulos con validez académica ou profesional. Así mesmo, a Orde do 11 de marzo de 1993 (DOG do 22 de abril), regula as condicións de creación e funcionamento destas escolas na Comunidade Autónoma de Galicia.</p>
<p>Por outro lado, o Decreto 213/1998, do 10 de xullo (DOG do 23 de xullo), establece no seu artigo 1 que lle corresponden á Consellería de Educación e Ordenación Universitaria as competencias e funcións en materia de planificación, regulación e administración do ensino en toda a súa extensión.</p>
<p>A Sociedade de Amigos da Banda de Música de Vilanova dos Infantes solicita a inclusión da escola de música de Vilanova dos Infantes no Rexistro de Escolas de Música e Danza da Comunidade Autónoma de Galicia.</p>
<p>A Delegación Provincial da Consellería de Educación e Ordenación Universitaria de Ourense informa do cumprimento efectivo dos requisitos que establece a Orde do 11 de marzo de 1993.</p>
<p>Cumpridos tódolos trámites regulamentarios e tendo en conta o anteriormente exposto, esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Primeiro.-Autoriza-la inclusión no Rexistro de Escolas de Música e Danza da Comunidade Autónoma de Galicia da escola de música de Vilanova dos Infantes, de Celanova (Ourense), segundo os datos que figuran no anexo a esta orde.</p>
<p>Segundo.-Esta escola queda sometida ó réxime de escolas de música e danza, segundo o establecido na Orde do 11 de marzo de 1993 (DOG do 22 de abril), e ós servicios de Inspección correspondentes.</p>
<p>Terceiro.-A Delegación Provincial da Consellería de Educación e Ordenación Universitaria de Ourense, logo de informe da Inspección educativa, aprobará expresamente a relación de profesorado que imparta docencia na escola de música.</p>
<p>Cuarto.-O centro deberá solicita-la oportuna revisión da inscrición cando teña que modificarse calquera dos datos sinalados nesta orde.</p>
<p>Quinto.-Esta orde, que esgota a vía administrativa, poderá ser obxecto de recurso potestativo de repo</p>
<p>sición perante o conselleiro de Educación e Ordenación Universitaria, no prazo dun mes contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14 de xaneiro), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14 de xullo).</p>
<p>Disposicións derradeiras</p>
<p>Primeira.-Facúltanse as direccións xerais de Centros e Ordenación Educativa e de Formación Profesional e Ensinanzas Especiais para dicta-las disposicións necesarias para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 21 de abril de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Ourense.</p>
<p>Concello: Celanova.</p>
<p>Localidade: Vilanova dos Infantes.</p>
<p>Enderezo: rúa da Barronca, 18.</p>
<p>Código do centro: 32020707.</p>
<p>Titular: Sociedade de Amigos da Banda de Música de Vilanova dos Infantes.</p>
<p>Denominación xenérica: escola de música.</p>
<p>Denominación específica: de Vilanova dos Infantes.</p>

