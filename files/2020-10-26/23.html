---
date: '2020-10-26'
id: G0596-240920-0001
page: 42586
number: 215
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 22 de setembro de 2020, da Xefatura Territorial de Ourense, pola
  que se someten a información pública o estudo de impacto ambiental e as
  solicitudes de autorización administrativa previa e de construción, e de
  aprobación do proxecto sectorial de incidencia supramunicipal do proxecto do
  parque eólico Uxo, situado no concello de Avión, provincia de Ourense
  (expediente IN408A 2018/05).
range: Resolución
url: >-
  https://www.xunta.gal/dog/Publicados/2020/20201026/AnuncioG0596-240920-0001_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 10/1995, do 23 de novembro, de ordenación do territorio de Galicia; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>• Solicitante: Naturgy Renovables, S.L.U.; CIF: B84160423.</p>
    <p>• Denominación do proxecto: parque eólico Uxo.</p>
    <p>• Concello afectado: Avión (Ourense).</p>
    <p>• Potencia que se vai instalar: 21,00 MW.</p>
    <p>• Número de aeroxeradores: 6×3,5 MW de potencia nominal unitaria.</p>
    <p>• Produción media neta vertida á rede (MWh/ano): 61.985.</p>
    <p>• Orzamento total (execución material): 21.140.800,10 €.</p>
    <p>• Localización: (coordenadas UTM, fuso 29 ETRS89).</p>
    <p>Coordenadas que definen a poligonal do parque eólico:</p>
    <table>
     <tbody>
      <tr>
       <td>Vértice</td>
       <td>UTM-X</td>
       <td>UTM-Y</td>
      </tr>
      <tr>
       <td>a</td>
       <td>556.500</td>
       <td>4.696.650</td>
      </tr>
      <tr>
       <td>b</td>
       <td>558.000</td>
       <td>4.696.650</td>
      </tr>
      <tr>
       <td>c</td>
       <td>558.000</td>
       <td>4.695.460</td>
      </tr>
      <tr>
       <td>d</td>
       <td>559.020</td>
       <td>4.695.460</td>
      </tr>
      <tr>
       <td>e</td>
       <td>559.020</td>
       <td>4.694.000</td>
      </tr>
      <tr>
       <td>f</td>
       <td>556.500</td>
       <td>4.694.000</td>
      </tr>
     </tbody>
    </table>
    <p>Esta poligonal ocupa un total de 546,42 ha.</p>
    <p>As coordenadas previstas en proxecto para os aeroxeradores e para a torre meteorolóxica son:</p>
    <table>
     <tbody>
      <tr>
       <td>Vértice</td>
       <td>UTM-X</td>
       <td>UTM-Y</td>
      </tr>
      <tr>
       <td>A01</td>
       <td>557.961</td>
       <td>4.694.555</td>
      </tr>
      <tr>
       <td>A02</td>
       <td>557.631</td>
       <td>4.694.761</td>
      </tr>
      <tr>
       <td>A03</td>
       <td>557.495</td>
       <td>4.695.153</td>
      </tr>
      <tr>
       <td>A04</td>
       <td>557.359</td>
       <td>4.695.545</td>
      </tr>
      <tr>
       <td>A05</td>
       <td>557.097</td>
       <td>4.695.866</td>
      </tr>
      <tr>
       <td>A06</td>
       <td>557.060</td>
       <td>4.696.279</td>
      </tr>
     </tbody>
    </table>
    <table>
     <tbody>
      <tr>
       <td>Torre meteorolóxica</td>
       <td>UTM-X</td>
       <td>UTM-Y</td>
      </tr>
      <tr>
       <td>Torre 1</td>
       <td>557.412</td>
       <td>4.694.740</td>
      </tr>
     </tbody>
    </table>
    <p>Características técnicas recollidas no proxecto:</p>
    <p>– 6 aeroxeradores modelo Enercon-138 EP3, ou similar, coas seguintes alturas de buxa: A02, 138 m; A03, 147 m; A05, 148 m; e 154 m para os aeroxeradores A01, A04 e A06. Todos teñen un diámetro de rotor de 138 m e unha potencia máxima activa de xeración eléctrica de 3.500 kW, cos seus correspondentes centros de transformación, situados na propia góndola dos aeroxeradores, con potencia unitaria de 3.750 kVA e relación de transformación de 0,69/30 kV.</p>
    <p>– Rede eléctrica soterrada a 30 kV, de interconexión entre os centros de transformación dos aeroxeradores e a subestación receptora do parque (SET), composta por dous circuítos con condutores tipo RHZ1 2OL(S) Al 18/30 kV Al+H16 de sección variable segundo o tramo, o circuíto 1 para a interconexión dos aeroxeradores A01, A02 e A03, e o circuíto 2 para os A04, A05 e A06.</p>
    <p>– Subestación 30/132 kV, con parque ao nivel de 132 kV en intemperie con aparellaxe convencional e seguintes elementos: un transformador de potencia de 25 MVA ONAN e relación de transformación 132/30 kV, con regulación en carga 132±10×1,5 % kV; 2 posicións de liña e 1 unha de trafo, cos equipamentos necesarios de protección e medida. En 30 kV: unha reactancia de posta a terra, con limitación de corrente a 500 A, 30 s; unha posición de transformador e medida de tensión de barras de 30 kV, con trafo de SSAA 30/0,42-0,242 kV de 50 kVA de potencia aparente; e dúas posicións de liña, para a conexión dos aeroxeradores; ademais dunha posición de batería de condensadores. Equipamento complementario para as funcións de control, mando e protección da SET.</p>
    <p>O obxecto da información pública será a prevista regulamentariamente para os trámites do proxecto de execución das instalacións, do estudo de impacto ambiental e do proxecto sectorial de incidencia supramunicipal.</p>
    <p>O que se fai público para coñecemento xeral e para que todas aquelas persoas naturais ou xurídicas que se consideren prexudicadas nos seus dereitos poidan presentar alegacións, no prazo de trinta (30) días a partir do día seguinte ao da última publicación desta resolución. Toda a documentación pódese examinar nesta Xefatura Territorial da Vicepresidencia segunda e Consellería de Economía, Empresa e Innovación en Ourense, rúa Curros Enríquez, nº 1, 32003 Ourense, e na seguinte ligazón web da consellería: </p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-de-xeracion</p>
    <p>O estudo de impacto ambiental estará tamén dispoñible, durante o sinalado prazo, nas dependencias da Xefatura Territorial de Ourense da Consellería de Medio Ambiente, Territorio e Vivenda.</p>
    <p>Ourense, 22 de setembro de 2020</p>
    <footer><p>Santiago Álvarez González<br>Xefe territorial de Ourense</p></footer>

