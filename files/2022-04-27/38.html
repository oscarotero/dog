---
date: '2022-04-27'
id: L201-050422-0001
page: 25561
number: 80
agency: Concello de Arbo
section: VI. Anuncios. b) Administración local.
title: ANUNCIO de requirimento de xestión da biomasa (expediente 186/2022).
range: Anuncio
url: >-
  https://www.xunta.gal/dog/Publicados/2022/20220427/AnuncioL201-050422-0001_gl.html
---
<p>A Lei 3/2007, do 9 de abril, de prevención e defensa contra os incendios forestais de Galicia, establece, no seu artigo 22.1, o que segue:</p>
    <p>«As persoas que resulten responsables conforme ao artigo 21.ter procederán á execución da xestión da biomasa no ámbito das redes de faixas de xestión da biomasa, incluída, de ser o caso, a retirada de especies arbóreas, antes de que finalice o mes de maio de cada ano (…).</p>
    <p>A xestión da biomasa e a retirada de especies arbóreas realizarase conforme os criterios establecidos mediante orde da consellería competente en materia forestal».</p>
    <p>Esta administración puido constatar o seguinte:</p>
    <p>– Nas parcelas: parcela 29 do polígono 32, coa referencia catastral número 36001A032000290000SM; localización: O Toural-Mourentán. Clase de solo: urbano. Uso principal: solo sen edificar. Parcela 84 do polígono 32, coa referencia catastral número 36001A032000840000SA; localización: O Toural-Mourentán. Clase de solo: urbano. Uso principal: solo sen edificar. Parcela 250 do polígono 32, coa referencia catastral número 36001A032002500000SQ; localización: A Fraga-Arbo. Clase de solo: rústico. Uso principal: agrario.</p>
    <p>Incúmprese o artigo 21 da Lei 3/2007 pola existencia de maleza e árbores sen cumprir as distancias estipuladas con respecto ao solo urbano, segundo constata o informe do servizo municipal do 11.2.2022. </p>
    <p>– A sede electrónica do Catastro sinala como propietarios en investigación, polo que a notificación non se pode efectuar.</p>
    <p>En virtude do que antecede, comunico que as persoas responsables dispoñen dun prazo voluntario de quince (15) días naturais para xestionaren a biomasa na parcela 29 do polígono 32, coa referencia catastral número 36001A032000290000SM; localización: O Toural-Mourentán. Clase de solo: urbano. Uso principal: solo sen edificar. Parcela 84 do polígono 32, coa referencia catastral número 36001A032000840000SA; localización: O Toural-Mourentán. Clase de solo: urbano. Uso principal: solo sen edificar. Parcela 250 do polígono 32, coa referencia catastral número 36001A032002500000SQ; localización: A Fraga-Arbo. Clase de solo: rústico. Uso principal: agrario, segundo os criterios establecidos na Orde da Consellería do Medio Rural, do 31 de xullo de 2007, pola que se establecen os criterios para a xestión da biomasa vexetal, de tal modo que, nunha franxa de 50 metros ao redor de solo urbano, non poderá haber maleza nin as árbores indicadas na disposición adicional terceira da Lei 3/2007.</p>
    <p>Transcorrido o dito prazo, e no caso de persistencia no incumprimento, procederase á execución subsidiaria con repercusión na propiedade dos custos de xestión da biomasa e, de ser o caso, comiso das especies arbóreas prohibidas retiradas pola Administración, sen prexuízo da instrución do procedemento sancionador que corresponda pola comisión dunha infracción leve tipificada no artigo 50.2.1 da Lei 3/2007, sancionable con ata 1.000 € segundo establece o artigo 74 da Lei 43/2003, do 21 de novembro, de montes.</p>
    <p>Ademais, advírteselles que o incumprimento da xestión da biomasa conforme o artigo 21.ter da Lei 3/2007 poderá supoñer a repercusión dos gastos de extinción de incendios, no caso de producirse, conforme o establecido no artigo 48.9 do citado texto legal.</p>
    <p>Arbo, 4 de abril de 2022</p>
    <footer><p>Horacio Gil Expósito<br>Alcalde</p></footer>

