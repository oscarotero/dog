---
date: '2022-04-27'
id: G0181-110422-0001
page: 25556
number: 80
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 11 de abril de 2022, do Servizo Provincial da Coruña, polo que se
  notifica a resolución dos expedientes de danos e perdas causados ao dominio
  público viario, con código 45/2021-CO e un máis.
range: Anuncio
url: >-
  https://www.xunta.gal/dog/Publicados/2022/20220427/AnuncioG0181-110422-0001_gl.html
---
<p>Tras intentar a notificación do devandito acto administrativo, nos termos do artigo 42 da Lei 39/2015, do 1 de outubro, do procedemento administrativo común das administracións públicas (LPACAP), esta non puido ser practicada.</p>
    <p>Polo que, de conformidade co disposto no artigo 44 da LPACAP, por medio deste anuncio, sonlles notificadas as resolucións relativas aos expedientes de danos e perdas causados ao dominio público viario (clave IFOO008B) (Lei 8/2013, do 28 de xuño, de estradas de Galicia; DOG núm. 132, do 12 de xullo), ás persoas que se relacionan no anexo. </p>
    <p>Segundo establece o artigo 46 da LPACAP, para o coñecemento íntegro da mencionada resolución e a constancia de tal coñecemento, as ditas persoas interesadas poderán comparecer no lugar e no prazo que se sinalan a seguir:</p>
    <p>– No prazo de dez (10) días, que se contarán desde o día seguinte ao da publicación deste anuncio no Boletín Oficial del Estado (BOE). </p>
    <p>– Na sede deste servizo provincial, situada na rúa Vicente Ferrer, 2, 8º andar, ala norte, A Coruña, das 9.00 ás 14.00 horas, de luns a venres.</p>
    <p>Logo de transcorrer o devandito prazo, sen que estas comparecesen, a notificación entenderase producida desde o día seguinte ao do vencemento do prazo sinalado para comparecer.</p>
    <p>A eficacia do presente anuncio queda supeditada á súa publicación no taboleiro de edictos único (TEU) do BOE.</p>
    <p>Contra esta resolución, que non pon fin á vía administrativa, as persoas interesadas poderán interpoñer o recurso de alzada ante o xefe deste servizo provincial ou ante o director da Axencia Galega de Infraestruturas, no prazo dun mes, que se contará desde o día seguinte ao da súa notificación, de acordo co disposto nos artigos 121 e 122 da LPACAP.</p>
    <p>Tras o transcurso do dito prazo sen que formulasen o recurso, a resolución será firme para todos os efectos.</p>
    <p>A Coruña, 11 de abril de 2022</p>
    <footer><p>Felipe de la Vega Gándaras<br>Xefe do Servizo Provincial da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Nº de expediente</td>
       <td>Persoa interesada/DNI/NIF/NIE</td>
       <td>Estrada</td>
      </tr>
      <tr>
       <td>45/2021-CO</td>
       <td>B15889413</td>
       <td>AG-64, p.k. 3+400</td>
      </tr>
      <tr>
       <td>214/2021-CO</td>
       <td>47571385W</td>
       <td>AC-231, p.k. 13+400</td>
      </tr>
     </tbody>
    </table>

