---
date: '2016-10-20'
id: G0426-071016-0002
page: 47323
number: 200
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 4 de outubro de 2016, da Dirección Xeral de Gandaría, Agricultura e
  Industrias Agroalimentarias, polo que se notifica a resolución do expediente
  SAN-OU-0015/2016-MP.
range: Anuncio
url: >-
  https://www.xunta.gal/dog/Publicados/2016/20161020/AnuncioG0426-071016-0002_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), logo de ser intentada sen éxito a notificación persoal a través do servizo de Correos, notifícaselle á persoa interesada que se sinala no anexo deste anuncio a resolución do expediente SAN-OU-0015/2016-MP.</p>
    <p>A eficacia do acto queda supeditada á súa publicación no taboleiro de edictos único do Boletín Oficial del Estado (TEU do BOE), polo que o prazo para presentar o recurso se computará desde esa publicación.</p>
    <p>Para coñecer o contido integro do acto que se notifica, a persoa interesada poderá comparecer, no prazo de dez días hábiles contados desde o seguinte ao da publicación deste anuncio, nas dependencias da Dirección Xeral de Gandaría, Agricultura e Industrias Agroalimentarias, Servizo de Sanidade Animal, situadas no Edificio Administrativo San Caetano, s/n, de Santiago de Compostela, das 9.00 ás 14.00 horas, de luns a venres.</p>
    <p>Contra esta resolución, que non finaliza a vía administrativa, a persoa interesada poderá interpoñer recurso de alzada ante a conselleira do Medio Rural, no prazo dun mes, contado desde o día seguinte ao da publicación deste anuncio no TEU do BOE, de conformidade cos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, e no artigo 26.2.c) da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, sen prexuízo de que poida exercer calquera outro recurso que considere pertinente. Transcorrido este prazo sen se ter presentado o dito recurso, esta resolución adquirirá firmeza na vía administrativa.</p>
    <p>Santiago de Compostela, 4 de outubro de 2016</p>
    <footer><p>Belén María do Campo Piñeiro<br>Directora xeral de Gandaría, Agricultura e Industrias Agroalimentarias</p></footer>
    <p>ANEXO</p>
    <p>Expediente: SAN-OU-0015/2016-MP.</p>
    <p>Interesado: Feliciano Álvarez Pontón.</p>
    <p>Acto de notificación: resolución.</p>
    <p>Último enderezo coñecido: lugar de Meco, 15, 15985 Rianxo, A Coruña.</p>

