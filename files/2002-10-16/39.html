---
date: '2002-10-16'
id: 143F6
page: 14
number: 200
agency: AUGAS DE GALICIA
section: VI. ANUNCIOS
title: >-
  Resolución do 4 de outubro de 2002 pola que se ordena a publicación, no Diario
  Oficial de Galicia, do acordo do Consello da Xunta de Galicia do 19 de
  setembro de 2002, polo que se aproba definitivamente o proxecto sectorial do
  aproveitamento hidroeléctrico no río Umia nos concellos de Cuntis e A Estrada,
  promovido pola sociedade Energía de Galicia, S.A. (Engasa).
range: Resolución
url: 'https://www.xunta.gal/dog/Publicados/2002/20021016/Anuncio143F6_gl.html'
---
<p>En cumprimento do disposto no artigo 25.4º da Lei 10/1995, do 13 de novembro, de ordenación do territorio de Galicia e o artigo 13.5º do Decreto 80/2000, do 23 de marzo, polo que se regulan os plans e proxectos sectoriais de incidencia supra</p>
<p>municipal, este organismo autónomo dispón que se publique no DOG o acordo adoitado polo Consello da Xunta de Galicia na súa reunión do 19 de setembro de 2002, do que de seguido se produce a súa parte dispositiva de xeito literal:</p>
<p>1. Aprobar definitivamente o proxecto sectorial do aproveitamento hidroeléctrico no río Umia nos concellos de Cuntis e A Estrada promovido pola sociedade Energía de Galicia, S.A. (Engasa).</p>
<p>2. As determinacións contidas no proxecto teñen forza vinculante para as administracións públicas e para os particulares, e prevalecen sobre as determinacións do planeamento urbanístico, conforme o establece o artigo 11 do Decreto 80/2000.</p>
<p>3. De conformidade co artigo 24 da Lei 10/1995 e do 11 punto 2º do Decreto 80/2000, os concellos deberán adopta-lo seu planeamento urbanístico ó contido no proxecto sectorial. A devandita adaptación realizarase nos prazos que determina o proxecto.</p>
<p>4. Conforme o establecido no artigo 25 da Lei 10/1995 decláranse de utilidade pública para os efectos expropiatorios, os bens e dereitos precisos para a súa execución.</p>
<p>Santiago de Compostela, 4 de outubro de 2002.</p>
<p>Francisco Pan-Montojo González</p>
<p>Presidente do organismo autónomo</p>
<p>Augas de Galicia</p>

