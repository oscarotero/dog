---
date: '2017-09-21'
id: G0426-120917-0009
page: 43144
number: 180
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 8 de setembro de 2017, da Xefatura Territorial da Coruña, polo que
  se dá publicidade á Resolución do 19 de xullo de 2017, da Dirección Xeral de
  Desenvolvemento Rural, pola que se modifica o acordo de concentración
  parcelaria da zona de Mercurín-Lesta II (Ordes).
range: Anuncio
url: >-
  https://www.xunta.gal/dog/Publicados/2017/20170921/AnuncioG0426-120917-0009_gl.html
---
<p>O Acordo da Zona de Mercurín-Lesta II (Ordes-A Coruña) foi aprobado pola dirección xeral competente en materia de concentración parcelaria, con data do 26 de novembro de 2014, e foi notificado e publicado na forma legalmente prevista.</p>
    <p>Con posterioridade a estes actos, o Concello de Ordes solicitou a cesión da titularidade do predio número 564 para a creación dun punto de captación de auga.</p>
    <p>Vista a proposta da xunta local da zona, a Lei de reforma e desenvolvemento agrario, do 12 de xaneiro de 1973; a disposición transitoria primeira da Lei 4/2015, do 17 de xuño, de mellora da estrutura territorial agraria de Galicia, a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro; a Lei 39/2015, do 1 de outubro, do procedemento administrativo común das administracións públicas, a Lei 30/1992, do 26 de novembro, de réxime xurídico das administracións públicas e do procedemento administrativo común, na súa redacción segundo a Lei 4/1999, do 13 de xaneiro, e demais disposicións vixentes de aplicación ao caso.</p>
    <p>Dado o destino para o cal se solicita o referido predio, e respecto de que é perfectamente subsumible no suposto recollido no artigo 32 da antedita lei galega, esta dirección xeral,</p>
    <h2>RESOLVE:</h2>
    <p>1. Modificar o Acordo de Concentración Parcelaria da Zona de Mercurín-Lesta II (Ordes-A Coruña), e adxudicar ao Concello de Ordes a titularidade do predio nº 564, que causa baixa no fondo de terras da zona, para ser destinado a punto de captación de auga.</p>
    <p>Transcorridos cinco anos desde a cesión das propiedades sen que os predios fosen destinadas aos fins para os cales son adxudicados, a titularidade dos referidos predios reverterá sobre o fondo de terras da zona, o patrimonio da comunidade autónoma, a Axencia Galega de Desenvolvemento Rural (Agader) ou outra entidade que corresponda, segundo o caso.</p>
    <p>2. Ordenar que á presente resolución se lle dea a oportuna publicidade, sen prexuízo da súa notificación ao Concello de Ordes.</p>
    <p>Contra esta resolución, que non pon fin á vía administrativa, poderase interpor recurso de alzada, ante a persoa titular da Consellería do Medio Rural, no prazo dun mes que se contará desde o día seguinte ao da publicación deste anuncio.</p>
    <p>A Coruña, 8 de setembro de 2017</p>
    <footer><p>Manuel Rodríguez Vázquez<br>Xefe territorial da Coruña</p></footer>

