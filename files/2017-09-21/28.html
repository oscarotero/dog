---
date: '2017-09-21'
id: C3K1-120917-0001
page: 43101
number: 180
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 4 de setembro de 2017, da Xefatura Territorial de Lugo, pola que se
  notifica o acordo de inicio do expediente sancionador 2017068AM-LU, por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2017/20170921/AnuncioC3K1-120917-0001_gl.html
---
<p>Con data do 31 de xullo de 2017, a xefa territorial da Consellería de Sanidade de Lugo ditou acordo de inicio do expediente sancionador 2017068AM-LU incoado a Agrupación Prone, S.L.</p>
    <p>Intentada a notificación deste acordo segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas, e non sendo posible a súa práctica, por medio desta cédula, e ao abeiro do disposto no artigo 44 da dita lei, notifícaselle a Agrupación Prone, S.L. o contido do referido acordo que figura como anexo para que poida ter coñecemento del.</p>
    <p>Así mesmo, fáiselle saber o dereito que a asiste, ao abeiro do disposto nos artigos 64.2.f) e 76 da Lei 39/2015, para presentar alegacións, ante esta xefatura territorial, no prazo de quince (15) días hábiles contados desde o seguinte ao da publicación desta cédula, e lembráselle o seu dereito a consultar o expediente, depositado nas dependencias desta xefatura, sita na rúa Montevideo, 9, de Lugo, e a obter, de ser o caso, copia del, segundo o previsto na letra a) do artigo 53.1 da Lei 39/2015, do 1 de outubro.</p>
    <p>Advírteselle que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, de conformidade co artigo 64.2.f) da Lei 39/2015.</p>
    <p>Así mesmo, comunícaselle que antes da resolución do procedemento ten dereito a que se apliquen as reducións no importe da sanción establecidas no artigo 85 da citada Lei 39/2015.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 44 da xa citada Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Lugo, 4 de setembro de 2017</p>
    <footer><p>Mª Begoña Seco Varela<br>Xefa territorial de Lugo</p></footer>
    <h2>ANEXO</h2>
    <p>Nº expediente: 2017068AM-LU.</p>
    <p>Interesada: Agrupación Prone, S.L.</p>
    <p>CIF: B27182245.</p>
    <p>Último enderezo coñecido: rúa da Terra (polígono industrial O Ceao), 96, 27003 Lugo.</p>
    <p>Feitos imputados: infracción da lexislación aplicable en materia sanitaria.</p>
    <p>Preceptos presuntamente infrinxidos:</p>
    <p>– Real decreto 865/2003, do 4 de xullo, polo que se establecen os criterios hixiénico-sanitarios para a prevención e o control da lexionelose (BOE núm. 171, do 18 de xullo): artigo 8.2 e anexo 3, en relación co previsto no artigo 5, e artigo 14.2.d).</p>
    <p>– Lei 14/1986, do 25 de abril, xeral de sanidade (BOE núm. 102, do 29 de abril): artigo 35.b).1.</p>
    <p>Tipificación provisional: unha infracción grave.</p>
    <p>Sanción proposta: tres mil cincocentos euros (3.500 €).</p>

