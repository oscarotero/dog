---
date: '2023-07-13'
id: G0690-040723-0002
page: 43258
number: 133
agency: 'Vicepresidencia Primeira e Consellería de Presidencia, Xustiza e Deportes'
section: III. Outras disposicións.
title: >-
  EXTRACTO da ORDE do 3 de xullo de 2023 pola que se establecen as bases
  reguladoras para a concesión de prazas, en réxime de concorrencia competitiva,
  de tecnificación e rendemento deportivo para o Centro Galego de Tecnificación
  Deportiva para a tempada 2023/24, e se procede á súa convocatoria (código de
  procedemento PR952A).
range: Orde
url: >-
  https://www.xunta.gal/dog/Publicados/2023/20230713/AnuncioG0690-040723-0002_gl.html
---
<p>BDNS (Identif.): 707762.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em></p>
    <p>Poderán ser beneficiarias destas axudas as persoas deportistas con nacionalidade española que estean en posesión da licenza deportiva na modalidade para a cal se presenta a solicitude. Para o grupo de tecnificación, deberán pertencer a un club deportivo galego ou sociedade anónima deportiva (SAD) dada de alta no Rexistro de Entidades Deportivas de Galicia e estar empadroada nun municipio galego, así como ter promocionado de curso en 2023.</p>
    <p>Segundo. <em>Obxecto</em></p>
    <p>Establecer, mediante o procedemento con código PR952A, as bases reguladoras e proceder á convocatoria, en réxime de concorrencia competitiva e con sometemento aos principios de publicidade, obxectividade, transparencia, igualdade, mérito e capacidade de prazas para o CGTD, co fin de facilitar o adestramento dos/das deportistas de tecnificación e rendemento, creando un clima de adestramento e convivencia entre deportistas de diferentes especialidades deportivas, fomentando a educación integral dos deportistas que favoreza o seu desenvolvemento persoal e facilitando a mellora do seu rendemento deportivo coa finalidade de acadar o máximo nivel competitivo.</p>
    <p>Terceiro. <em>Bases reguladoras</em></p>
    <p>Orde do 3 de xullo de 2023 pola que se establecen as bases reguladoras para a concesión de prazas, en réxime de concorrencia competitiva, de tecnificación e rendemento deportivo para o Centro Galego de Tecnificación Deportiva para a tempada 2023/24, e se procede á súa convocatoria (código de procedemento PR952A).</p>
    <p>Cuarto. <em>Prazo para presentar as solicitudes</em></p>
    <p>O prazo para presentar as solicitudes será dun mes, contado desde o día seguinte ao da publicación desta orde no <em>Diario Oficial de Galicia</em>.</p>
    <p>Santiago de Compostela, 3 de xullo de 2023</p>
    <footer><p>Diego Calvo Pouso<br>Vicepresidente primeiro e conselleiro de Presidencia, Xustiza e Deportes</p></footer>

