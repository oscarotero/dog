---
date: '2000-01-24'
id: 2CEA
page: 955
number: 15
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 16 de decembro de 1999, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, da acta da xornada laboral para o ano 2000 do convenio colectivo do
  sector da construcción.
range: Resolución
url: 'https://www.xunta.gal/dog/Publicados/2000/20000124/Anuncio2CEA_gl.html'
---
<p>Vista a acta da xornada laboral para o ano 2000, do convenio colectivo para o sector da construcción, con nº de código 3600435, que tivo entrada nesta delegación provincial o día 14-12-1999, subscrito en representación da parte económica pola Asociación Provincial de Empresarios da Construcción, e da parte social, polas centrais sindicais CC.OO, UGT e CIG, o 2-12-1999. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 16 de decembro de 1999.</p>
<p>Antonio Coello Bufill</p>
<p>Delegado provincial de Pontevedra</p>
<p>Comisión deliberadora do convenio da</p>
<p>construcción</p>
<p>Asistentes.</p>
<p>UGT</p>
<p>José C. Rodríguez del Río</p>
<p>Guillermo Simón López</p>
<p>Lourdes Diz Lorenzo</p>
<p>Francisco Peixoto</p>
<p>Jesús Crespo</p>
<p>CC.OO.</p>
<p>Francisco Estévez Rodríguez</p>
<p>CIG</p>
<p>Xosé Xoán Melón González</p>
<p>Alberto Fernández Campo</p>
<p>APEC</p>
<p>Ricardo Mirón Gutiérrez</p>
<p>Anselmo Hernández Luján</p>
<p>José M. Conde Roque</p>
<p>Asesora:</p>
<p>Yolanda Carballo Muñoz</p>
<p>En Vigo, o 2 de decembro de 1999, na sede da Asociación Provincial de Empresarios da Construcción (APEC), previamente convocados, reúnense as persoas que figuran á marxe, nas representacións que se indican, co obxecto de fixa-la xornada laboral para o ano 2000.</p>
<p>Como único punto trátase o tema da xornada laboral, recollido no artigo 43 do actual convenio colectivo que, para o ano 2000, será de 1.760 horas efectivas de traballo.</p>
<p>O texto do artigo 43 do convenio colectivo relativo á xornada dirá textualmente:</p>
<p>1. A xornada ordinaria anual durante o período de vixencia deste convenio será de 1.760 horas, segundo o calendario laboral anexo.</p>
<p>2. A xornada ordinaria semanal será de 40 horas, de luns a venres, durante toda a vixencia deste convenio.</p>
<p>3. Os traballadores teñen dereito a un paro de 15 minutos durante a mañá para toma-lo bocadillo, segundo as necesidades do servicio.</p>
<p>4. Tendo en conta as condicións climatolóxicas e as necesidades das distintas actividades do sector, poderíase pactar nas empresas a distribución variable da xornada máxima anual, sen que en ningún caso se poidan supera-las nove horas diarias nin as corenta horas semanais de traballo efectivo.</p>
<p>5. Para adapta-la xornada ás 1.760 horas acordadas para o ano 2000, os días 17 de maio, 24 de xullo, 14 de agosto, 13 de outubro, 7 de decembro e 26 de decembro, terán a consideración de festivos e non laborables para tódolos efectos.</p>
<p>Estes días non serán computables para os efectos de desfrute das vacacións.</p>
<p>6. Ademais dos días sinalados anteriormente, nos seguintes concellos, por coincidi-lo festivo local con día non laborable, fíxanse os seguintes festivos:</p>
<p>Bueu, 13 de novembro.</p>
<p>Crecente, 15 de maio.</p>
<p>Moaña, 13 de novembro.</p>
<p>As Neves, 31 de xullo e 7 de agosto.</p>
<p>Poio, 26 de xuño.</p>
<p>Vilaboa, 13 de novembro.</p>
<p>7. En cada centro de traballo a empresa exporá en lugar visible o calendario laboral pactado a nivel convenio ou o pactado no propio centro de traballo.</p>
<p>E, non habendo máis asuntos que tratar, levántase a sesión.</p>

