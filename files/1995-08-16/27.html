---
date: '1995-08-16'
id: '3886'
page: 6
number: 156
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 15 de xuño de 1995, da Dirección Xerencia do Complexo
  Hospitalario Xeral-Calde de Lugo, pola que se anuncia concurso público para a
  adquisición de monitores, respiradores volumétricos, electrocardiógrafo e
  equipo de hemofiltrado para a Unidade de Coidados Intensivos.
range: Resolución
url: 'https://www.xunta.gal/dog/Publicados/1995/19950816/Anuncio3886_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no apartado f do artigo 7 da Orde do 15 de setembro de 1994 (DOG nº 191, do 3 de outubro), convoca o seguinte concurso público para a adquisición de monitores, respiradores volumétricos, electrocardiógrafo e equipo de hemofiltrado para a Unidade de Coidados Intensivos.</p>
<p>I. Obxecto e orzamento.-A adquisición de monitores, respiradoresvolumétricos, electrocardiógrafo e equipo de hemofiltrado para a Unidade de Coidados Intensivos, por un orzamento de vintetrés millóns de pesetas (23.000.000), incluído o IVE.</p>
<p>II. Prazo de entrega.-Os equipos obxecto do presente concurso público deberán ser entregados no prazo de un mes no complexo hospitalario.</p>
<p>III. Documentos de interese para os licitadores.-O prego de cláusulas administrativas particulares e demais documentación complementaria pode ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa, s/n, telf. (982) 29 65 52 e fax (982) 21 29 24.</p>
<p>IV. Fianzas.-Deberá consignarse unha fianza provisional do 2% do orzamento de licitación, por un importe de 460.000 ptas. e unha fianza definitiva do 4% do importe da adxudicación. As devanditas fianzas constituiranse segundo o disposto no artigo 112 da L.C.E. e 340 do seu regulamento.</p>
<p>V. Clasificación.-Non se precisa.</p>
<p>VI. Presentación de proposicións.-As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde antes das 14 horas do vixésimo día hábil contado a partir do seguinte ó da publicación desta resolución no DOG, ou por correo na forma indicada no artigo 100 do R.X.C.E.</p>
<p>VII. Apertura de proposicións.-A apertura das proposicións admitidas será realizada pola Mesa de Contratación, renida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>VIII. Documentación que deberán aporta-los licitadores.-Os documentos que figuran no prego de cláusulas administrativas particulares.</p>
<p>IX. Anuncios.-Os anuncios do presente concurso público serán por conta dos adxudicatarios do contrato.</p>
<p>Lugo, 15 de xuño de 1995.</p>
<p>Luis E. Vicente Sánchez</p>
<p>Director xerente do Complexo Hospitalario Xeral-Calde de Lugo</p>
<p>95-05555</p>

