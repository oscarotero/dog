---
date: '2019-03-28'
id: L102-070319-0001
page: 16340
number: 61
agency: Concello de Ames
section: VI. Anuncios. b) Administración local.
title: >-
  ANUNCIO da aprobación inicial do estudo de detalle das parcelas 14, 15, 16 e
  17 do Plan parcial do polígono industrial do Milladoiro, API-04 do Plan xeral
  de ordenación municipal.
range: Anuncio
url: >-
  https://www.xunta.gal/dog/Publicados/2019/20190328/AnuncioL102-070319-0001_gl.html
---
<p>A Xunta de Goberno Local, en sesión do 14 de febreiro de 2019, adoptou o acordo de aprobación inicial do estudo de detalle das parcelas 14-17 do Plan parcial do polígono industrial do Milladoiro, API-04 do Plan xeral de ordenación municipal (PXOM), formulado por Santiago Sur Galicia, S.L. e redactado en outubro de 2018 polos arquitectos Álvaro Fernández Carballada e Beatriz Aneiros Filgueira (COAG 1047 e 2137, respectivamente).</p>
    <p>En cumprimento do dito acordo e do artigo 194.2 do Decreto 143/2016 polo que se aproba o Regulamento da Lei 2/2016, do solo de Galicia, sométese o expediente a información pública polo prazo dun mes, contado desde o día seguinte ao da publicación deste anuncio no <em>Diario Oficial de Galicia.</em></p>
    <p>Durante o período de información pública, o dereito á información e acceso poderase exercer mediante a consulta no Portal de transparencia do Concello (información de relevancia xurídica) e na Oficina Municipal de Urbanismo; rúa Alcalde Lorenzo, nº 2, 2º, Bertamiráns, de luns a venres, das 9.00 ás 14.00 horas. Así mesmo, durante o sinalado prazo poderanse presentar alegacións, suxestións ou documentos que se consideren oportunos. </p>
    <p>A aprobación inicial do estudo de detalle comporta a suspensión do outorgamento de licenzas no ámbito afectado por el, suspensión que se extinguirá coa aprobación definitiva do estudo de detalle.</p>
    <p>Ames, 25 de febreiro de 2019</p>
    <footer><p>José M. Miñones Conde<br>Alcalde</p></footer>

