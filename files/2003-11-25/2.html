---
date: '2003-11-25'
id: 214D2
page: 14
number: 229
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 5 de novembro de 2003 pola que se declara a alienabilidade de dous
  predios da Comunidade Autónoma de Galicia pertencentes ó fondo de terras da
  zona de concentración parcelaria de Abegondo-Mabegondo-Cabanas-Cerneda-Viós,
  concello de Abegondo.
range: Orde
url: 'https://www.xunta.gal/dog/Publicados/2003/20031125/Anuncio214D2_gl.html'
---
<p>O artigo 31.3º da Lei 12/2001, do 10 de setembro, de modificación da de concentración parcelaria para Galicia, sinala que a consellería competente en materia de agricultura está autorizada a exerce-las funcións dominicais sobre o fondo de terras segundo o establecido na lexislación patrimonial, sen prexuízo do informe previo da Consellería de Economía e Facenda para os actos de disposición sobre bens inmobles.</p>
<p>Con data do 30 de maio de 2000, o Concello de Abegondo solicitou a cesión gratuíta en propiedade dos predios nº 1797 e 2037 da zona de concentración parcelaria que pertence á Comunidade Autónoma de Galicia en virtude da acta complementaria de reorganización da propiedade da zona de concentración parcelaria de Abegondo-Mabegondo-Cabanas-Cerneda-Viós con data do 25 de xaneiro de 2001, pola que pasaron á titularidade da Comunidade Autónoma de Galicia as terras sobrantes da antedita zona de concentración, entre a que se encontran os predios nº 1797 e 2037.</p>
<p>Unha vez obtida a inscrición no correspondente rexistro da propiedade do citado ben inmoble, procede declara-la súa alienabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e no artigo 60 do Decreto 50/1989, do 9 de marzo, polo que se aproba o seu regulamento, co obxecto de posibilita-lo tráfico destes bens patrimoniais.</p>
<p>En virtude do anteriormente exposto e tendo en conta a memoria xustificativa da Secretaría Xeral da Consellería de Política Agroalimentaria e Desenvolvemento Rural e despois do informe favorable da Consellería de Economía e Facenda,</p>
<p>DISPOÑO:</p>
<p>Artigo único.-Declárase a alienabilidade dos bens inmobles que se describen:</p>
<p>-Predio nº 1797 da zona de concentración de Abegondo-Mabegondo-Cabanas-Cerneda-Viós, munici</p>
<p>pio de Abegondo, labradío e inculto no sitio de Gitia, que ten unha superficie de 4.000 m, que estrema: norte, Santiago Vieiro Fachal 1798-1-2); sur, Jesús Barros Botana (1795) e Francisco Barros Vázquez (1796); leste, Concello de Abegondo (1794); oeste, camiño. Inscrito no Rexistro da Propiedade de Betanzos no tomo 1.687, libro 220, folio 110, predio nº 22594.</p>
<p>-Predio nº 2037 da zona de concentración de Abegondo-Mabegondo-Cabanas-Cerneda-Viós, municipio de Abegondo, monte e inculto no sitio de Granxa, que ten unha superficie de 1.500 m, que estrema: norte, camiño que separa de José Meijide Amor (2038); sur, camiño; leste, zona excluída; oeste, camiño que separa de José Mª Etchevarría López (2036). Inscrito no Rexistro da Propiedade de Betanzos no tomo 1.687, libro 220, folio 116, predio nº 22600.</p>
<p>Santiago de Compostela, 5 de novembro de 2003.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>

