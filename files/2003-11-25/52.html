---
date: '2003-11-25'
id: 21D96
page: 14
number: 229
agency: AXENCIA TRIBUTARIA
section: VI. ANUNCIOS
title: >-
  Edicto do 3 de novembro de 2003, da Delegación Rexional de Recadación de
  Navarra, de notificación de providencia de constrinximento.
range: Edicto
url: 'https://www.xunta.gal/dog/Publicados/2003/20031125/Anuncio21D96_gl.html'
---
<p>Polo presente edicto, e debido a que os debedores comprendidos na relación que a seguir se insire non puideron ser atopados nos domicilios que figuran nos rexistros da Administración tributaria ou que alegaron distintas causas para non recibi-las notificacións as persoas que a lexislación autoriza para se faceren cargo delas, fáiselles saber que:</p>
<p>Notifícaselles ós debedores, conforme o artigo 103 do Regulamento xeral de recadación (Real decreto 1684/1990, do 20 de decembro), que, ó non ser satisfeita a débeda de referencia no prazo de ingreso en período voluntario en virtude do establecido no artigo 127 da Lei xeral tributaria, o órgano competente arriba indicado acordou:</p>
<p>«En uso das facultades que confiren os artigos 100 e 106 do Regulamento xeral de recadación, liquido a recarga de constrinximento polo 20% do importe da débeda pendente e dicto providencia de constrinximento para que se proceda executivamente contra o patrimonio ou garantías dos debedores, no caso de non se produci-lo ingreso nos prazos sinalados no artigo 108 do citado regulamento».</p>
<p>Pampolona, 3 de novembro de 2003.</p>
<p>Pedro C. Jiménez Jiménez</p>
<p>Xefe da Dependencia Rexional</p>
<p>de Recadación de Navarra</p>
<table><tbody><tr><td></td></tr>
<tr><td>Datos do contribuínte</td><td>Concepto/Descrición/Obx. Trib.</td><td>Clave liquidación</td><td>Importe</td><td>D. prov. constr.</td></tr>
<tr><td></td></tr>
</tbody></table>
<table><tbody><tr><td>B-31246655
Madorran Pérez, S.L.
Pol Industrial Vial B, 34 Tudela</td><td>Recadación multas e sancións D. XE.</td><td>C1100003150066282</td><td>360,61</td><td>15-7-2003</td></tr>
<tr><td></td></tr></tbody></table>
<p>Recursos.</p>
<p>Recurso de reposición perante o órgano que dictou a providencia de constrinximento, no prazo de 15 días contados desde o seguinte ó da recepción desta notificación ou reclamación económico-administrativa ante o tribunal competente da dita xurisdicción, no mesmo prazo sen se poderen simultanear ámbolos recursos.</p>
<p>Motivos de impugnación.</p>
<p>O procedemento de constrinximento poderá impugnarse polos seguintes motivos (artigo 138.1º da Lei xeral tributaria e artigo 99.1º do Regulamento xeral de recadación).</p>
<p>-Pagamento ou extinción da débeda.</p>
<p>-Prescrición.</p>
<p>-Aprazamento.</p>
<p>-Falta de notificación da liquidación ou anulación ou suspensión desta.</p>
<p>-Defecto formal no título expedido para a execución.</p>
<p>Suspensión do procedemento.</p>
<p>O procedemento de constrinximento, aínda que se interpoña recurso, soamente se suspenderá nos termos e condicións sinalados no artigo 101 do Regulamento xeral de recadación (R.D. 1684/1990, do 20 de decembro).</p>
<p>Solicitude de aprazamento.</p>
<p>Conforme establece o artigo 48 do Regulamento xeral de recadación, poderase aprazar ou fracciona-lo pagamento das débedas no período executivo.</p>
<p>A presentación das solicitudes de aprazamento ou fraccionamento efectuarase na delegación ou administracións da AEAT do territorio en que se deba efectua-lo pagamento.</p>
<p>Lugar de pagamento.</p>
<p>Na entidade que presta o servicio de caixa na Delegación de Administración da AEAT.</p>
<p>Xuros de demora.</p>
<p>As cantidades debidas, excluído a recarga de constrinximento, devengarán xuros de demora desde o día seguinte ó do vencemento da débeda en período voluntario ata a data do seu ingreso. O tipo de xuro fixarase de acordo co establecido nos artigos 58 da Lei xeral tributaria e 36 da Lei xeral orzamentaria, segundo se trate de débedas tributarias ou non tributarias respectivamente.</p>
<p>Custas.</p>
<p>No caso de se produciren custas no procedemento, a Administración repercutiralle o seu importe ó debedor, conforme o establecido nos artigos 153 e 157 do Regulamento xeral de recadación.</p>
<p>Prazos para efectua-lo ingreso.</p>
<p>(Artigo 108 do Regulamento xeral de recadación).</p>
<p>A) Recibida a notificación entre os días 1 e 15 de cada mes, ata o 20 do dito mes, ou inmediato hábil posterior.</p>
<p>B) Recibida a notificación entre os días 16 e derradeiro de cada mes, ata o 5 do mes seguinte, ou inmediato hábil posterior.</p>
<p>Comparecencia do interesado.</p>
<p>Queda advertido o debedor de que pode comparecer, por si mesmo ou por medio de representante, no expediente executivo que se lle segue. Transcorridos oito días desde a publicación deste anuncio sen comparece-lo interesado, teráselle por notificado de tódalas sucesivas dilixencias ata que remate a substanciación do procedemento, sen prexuízo do dereito que o asiste a comparecer.</p>
<p>O DIARIO OFICIAL DE GALICIA</p>
<p>VÉNDESE:</p>
<p>NA CORUÑA:EN PONTEVEDRA:</p>
<p>Na librería Arenas, Cantón Grande, 21</p>
<p>Na librería Inoa, Federico Tapia, 55.En Luis Paredes Rey, rúa Benito Corbal, 1.</p>
<p>Na librería Cousas, rúa Blanco Porto, 1</p>
<p>Papelería Cositas, San Antoniño, 11-13</p>
<p>EN FERROL:</p>
<p>Na librería Central Librera, rúa Dolores, 2 e 4.</p>
<p>Na librería Egea, rúa Sol, 74.EN SANTIAGO DE COMPOSTELA:</p>
<p>Na Xunta de Galicia: edificios administrativos de San Caetano,</p>
<p>edificio central, planta baixa, rexistro xeral.</p>
<p>Na librería Toral, Cantón do Toural, 7.</p>
<p>Na papelería Xaquín, Rúa Nova de Abaixo, 10.</p>
<p>EN LUGO:</p>
<p>Na librería Souto, praza Maior, 14.</p>
<p>EN OURENSE:</p>
<p>En Aníbal e Hijos, S.L., Avda. da Habana, 65.</p>
<p>No quiosco «La Viuda», rúa Lamas Carvajal, 46.</p>

