---
date: '2001-06-05'
id: 93C6
page: 7
number: 108
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 26 de abril de 2001, da Delegación Provincial de Lugo, pola que
  se dispón a inscrición no rexistro e a publicación, no Diario Oficial de
  Galicia, do convenio colectivo de ámbito provincial para a empresa Prelo, S.L.
range: Resolución
url: 'https://www.xunta.gal/dog/Publicados/2001/20010605/Anuncio93C6_gl.html'
---
<p>Visto o texto do convenio colectivo para a empresa Prelo, S.L. (código 2700842), da provincia de Lugo, asinado o día 29 de marzo de 2001, pola representación da citada empresa e a dos seus traballadores, e de conformidade co disposto no artigo 90 números 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo,</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado convenio á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 26 de abril de 2001.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Convenio colectivo da empresa Prelo, S.L.</p>
<p>Cláusulas preliminares.</p>
<p>O obxectivo que se persegue coa elaboración deste convenio non é outro que establecer un marco xurídico estable e adecuado para regula-las relacións laborais dentro da empresa Prelo, S.L., tendo en conta a diversidade de actividades ás que se dedica (papelería, copistería, venda de mobles, etc.), a súa filosofía empresarial e a realidade social en que está inmersa.</p>
<p>Con este convenio, as partes asinantes acordan que se rexerá polas súas disposicións todo o que nel se contén, sen ter en conta ningún outro convenio de carácter nacional, provincial ou sectorial.</p>
<p>Para a interpretación e integración deste convenio, créase unha comisión paritaria, na que estarán representados a empresa e os traballadores, con dous representantes cada un, sen prexuízo do que poida resolve-la xurisdicción laboral de Lugo.</p>
<p>Artigo 1º.-Ámbito funcional.</p>
<p>Este convenio obriga con carácter xeral á empresa Prelo, S.L.</p>
<p>Artigo 2º.-Ámbito persoal.</p>
<p>Quedan dentro do ámbito deste convenio tódolos traballadores que presten servicios por conta allea nas empresas comprendidas no ámbito funcional.</p>
<p>Exclúense entre outros:</p>
<p>a) Os cargos de alta dirección, alto goberno ou alto consello.</p>
<p>b) O persoal técnico a quen se encomende algún servicio determinado, sen continuidade no traballo nin suxeición a xornada e que, por iso, non figure no cadro de persoal da empresa.</p>
<p>c) As persoas que interveñan en operacións mercantís por conta dun ou máis empresarios, sempre que queden persoalmente obrigadas a responder da boa fin da operación, asumindo o risco e ventura desta.</p>
<p>d) Os traballadores autónomos, que realizan os traballos de repartición, con vehículo propio e suxeitos a unha relación mercantil coas empresas respectivas.</p>
<p>Artigo 3º.-Vixencia.</p>
<p>Este convenio empezará a rexer desde a data da súa publicación no BOP, excepto as cláusulas relativas a retribucións, para as que se establece unha vixencia a partir do 1 de xaneiro de 2000.</p>
<p>Artigo 4º.-Duración, prórroga e revisión-denuncia.</p>
<p>Este convenio ten unha duración prevista ata o 31 de decembro de 2003.</p>
<p>O convenio prorrogarase tacitamente ó finaliza-lo seu período de vixencia de ano en ano, se non se denunciase cunha antelación mínima dun mes á data do seu vencemento ou da de calquera das súas prórrogas. A esta denuncia deberá xuntárselle necesariamente o proxecto dos puntos concretos que se</p>
<p>pretenda revisar e a documentación que acredite fidedignamente a lexitimación necesaria para negociar un convenio esixida na lexislación vixente.</p>
<p>Artigo 5º.-Normas supletorias.</p>
<p>Para todo o non previsto neste convenio colectivo, aplicarase o disposto na lexislación vixente e normas específicas aplicables sobre cada particular.</p>
<p>Artigo 6º.-Organización do traballo.</p>
<p>Corresponderalle á dirección da empresa a organización da actividade laboral, respectando os dereitos laborais básicos dos traballadores, conforme o establecido no artigo 4, números 1º e 2º do Estatuto dos traballadores.</p>
<p>A modificación das condicións de traballo será regulada de acordo co establecido polo artigo 41 do Estatuto dos traballadores, respectando as competencias dos delegados de persoal que lles son propias conforme o artigo 64 do Estatuto dos traballadores.</p>
<p>Artigo 7º.-Formación.</p>
<p>A empresa comprométese a fomentar e financia-la realización de cursos e actividades formativas dos empregados sobre todas aquelas materias que se consideren de interese para ambos.</p>
<p>Artigo 8º.-Clasificación de postos de traballo.</p>
<p>O persoal que teña a súa actividade regulada por este convenio clasifícase en función das súas aptitudes profesionais e contido xeral da prestación nos seguintes grupos profesionais:</p>
<p>Grupo 0: pertencen a este grupo os traballadores contratados inicialmente, o principal labor dos cales é aprende-lo oficio, coñece-los productos e referencias que manexarán, durante un período máximo de 12 meses. Unha vez transcorrido este prazo, pasarán a formar parte do grupo que lles corresponda.</p>
<p>Grupo I: neste grupo intégranse o persoal subalterno, que realiza funcións tales como limpeza, vixilancia, repartidores, axudantes e auxiliares.</p>
<p>Grupo II: neste grupo inclúense os traballadores que desempeñan as funcións básicas da empresa, como por exemplo dependentes, copisteiros, etc.</p>
<p>Grupo III: inclúense neste grupo aqueles traballadores que polo seu maior nivel de cualificación profesional, asumen responsabilidades de organización e xestión.</p>
<p>Grupo IV: intégranse neste grupo aqueles traballadores que, con persoal ó seu cargo, organizan e xestionan a actividade dun establecemento. Neste grupo incluiremos os encargados en xeral.</p>
<p>Grupo V: pertencerán a este grupo aqueles traballadores que, pola súa formación académica ou profesional, desenvolvan labores de supervisión, programación e dirección de cada área da empresa, como responsables de compras, vendas, administración e finanzas, coordinación de centros, responsables de recursos humanos, etc.</p>
<p>Artigo 9º.-Categorías profesionais.</p>
<p>Dentro dos grupos profesionais definidos no artigo anterior, pódense definir, a título meramente enunciativo, as seguintes categorías:</p>
<p>Grupo 0.</p>
<p>Axudante en período de formación: é aquel traballador que ten como principal función aprender e habituarse ós modos de traballo da empresa, ben sexa en funcións de venda, producción ou administración.</p>
<p>Grupo I.</p>
<p>Axudante de tenda: é o empregado que, despois de desenvolve-la súa aprendizaxe, axuda os operarios e técnicos a realiza-lo seu labor.</p>
<p>Auxiliar de almacén: aquel que se encarga de colocar, repor e expedi-la mercador que entra e sae do almacén.</p>
<p>Axudante de copistería: é o traballador que colabora cos copisteiros para a realización do seu labor.</p>
<p>Axudante de servicios gráficos: é a persoa que colabora cos profesionais de servicios gráficos nos labores que estes realizan.</p>
<p>Repartidor/a: é aquela persoa que se encarga de facer chega-los pedidos dos clientes ás súas respectivas direccións, usando para iso medios propios ou alleos á empresa.</p>
<p>Limpador/a: é a persoa encargada da limpeza en xeral da empresa.</p>
<p>Telefonista: aquel empregado dedicado a recibir e dirixi-las chamadas telefónicas entrantes ós seus respectivos destinatarios.</p>
<p>Visitador: é a persoa que ten como misión visita-los clientes e transmitírlle-la información que lle proporcione o seu superior.</p>
<p>Auxiliar administrativo: é a persoa que, con formación xeral administrativa, axuda os oficiais e xefes na realización dos traballos propios da categoría (facturación, liquidacións, mecanografía, etc.)</p>
<p>Grupo II.</p>
<p>Operario/a de tenda: é o empregado que se ocupa de realizar operacións de venda e mante-la orde dos productos na tenda.</p>
<p>Oficial de tenda: é a persoa que se dedica a realizar traballos máis especializados dentro do establecemento.</p>
<p>Almaceneiro/a: é a persoa dedicada a mante-la orde de almacén, controla-las mercadorías que saen e entran deste e colaborar co departamento de compras para a elaboración de pedidos a provedores.</p>
<p>Operario de copistería: é o empregado que realiza as tarefas máis simples dentro da copistería.</p>
<p>Técnico de copisteria: é a persoa que se dedica a realizar traballos máis especializados de reproducción de documentos, impresións, encadernacións, etc.</p>
<p>Operario de servicios gráficos: é o empregado que realiza as tarefas máis simples dentro da sección de servicios gráficos.</p>
<p>Técnico de servicios gráficos: é a persoa que, posuíndo os coñecementos necesarios, desenvolve as tarefas máis especializadas de deseño, retoque e impresións dixitais e montaxes publicitarias.</p>
<p>Comercial: é aquel empregado que ten como misión visita-los clientes para realizar operacións de venda.</p>
<p>Técnico informático: é a persoa que realiza as tarefas rutineiras de mantemento dos sistemas informáticos (hardware e software).</p>
<p>Oficial administrativo: é a persoa que, posuíndo a formación teórica e práctica necesaria para a vida mercantil, realiza entre outros, os traballos propios de contabilidade, facturación, nóminas e seguros sociais, etc.</p>
<p>Técnico de marketing: é aquel empregado que ten como tarefa executa-las accións comerciais da empresa.</p>
<p>Grupo III.</p>
<p>Técnico superior de tenda: é aquel empregado con formación ou experiencia no oficio que lle permiten engadir un complemento ás tarefas habituais dun técnico.</p>
<p>Técnico superior de copistería: é aquel empregado que se dedica á organización e xestión das actividades de copistería.</p>
<p>Técnico superior de servicios gráficos: é a persoa que se dedica á organización e xestión das actividades de servicios gráficos.</p>
<p>Técnico superior de marketing: é a persoa que, baixo o mando do xefe de vendas e a xerencia, se encarga de deseñar e executa-las accións comerciais precisas para consegui-los obxectivos marcados pola dirección da empresa.</p>
<p>Técnico superior informático: é a persoa que, con ou sen persoal ó seu cargo, se ocupa de manter en bo estado a instalación informática da empresa, tanto de equipos como de programas.</p>
<p>Técnico superior administrativo: é aquela persoa que cunha preparación específica realiza tarefas administrativas máis complexas.</p>
<p>Grupo IV.</p>
<p>Encargado/a de vendas: é o empregado que, con persoal ó seu cargo, xestiona o labor comercial da empresa.</p>
<p>Encargado/a de tenda ou sección: é a persoa que, con persoal ó seu cargo, coordina e é responsable do funcionamento de cada unha das seccións en que se divida a actividade mercantil da empresa.</p>
<p>Encargado administrativo: é o empregado que coordina a actividade administrativa dunha sección.</p>
<p>Grupo V.</p>
<p>Xerente: é a persoa que participa na elaboración da política da empresa e dirixe, coordina e se responsabiliza das actividades de dirección desta.</p>
<p>Encargado/a xeral: é aquel empregado que desenvolve a función de organización e control xeral dos establecementos da empresa.</p>
<p>Xefe/a de compras: é a persoa dedicada a xestiona-las compras de material, recibir e atende-los representantes das firmas provedoras, coordina-la realización de pedidos a provedores, etc.</p>
<p>Xefe/a de vendas: de forma similar á categoría anterior, dedícase a xestiona-las vendas, coordinar e dirixi-la actividade dos comerciais da empresa, planifica-las accións comerciais que levar a cabo, etc.</p>
<p>Xefe/a administrativo/financeiro: é o empregado que ten como actividade a dirección de tódalas seccións en que se divida a función administrativa e financeira da empresa.</p>
<p>Artigo 10º.-Contratos de traballo.</p>
<p>Tódolos contratos se farán por escrito. Nos contratos de traballo farase constar: o tipo de contrato, a categoría profesional do traballador, o centro de traballo no que prestará os seus servicios, o período de proba establecido de acordo co artigo 14 do Estatuto dos traballadores e a retribución que percibirá. Así mesmo, farase consta-la xornada de traballo, de acordo co establecido neste convenio e coa súa distribución horaria que, en cada caso elaborase a empresa.</p>
<p>1. Contrato eventual por circunstancias da producción.</p>
<p>Este contrato ten por obxecto atende-las esixencias de circunstanciais do mercado, acumulación de tarefas ou exceso de pedidos, mesmo tratándose da actividade normal da empresa.</p>
<p>Formalizarase necesariamente por escrito, e deberá precisarse con suficiente precisión a causa e circunstancias que o motiven.</p>
<p>Se á finalización do período inicial non houbese unha comunicación previa con quince días de antelación á súa finalización, o contrato considerarase prorrogado automaticamente ata a súa duración máxima. En caso de finalización da duración máxima do contrato sen que exista aviso expreso de rescisión da relación laboral coa antelación expresada anteriormente, o contrato considerarase por tempo indefinido, salvo proba en contrario que acredite a natureza temporal da prestación.</p>
<p>2. Contrato de obra ou servicio.</p>
<p>Poderase utilizar esta modalidade de contrato cando o motivo da contratación dun traballador sexa a realización dunha obra ou servicio determinado, con substantividade propia dentro da actividade e cunha execución que, aínda que limitada no tempo, sexa en principio de duración incerta.</p>
<p>3. Contrato de formación.</p>
<p>A duración máxima desta modalidade de contrato será de dous anos, sendo a mínima de seis meses. A retribución para os traballadores con este tipo de contrato será do 60 por 100, e 70 por 100, do salario base e complemento do convenio para o primeiro e segundo ano respectivamente, e como mínimo o salario mínimo interprofesional establecido polo Goberno.</p>
<p>4. Contrato en prácticas.</p>
<p>A duración deste contrato será como mínimo de seis meses e máximo de dous anos. A retribución para este período será do 70 por cento e do 80 por cento do salario base e complemento do convenio para o primeiro e segundo ano, respectivamente.</p>
<p>Artigo 11º.-Baixa voluntaria.</p>
<p>O persoal comprendido neste convenio que desexe cesar voluntariamente no servicio á empresa deberá comunicalo cunha antelación mínima de quince días á data en que se deba cesar na prestación, por escrito, á persoa responsable de persoal.</p>
<p>O incumprimento por parte do traballador de tal deber de aviso previo, dará dereito á empresa a descontar da liquidación o importe do salario dun día por cada día de atraso do dito aviso.</p>
<p>Artigo 12º.-Salario base.</p>
<p>As remuneracións para o período de validez do convenio serán as establecidas na táboa salarial do anexo I.</p>
<p>Para os seguintes anos, no mes de febreiro actualizarase a táboa salarial, incrementándose o salario base nunha porcentaxe igual ó índice de prezos ó consumo correspondente ó ano inmediatamente anterior.</p>
<p>Artigo 13º.-Gratificacións e complementos.</p>
<p>1. Complemento de convenio.</p>
<p>Establécese un complemento de convenio, recollido no anexo I, rateado en 12 mensualidades, que se devengará por tempo traballado e que terá a consideración de complemento salarial de vencemento superior ó mes.</p>
<p>2. Complemento de antigüidade.</p>
<p>Para efectos da remuneración en concepto de antigüidade, establécese que se aboará o establecido no anexo I por cada cuadrienio de permanencia na empresa.</p>
<p>O cómputo da antigüidade do persoal regularase polas seguintes normas:</p>
<p>a) A data inicial para a súa determinación será a de ingreso na empresa.</p>
<p>b) Para o cómputo de antigüidade, terase en conta o número de anos de servicio na empresa, inde</p>
<p>pendentemente da categoría ou grupo profesional en que estivesen encadrados.</p>
<p>c) En caso de que un traballador cese voluntariamente na empresa, ou por sanción, se posteriormente se reintegrase á empresa, o cómputo da antigüidade farase a partir do último ingreso, perdendo tódolos dereitos e antigüidade anteriormente adquiridos. Este suposto non será de aplicación para o caso en que o traballador solicite a excedencia voluntaria.</p>
<p>Artigo 14º.-Gratificacións extraordinarias.</p>
<p>Establécese que a empresa remunerará o seu persoal cunha gratificación de carácter extraordinario equivalente ó importe dunha mensualidade de salario base e antigüidade con motivo das festas de Nadal e vacacións de verán. Estas pagas deberán ser aboadas antes do día 22 de xullo e decembro, respectivamente, e devengaranse en función do período traballado nos doce meses inmediatamente anteriores.</p>
<p>Artigo 15º.-Axudas de custo e desprazamentos.</p>
<p>Ó igual que no caso do complemento extrasalarial, establécese unha compensacion en concepto de axudas de custo para compensa-los gastos en que incorren algúns traballadores que necesitan realizar tarefas fóra do centro de traballo. Estes traballadores terán dereito a que se lles aboen os pagamentos que efectuasen, logo de presentación dos correspondentes xustificantes.</p>
<p>Nos casos de gastos dos que a xustificación non resulte posible, establécese unha axuda de custo de 1.000 ó 1.500 pesetas diarias, respectivamente, segundo que o desprazamento sexa por media ou por xornada completa.</p>
<p>Artigo 16º.-Xornada laboral.</p>
<p>A xornada máxima laboral será a que fixe a lei ó respecto, sendo no momento da sinatura deste convenio de 40 horas semanais, repartidas de luns a sábado. Poderá ampliarse ós domingos e festivos, sempre tendo en conta, non supera-lo máximo semanal previsto pola lei, respecta-los descansos mínimos previstos pola lexislación laboral vixente e as restriccións impostas pola normativa que regula as actividades da empresa.</p>
<p>Artigo 17º.-Horas extraordinarias.</p>
<p>Queda prohibida a realización de horas extraordinarias. Se por causa xustificada fose imprescindible facelas, o traballador terá dereito a un descanso retribuído equivalente ó numero de horas extraordinarias realizadas, de modo que en ningún caso se supere a máxima xornada laboral prevista no artigo anterior.</p>
<p>Artigo 18º.-Licencias.</p>
<p>Tódolos traballadores, avisando coa máxima antelación posible e xustificándoo adecuadamente, poderán ausentarse do seu posto de traballo con dereito</p>
<p>a remuneración, polos motivos e durante o tempo que se detalla a continuación, sen prexuízo dos permisos e licencias que resulten de aplicación segundo o Estatuto dos traballadores:</p>
<p>a) Quince días naturais, en caso de matrimonio do traballador.</p>
<p>b) Un día natural en caso de matrimonio de pais, fillos ou irmáns, na data de celebración da cerimonia.</p>
<p>c) Tres días por nacemento de fillo.</p>
<p>d) Dous días en caso de enfermidade grave ou falecemento de parentes ata segundo grao de consanguinidade ou afinidade. En caso de que sexa preciso desprazamento do traballador para o efecto ou se produzan circunstancias que aconsellen a súa ampliación, o prazo será de catro días.</p>
<p>e) Un día por traslado de domicilio habitual.</p>
<p>f) O tempo imprescindible para o cumprimento de deberes públicos.</p>
<p>g) O tempo legalmente establecido para a realización de funcións sindicais ou de representación do persoal.</p>
<p>h) Polo tempo preciso cando por razón de enfermidade o traballador precise a asistencia a consultorio médico en horas coincidentes coa xornada laboral para si ou acompañando a fillos menores.</p>
<p>i) O tempo necesario para asistir ós exames correspondentes para a obtención dun título académico ou profesional.</p>
<p>j) O tempo preciso por necesidade de atender persoalmente asuntos propios que non admitan demora, demostrando a súa indubidable necesidade.</p>
<p>k) Un día por asuntos propios sen necesidade de xustificación. Este día non poderá en ningún caso engadirse ó período de vacacións. A empresa poderá denega-la súa concesión baseándose en causas organizativas, técnicas ou productivas.</p>
<p>A solicitude das licencias deberá facerse á dirección da empresa ou ben á persoa que esta indique.</p>
<p>Artigo 19º.-Permiso non retribuído.</p>
<p>Os traballadores suxeitos ó presente convenio poderán dispor de cinco días anuais non retribuídos, debendo solicitalo debidamente cunha antelación mínima de vintecatro horas. A empresa poderá denega-lo seu desfrute baseándose en causas organizativas, técnicas ou productivas.</p>
<p>Artigo 20º.-Desconto en compras.</p>
<p>Os traballadores poderán comprar artigos na empresa, para o seu uso persoal ou dos seus familiares de primeiro grao, cun desconto do 25 % sobre o prezo de venda ó público, sempre que o prezo final non sexa inferior ó prezo de custo do artigo multiplicado por 1,1, caso no que se tomará este último valor.</p>
<p>ANEXO I</p>
<p>Soldos convenio colectivo Prelo, S.L.</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Ano 2000</td><td>14 pagas</td><td>Ano 2001</td><td>14 pagas</td></tr>
<tr><td></td></tr>
<tr><td>Sal. base</td><td>Compl.
conv.</td><td>Antig./mes</td><td>Sal. base</td><td>Compl.
conv.</td><td>Total</td><td>Sal. base</td><td>Compl.
conv.</td><td>Antig./mes</td><td>Sal. base</td><td>Compl.
conv.</td><td>Total</td></tr>
<tr><td></td></tr>
</tbody></table>
<table><tbody><tr><td>Grupo 0</td></tr>
<tr><td></td></tr>
<tr><td>Axudante en período de formación</td><td>989.520</td><td></td><td></td><td>70.680</td><td></td><td>70.680</td><td>1.009.680</td><td></td><td></td><td>72.120</td><td></td><td>72.120</td></tr>
<tr><td></td></tr>
<tr><td>Grupo I</td></tr>
<tr><td></td></tr>
<tr><td>Axudante de tenda</td><td>1.029.242</td><td></td><td>2.500</td><td>73.517</td><td></td><td>73.517</td><td>1.070.412</td><td></td><td>2.600</td><td>76.458</td><td></td><td>76.458</td></tr>
<tr><td></td></tr>
<tr><td>Axudante de almacén</td><td>989.520</td><td></td><td>2.500</td><td>70.680</td><td></td><td>70.680</td><td>1.023.680</td><td></td><td>2.600</td><td>73.120</td><td></td><td>73.120</td></tr>
<tr><td></td></tr>
<tr><td>Axudante de copistería</td><td>1.048.740</td><td></td><td>2.500</td><td>74.910</td><td></td><td>74.910</td><td>1.090.690</td><td></td><td>2.600</td><td>77.906</td><td></td><td>77.906</td></tr>
<tr><td></td></tr>
<tr><td>Axudante de servicios gráficos</td><td>1.112.259</td><td></td><td>2.500</td><td>79.447</td><td></td><td>79.447</td><td>1.156.750</td><td></td><td>2.600</td><td>82.625</td><td></td><td>82.625</td></tr>
<tr><td></td></tr>
<tr><td>Repartidor/a</td><td>1.048.740</td><td></td><td>2.500</td><td>74.910</td><td></td><td>74.910</td><td>1.090.690</td><td></td><td>2.600</td><td>77.906</td><td></td><td>77.906</td></tr>
<tr><td></td></tr>
<tr><td>Limpador/a</td><td>989.520</td><td></td><td>2.500</td><td>70.680</td><td></td><td>70.680</td><td>1.023.680</td><td></td><td>2.600</td><td>73.120</td><td></td><td>73.120</td></tr>
<tr><td></td></tr>
<tr><td>Telefonista</td><td>1.048.740</td><td></td><td>2.500</td><td>74.910</td><td></td><td>74.910</td><td>1.090.690</td><td></td><td>2.600</td><td>77.906</td><td></td><td>77.906</td></tr>
<tr><td></td></tr>
<tr><td>Visitador</td><td>1.048.740</td><td></td><td>2.500</td><td>74.910</td><td></td><td>74.910</td><td>1.090.690</td><td></td><td>2.600</td><td>77.906</td><td></td><td>77.906</td></tr>
<tr><td></td></tr>
<tr><td>Auxiliar administrativo</td><td>1.112.259</td><td></td><td>2.500</td><td>79.447</td><td></td><td>79.447</td><td>1.156.750</td><td></td><td>2.600</td><td>82.625</td><td></td><td>82.625</td></tr>
<tr><td></td></tr>
<tr><td>Grupo II</td></tr>
<tr><td></td></tr>
<tr><td>Técnico de copistería</td><td>1.417.486</td><td>60.000</td><td>2.500</td><td>101.249</td><td>5.000</td><td>106.249</td><td>1.474.186</td><td>72.000</td><td>2.600</td><td>105.299</td><td>6.000</td><td>111.299</td></tr>
<tr><td></td></tr>
<tr><td>Operativo de copistería</td><td>1.214.284</td><td>60.000</td><td>2.500</td><td>86.735</td><td>5.000</td><td>91.735</td><td>1.262.856</td><td>72.000</td><td>2.600</td><td>90.204</td><td>6.000</td><td>96.204</td></tr>
<tr><td></td></tr>
<tr><td>Técnico de servicios gráficos</td><td>1.417.486</td><td>60.000</td><td>2.500</td><td>101.249</td><td>5.000</td><td>106.249</td><td>1.474.186</td><td>72.000</td><td>2.600</td><td>105.299</td><td>6.000</td><td>111.299</td></tr>
<tr><td></td></tr>
<tr><td>Operario de servicios gráficos</td><td>1.283.719</td><td>60.000</td><td>2.500</td><td>91.694</td><td>5.000</td><td>96.694</td><td>1.335.068</td><td>72.000</td><td>2.600</td><td>95.362</td><td>6.000</td><td>101.362</td></tr>
<tr><td></td></tr>
<tr><td>Operario de tenda</td><td>1.132.451</td><td>60.000</td><td>2.500</td><td>80.889</td><td>5.000</td><td>85.889</td><td>1.177.750</td><td>72.000</td><td>2.600</td><td>84.125</td><td>6.000</td><td>90.125</td></tr>
<tr><td></td></tr>
<tr><td>Oficial de tenda</td><td>1.279.890</td><td>60.000</td><td>2.500</td><td>91.421</td><td>5.000</td><td>96.421</td><td>1.331.086</td><td>72.000</td><td>2.600</td><td>95.078</td><td>6.000</td><td>101.078</td></tr>
<tr><td></td></tr>
<tr><td>Comercial</td><td>1.216.411</td><td>60.000</td><td>2.500</td><td>86.887</td><td>5.000</td><td>91.887</td><td>1.265.068</td><td>72.000</td><td>2.600</td><td>90.362</td><td>6.000</td><td>96.362</td></tr>
<tr><td></td></tr>
<tr><td>Técnico informático</td><td>1.416.732</td><td>60.000</td><td>2.500</td><td>101.195</td><td>5.000</td><td>106.195</td><td>1.473.402</td><td>72.000</td><td>2.600</td><td>105.243</td><td>6.000</td><td>111.243</td></tr>
<tr><td></td></tr>
<tr><td>Almaceneiro/a</td><td>1.212.588</td><td>60.000</td><td>2.500</td><td>86.613</td><td>5.000</td><td>91.613</td><td>1.261.092</td><td>72.000</td><td>2.600</td><td>90.078</td><td>6.000</td><td>96.078</td></tr>
<tr><td></td></tr>
<tr><td>Oficial administrativo</td><td>1.297.705</td><td>60.000</td><td>2.500</td><td>92.693</td><td>5.000</td><td>97.693</td><td>1.349.614</td><td>72.000</td><td>2.600</td><td>96.401</td><td>6.000</td><td>102.401</td></tr>
<tr><td></td></tr>
<tr><td>Grupo III</td></tr>
<tr><td></td></tr>
<tr><td>Técnico superior de tenda</td><td>1.549.638</td><td>60.000</td><td>2.500</td><td>110.688</td><td>5.000</td><td>115.688</td><td>1.611.624</td><td>72.000</td><td>2.600</td><td>115.116</td><td>6.000</td><td>121.116</td></tr>
<tr><td></td></tr>
<tr><td>Técnico superior copistería</td><td>1.552.398</td><td>60.000</td><td>2.500</td><td>110.886</td><td>5.000</td><td>115.886</td><td>1.614.494</td><td>72.000</td><td>2.600</td><td>115.321</td><td>6.000</td><td>121.321</td></tr>
<tr><td></td></tr>
<tr><td>Técnico superior servicios gráficos</td><td>1.552.398</td><td>60.000</td><td>2.500</td><td>110.886</td><td>5.000</td><td>115.886</td><td>1.614.494</td><td>72.000</td><td>2.600</td><td>115.321</td><td>6.000</td><td>121.321</td></tr>
<tr><td></td></tr>
<tr><td>Técnico superior en marketing</td><td>1.548.359</td><td>60.000</td><td>2.500</td><td>110.597</td><td>5.000</td><td>115.597</td><td>1.610.294</td><td>72.000</td><td>2.600</td><td>115.021</td><td>6.000</td><td>121.021</td></tr>
<tr><td></td></tr>
<tr><td>Técnico superior en informática</td><td>1.549.692</td><td>60.000</td><td>2.500</td><td>110.692</td><td>5.000</td><td>115.692</td><td>1.611.680</td><td>72.000</td><td>2.600</td><td>115.120</td><td>6.000</td><td>121.120</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Categoría</td><td>Ano 2000</td><td>14 pagas</td><td>Ano 2001</td><td>14 pagas</td></tr>
<tr><td></td></tr>
<tr><td>Sal. base</td><td>Compl.
conv.</td><td>Antig./mes</td><td>Sal. base</td><td>Compl.
conv.</td><td>Total</td><td>Sal. base</td><td>Compl.
conv.</td><td>Antig./mes</td><td>Sal. base</td><td>Compl.
conv.</td><td>Total</td></tr>
<tr><td></td></tr>
</tbody></table>
<table><tbody><tr><td>Técnico superior administrativo</td><td>1.560.057</td><td>60.000</td><td>2.500</td><td>111.433</td><td>5.000</td><td>116.433</td><td>1.622.460</td><td>72.000</td><td>2.600</td><td>115.890</td><td>6.000</td><td>121.890</td></tr>
<tr><td></td></tr>
<tr><td>Grupo IV</td></tr>
<tr><td></td></tr>
<tr><td>Encargado de vendas</td><td>1.607.563</td><td>60.000</td><td>2.500</td><td>114.826</td><td>5.000</td><td>119.826</td><td>1.671.866</td><td>72.000</td><td>2.600</td><td>119.419</td><td>6.000</td><td>125.419</td></tr>
<tr><td></td></tr>
<tr><td>Encargado de tenda</td><td>1.690.890</td><td>60.000</td><td>2.500</td><td>120.778</td><td>5.000</td><td>125.778</td><td>1.758.526</td><td>72.000</td><td>2.600</td><td>125.609</td><td>6.000</td><td>131.609</td></tr>
<tr><td></td></tr>
<tr><td>Encargado administrativo</td><td>1.661.665</td><td>60.000</td><td>2.500</td><td>118.690</td><td>5.000</td><td>123.690</td><td>1.728.132</td><td>72.000</td><td>2.600</td><td>123.438</td><td>6.000</td><td>129.438</td></tr>
<tr><td></td></tr>
<tr><td>Grupo V</td></tr>
<tr><td></td></tr>
<tr><td>Xerente</td><td>2.292.823</td><td>60.000</td><td>2.500</td><td>163.773</td><td>5.000</td><td>168.773</td><td>2.384.536</td><td>72.000</td><td>2.600</td><td>170.324</td><td>6.000</td><td>176.324</td></tr>
<tr><td></td></tr>
<tr><td>Encargado xeral</td><td>1.847.757</td><td>60.000</td><td>2.500</td><td>131.983</td><td>5.000</td><td>136.983</td><td>1.921.668</td><td>72.000</td><td>2.600</td><td>137.262</td><td>6.000</td><td>143.262</td></tr>
<tr><td></td></tr>
<tr><td>Xefe de compras</td><td>1.882.326</td><td>60.000</td><td>2.500</td><td>134.452</td><td>5.000</td><td>139.452</td><td>1.957.620</td><td>72.000</td><td>2.600</td><td>139.830</td><td>6.000</td><td>145.830</td></tr>
<tr><td></td></tr>
<tr><td>Xefe de vendas</td><td>1.811.290</td><td>60.000</td><td>2.500</td><td>129.378</td><td>5.000</td><td>134.378</td><td>1.883.742</td><td>72.000</td><td>2.600</td><td>134.553</td><td>6.000</td><td>140.553</td></tr>
<tr><td></td></tr>
<tr><td>Xefe administrativo/financeiro</td><td>2.031.440</td><td>60.000</td><td>2.500</td><td>145.103</td><td>5.000</td><td>150.103</td><td>2.112.698</td><td>72.000</td><td>2.600</td><td>150.907</td><td>6.000</td><td>156.907</td></tr>
<tr><td></td></tr></tbody></table>

