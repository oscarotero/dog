---
date: '1997-09-01'
id: A0FE
page: 8
number: 167
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 19 de agosto de 1997, da Dirección-Xerencia do Complexo
  Hospitalario Juan Canalejo-Marítimo Oza da Coruña, pola que se anuncia
  concurso público, polo procedemento aberto, para a contratación da definición
  e desenvolvemento dun modelo de agrupacións de servicios en unidades
  integradas de productos. (C.P. 132/1997).
range: Resolución
url: 'https://www.xunta.gal/dog/Publicados/1997/19970901/AnuncioA0FE_gl.html'
---
<p>O director-xerente do Complexo Hospitalario Juan Canalejo-Marítimo Oza da Coruña, en virtude das</p>
<p>atribucións que lle foron delegadas por Orde do 22 de maio de 1996, sobre delegación de competencias nos órganos centrais e periféricos do Servicio Galego de Saúde, e unha vez cumpridos os trámites administrativos correspondentes, resolve anuncia-la contratación da subministración que a seguir se cita:</p>
<p>Obxecto: contratación da definición e desenvolvemento dun modelo de agrupacións de servicios en unidades integradas de productos.</p>
<p>Orzamento: 10.000.000 de ptas.</p>
<p>Garantía provisional: 200.000 ptas.</p>
<p>Lote 1: definición e desenvolvemento dun modelo de agrupacións de servicios en unidades integradas de productos.</p>
<p>Orzamento: 10.000.000 de ptas.</p>
<p>Garantía provisional: 200.000 ptas.</p>
<p>Forma de adxudicación: concurso polo procedemento aberto.</p>
<p>Prazo de vixencia do contrato: desde o día seguinte ó do asinamento do contrato, ata o remate completo e conforme do proxecto, que terá lugar dentro do prazo máximo global de 80 días establecido no anexo I: prego de prescricións técnicas anexo.</p>
<p>a) Calendario de entregas parciais: nese mesmo anexo I divídese a consultoría contratada en tres etapas, para as que se establecen prazos parciais máximos, de obrigatorio cumprimento por parte do adxudicatario.</p>
<p>Admisión de variantes: non se autorizan, o que se fai constar expresamente neste prego e no anuncio de licitación, de acordo co artigo 88.2º da LCAP.</p>
<p>Solvencia económica e técnica: ver prego de cláusulas administrativas particulares.</p>
<p>Criterios de adxudicación:</p>
<p>1. Metodoloxía e plan de traballo: ata 50 puntos.</p>
<p>2. Experiencia da empresa no desenvolvemento de traballos similares (valorarase especialmente cando se efectúe a súa xestión) e currículo do equipo de consultores asignado ó proxecto (particularmente, a súa experiencia profesional): ata 30 puntos.</p>
<p>3. Oferta económica: ata 20 puntos.</p>
<p>Documentos de interese para os licitadores: o prego de cláusulas administrativas particulares e demais documentación complementaria, poden ser solicitados no Servicio de Contratación do Complexo Hospitalario (planta terceira do edificio da Escola Universitaria de Enfermería, anexo ó Hospital Juan Canalejo), As Xubias de Arriba, 84. 15006-A Coruña, en días laborables desde as 9 ás 14 horas. Teléfono: (981) 17 80 73. Fax: (981) 17 80 32.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral deste Complexo Hospitalario Juan Canalejo (planta baixa do Hospital Juan Canalejo), antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou mandadas por correo, dentro do prazo sinalado.</p>
<p>Apertura das proposicións: terá lugar na sala de xuntas da xerencia do complexo hospitalario (planta baixa da Escola Univesitaria de Enfermería), a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso serán por conta do adxudicatario do contrato.</p>
<p>A Coruña, 19 de agosto de 1997.</p>
<p>Jesús Caramés Bouzán</p>
<p>Director-xerente do Complexo Hospitalario</p>
<p>Juan Canalejo-Marítimo Oza da Coruña</p>
<p>6286</p>

