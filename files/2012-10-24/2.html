---
date: '2012-10-24'
id: O3C2-161012-0001
page: 40085
number: 203
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 10 de outubro de 2012 pola que se convoca o curso para policías
  locais denominado Control de vehículos con tacógrafos dixitais.
range: Resolución
url: >-
  https://www.xunta.gal/dog/Publicados/2012/20121024/AnuncioO3C2-161012-0001_gl.html
---
<p>Dentro das actividades programadas para o ano 2012, en virtude do convenio de formación asinado entre a Academia Galega de Seguridade Pública e a Deputación Provincial de Ourense, anúnciase a convocatoria do curso para policías locais denominado Control de vehículos con tacógrafos dixitais.</p>
    <p>1. Datos da actividade.</p>
    <p>Denominación: control de vehículos con tacógrafos dixitais.</p>
    <p>Tipo: curso.</p>
    <p>Horas lectivas: 4.</p>
    <p>Modalidade: presencial.</p>
    <p>Obxectivos:</p>
    <p>– Tentar dotar os policías locais dun maior nivel de coñecementos, habilidades e destrezas axeitados ao perfil que a sociedade actual require e demanda dos axentes e corpos de seguridade.</p>
    <p>– Achegar aos participantes unha formación específica respecto ás características, funcionamento e correcto emprego dos aparellos tacógrafos e a normativa que os xestiona relacionada cos tempos de condución e descanso.</p>
    <p>Contido:</p>
    <p>1. O tacógrafo dixital.</p>
    <p>1.1. Índice lexislativo.</p>
    <p>1.2. Definicións.</p>
    <p>1.3. Vehículos obrigados a instalar e empregar o tacógrafo.</p>
    <p>1.4. Excepcións.</p>
    <p>1.5. Tipos de tacógrafo dixital. Fabricantes e modelos.</p>
    <p>1.6. Tarxetas do tacógrafo dixital.</p>
    <p>2. Características xerais e funcións do aparello de control.</p>
    <p>2.1. Características xerais dos tacógrafos dixitais.</p>
    <p>2.2. Funcións dos tacógrafos dixitais.</p>
    <p>2.3. Condicións de fabricación e funcionamento dos tacógrafos dixitais.</p>
    <p>2.4. Placas descritivas.</p>
    <p>2.5. Placas de montaxe.</p>
    <p>3. Emprego do tacógrafo.</p>
    <p>3.1. Obrigas de empresarios e condutores.</p>
    <p>3.2. Actuacións e anotacións ante avarías no tacógrafo.</p>
    <p>3.3. Pictogramas.</p>
    <p>3.4. Impresión e lectura do documento impreso.</p>
    <p>4. Incidentes, fallos e manipulacións.</p>
    <p>4.1. Descrición, contrasinal e colocación dos precintos.</p>
    <p>4.2. Incidentes e fallos no tacógrafo dixital.</p>
    <p>4.3. Manipulacións.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>– Persoal ao servizo das entidades locais de Ourense pertencente aos corpos da policía local e, de xeito complementario, aos membros das forzas e corpos de seguridade do Estado.</p>
    <p>– Membros da policía local de calquera escala e categoría profesional que sexan operativos e que realicen tarefas de control de tráfico e seguridade viaria.</p>
    <p>Prazas ofertadas: 30 prazas.</p>
    <p>Reservarase o 50 % das prazas para solicitantes mulleres que reúnan os requisitos exixidos na convocatoria, segundo o disposto no artigo 37.bis da Lei 7/2004, do 16 de xullo, galega para a igualdade de mulleres e homes.</p>
    <p>3. Solicitudes de participación.</p>
    <p>Prazo de inscrición e presentación:</p>
    <p>O prazo de inscrición e presentación de solicitudes de participación rematará o día 6 de novembro de 2012.</p>
    <p>As solicitudes de participación e documentación complementaria que se exixa deberán remitirse por escrito ao Negociado de Formación da Deputación Provincial:</p>
    <p>– Por correo electrónico: formacion@depourense.es </p>
    <p>– Por correo: Deputación Ourense-Negociado de Formación.</p>
    <p>Rúa Progreso, 30, 2º, 32003 Ourense.</p>
    <p>– Ou presentando a documentación no Rexistro Xeral da Deputación Provincial.</p>
    <p>Listaxe de solicitudes seleccionadas:</p>
    <p>A lista de seleccionados en cada curso exporase oficialmente no taboleiro de anuncios do Negociado de Formación da Deputación de Ourense, unha vez rematado o prazo de presentación de solicitudes; e, ao mesmo tempo, os peticionarios poderán obter información sobre a súa admisión chamando o teléfono 988 38 51 42 ou consultando na páxina web www.depourense.es</p>
    <p>Criterios de selección:</p>
    <p>a) Menor número de cursos realizados polo/a alumno/a solicitante nos últimos cinco anos, segundo conste nas bases de datos da Academia, e non ter feito con anterioridade o curso que se convoca.</p>
    <p>b) A igual número de cursos terá preferencia o alumnado que leve máis tempo sen participar nas actividades da Academia.</p>
    <p>c) Antigüidade.</p>
    <p>Obrigas das persoas seleccionadas:</p>
    <p>As persoas que resulten seleccionadas teñen a obriga de participar no desenvolvemento da actividade, agás que comunicasen a súa imposibilidade de asistencia con, cando menos, 48 horas de antelación ao comezo desta. </p>
    <p>Noutro caso serán excluídas automaticamente da selección para as dez seguintes actividades que se convoquen, para as que reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>4. Desenvolvemento da actividade.</p>
    <p>Lugar: o curso impartirase no Aula Progreso do Centro Cultural Marcos Valcárcel da Deputación Provincial de Ourense (rúa Progreso, 30, 2º, Ourense).</p>
    <p>Horario: das 16.30 ás 20.30 horas.</p>
    <p>Data: 13 de novembro de 2012.</p>
    <p>Certificado de asistencia: ao remate da actividade entregaráselles un certificado de asistencia a aquelas persoas que acrediten a súa participación continuada.</p>
    <p>5. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>6. Modificacións e incidencias.</p>
    <p>Tanto a Academia Galega de Seguridade Pública como a Deputación Provincial de Ourense poderán modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 10 de outubro de 2012</p>
    <footer><p>José Carlos García Bouzas<br>Director xeral da Academia Galega de Seguridade Pública</p></footer>

