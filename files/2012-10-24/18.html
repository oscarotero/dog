---
date: '2012-10-24'
id: CA02-041012-0001
page: 40140
number: 203
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 25 de setembro de 2012, da Secretaría Xeral de Calidade e
  Avaliación Ambiental, polo que se somete a información pública a solicitude de
  renovación da autorización ambiental integrada solicitada por Repsol Petróleo,
  S.A. para o complexo industrial de Repsol A Coruña, concellos da Coruña e de
  Arteixo (clave do expediente de renovación 2012-IPPC-M-93).
range: Anuncio
url: >-
  https://www.xunta.gal/dog/Publicados/2012/20121024/AnuncioCA02-041012-0001_gl.html
---
<p>O 27 de abril de 2006 outorgouse a Repsol Petróleo, S.A. a autorización ambiental integrada nº 2005/0108_NAA/IPPC_016 para o complexo industrial de Repsol A Coruña, do cal é titular. Nesta autorización estableceuse unha vixencia de sete anos contados a partir do día seguinte a aquel en que se fixo pública a resolución (6.7.2006).</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que transcorrido o prazo de vixencia da autorización esta debe ser renovada e, se é o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>– Memoria de solicitude de renovación de autorización ambiental integrada. Clave: 2005/0180_NAA/IPPC Rev. 1.</p>
    <p>– Resumo non técnico. Memoria de solicitude de renovación de autorización ambiental integrada. Clave: 2005/0180_NAA/IPPC.</p>
    <p>Co fin de que calquera interesado poida consultala e, se é o caso, formular no devandito prazo as alegacións, suxestións ou observacións que considere convenientes, os citados documentos estarán á disposición dos administrados, en horario de atención ao público, nas seguintes dependencias:</p>
    <p>• Secretaría Xeral de Calidade e Avaliación Ambiental-Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>• Consellaría de Medio Ambiente, Territorio e Infraestruturas-Xefatura Territorial da Coruña (rúa Vicente Ferrer, 2, 15008 A Coruña).</p>
    <p>• Concello da Coruña (praza de María Pita, 1, 15001 A Coruña).</p>
    <p>• Concello de Arteixo (praza Alcalde Ramón Dopico, 1, 15142 A Coruña).</p>
    <p>Santiago de Compostela, 25 de setembro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

