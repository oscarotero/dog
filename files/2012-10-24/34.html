---
date: '2012-10-24'
id: L153-021012-0003
page: 40170
number: 203
agency: Concello de Muros
section: VI. Anuncios. b) Administración local.
title: >-
  ANUNCIO de aprobación inicial da modificación puntual do Plan especial de
  protección do conxunto histórico-artístico de Muros.
range: Edicto
url: >-
  https://www.xunta.gal/dog/Publicados/2012/20121024/AnuncioL153-021012-0003_gl.html
---
<p>En sesión do día 13 de setembro de 2012, o Pleno da Corporación aprobou inicialmente a modificación puntual do Plan especial de protección do conxunto histórico-artístico (PEPCHA) da vila de Muros, en relación co predio situado na rúa Venus, número 4. O obxecto da modificación puntual é acadar unha maior integración do inmoble dentro co conxunto histórico-artístico e unha mellora do espazo urbano coa eliminación das medianeiras existentes nos seus lindes. Así mesmo, proponse a eliminación do actual beiril existente na edificación con fronte á rúa Venus. Xustifícase na documentación presentada o mantemento do aproveitamento urbanístico actual, co cal a modificación puntual non supón incremento do aproveitamento urbanístico da parcela. Sométese o expediente a exposición pública durante o prazo dun mes.</p>
    <p>Muros, 17 de setembro de 2012</p>
    <footer><p>Caridad González Cerviño<br>Alcaldesa</p></footer>

