---
date: '2001-11-19'
id: '12042'
page: 14
number: 223
agency: CONCELLO DE OROSO
section: VI. ANUNCIOS
title: >-
  Anuncio da aprobación parcial de expediente de modificación puntual de normas
  subsidiarias, relativa a sectores de solo apto para urbanizar, SAUR-3.
range: Anuncio
url: 'https://www.xunta.gal/dog/Publicados/2001/20011119/Anuncio12042_gl.html'
---
<p>O Pleno do Concello, en sesión extraordinaria do 25 de setembro de 2001, co quórum da maioría absoluta legal, acordou aprobar definitivamente o expediente de modificación puntual das normas subsidiarias de planeamento do termo municipal de Oroso relativa a sectores de solo apto para ubanizar, SAUR-3.</p>
<p>En cumprimento do disposto polo artigo 48 da Lei do solo de Galicia, publicouse o texto íntegro da normativa urbanística do proxecto definitivamente aprobado, no BOP nº 241, do 20 de outubro de 2001.</p>
<p>Contra o acto de aprobación definitiva, que pon fin á vía administrativa, poderá interponerse recurso potestativo de reposición perante o Pleno do Concello no prazo dun mes contado a partir do día seguinte ó da súa publicación no Diario Oficial de Galicia.</p>
<p>Alternativamente, o acto de aprobación definitiva poderá impugnarse directamente en vía xurisdiccional mediante a interposición de recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia. No suposto de que se interpoña recurso administrativo de reposición, non poderá interpoñerse recurso contencioso-administrativo ata que non se resolva expresa ou presuntamente o recurso de reposición interposto. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou no que este deba entenderse presuntamente desestimado. No suposto de desestimación presunta do recurso de reposición, o prazo para interpoñe-lo recurso contencioso-administrativo é de seis meses.</p>
<p>Oroso, 22 de outubro de 2001.</p>
<p>Eugenio Neira García</p>
<p>Alcalde</p>

