---
date: '2001-11-19'
id: 11F7A
page: 14
number: 223
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 13 de novembro de 2001 pola que se convocan unhas xornadas sobre
  a Lei orgánica 5/2000, do 12 de xaneiro, reguladora da responsabilidade penal
  do menor.
range: Resolución
url: 'https://www.xunta.gal/dog/Publicados/2001/20011119/Anuncio11F7A_gl.html'
---
<p>Dentro do Plan de actividades da Escola Galega de Administración Pública para o 2001, e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, con</p>
<p>vócanse, en colaboración coa Escola de Práctica Xurídica de Santiago de Compostela e co Instituto de Criminoloxía e Equipo Multidisciplinar de Estudio de Investigación sobre Menores (EMEIM-USC), unhas xornadas sobre a Lei orgánica 5/2000, do 12 de xaneiro, reguladora da responsabilidade penal do menor que se desenvolverá segundo as seguintes bases.</p>
<p>1. Obxectivos.</p>
<p>O novo proceso de menores introducido pola Lei orgánica 5/2000, do 12 de xaneiro, reguladora da responsabilidade penal do menor, supón un cambio</p>
<p>substancial no conxunto normativo aplicable ós menores infractores. A súa recente entrada en vigor, o 13 de xaneiro, xunto coa súa transcendencia na vida xurídica e social do país, xustifican a realización dun estudio detallado da dita regulación.</p>
<p>Estas xornadas pretenden pór á disposición dos distintos operadores xurídicos (funcionarios, avogados, fiscais, educadores, etc.) un exame serio e rigoroso das disposicións legais recollidas na citada lei, contando para iso cun amplo elenco de profesionais do dereito, pertencentes á maxistratura, fiscalía, universidade e administración autonómica.</p>
<p>A través dos relatorios propostos preténdese a análise da solución político-criminal adoptada pola lei e dos principios xerais que a informan (natureza sancionadora-socioeducativa do procedemento e das medidas aplicables, diferenciación de diversos tramos para os efectos procesuais e sancionadores na categoría de infractores menores de idade, exame do novo sistema procesual penal e das súas peculiaridades procesuais, flexibilidade na adopción e execución das medidas, competencia das entidades autónomas relacionadas coa reforma e protección de menores para a execución das medidas impostas na sentencia, control xudicial da execución das medidas, etc.).</p>
<p>O dito estudio enfocarase desde unha perspectiva múltiple, que ofreza unha visión completa das disposicións abordadas, e ofertaráselles ós profesionais en xeral, e especialmente a aqueles directamente relacionados co proceso, un programa específico de calidade.</p>
<p>2. Contido.</p>
<p>Trataranse estes temas:</p>
<p>-Visión xeral e criterios inspiradores da Lei orgánica 5/2000.</p>
<p>-Idade psicolóxica e minoría da idade penal.</p>
<p>-As medidas susceptibles de ser impostas ós menores e as regras para a súa aplicación.</p>
<p>-O proceso de menores: a fase de instrucción.</p>
<p>-O proceso de menores: as medidas cautelares.</p>
<p>-Proceso de menores: audiencia, sentencia e recursos.</p>
<p>-A responsabilidade civil dos menores.</p>
<p>-A execución das medidas: aspectos penais e procesuais.</p>
<p>-As competencias da Administración autonómica no novo proceso de menores: execución das medidas e programas.</p>
<p>-A intervención dos equipos técnicos no novo proceso de menores.</p>
<p>-Intervención da autoridade xudicial, o ministerio fiscal, o avogado e a policía no novo proceso de menores.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocada desenvolverase no salón de actos da EGAP (polígono das Fontiñas; rúa de Madrid, 2-4, 15707, Santiago de Compostela) os días 10, 11 e 12 de decembro de 2001.</p>
<p>5. Inscrición.</p>
<p>-Prazo: remata o mércores, día 5 de decembro de 2001.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública; polígono das Fontiñas, rúa de Madrid, 2-4, 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando por teléfono, o día 7 de decembro, das 10 ás 14.45 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento do seminario, así como a de cancelalo, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate deste seminario, a aquelas persoas inscritas que concorresen asiduamente a este, cando a súa asistencia sexa igual ou superior ó 85% das horas lectivas programadas, e expresarase neste documento a natureza da actividade e as datas da súa realización.</p>
<p>8. Retransmisión pola Internet.</p>
<p>As persoas interesadas en segui-lo desenvolvemento desta xornada pola Internet poden facelo a través do seguinte enderezo: www.egap.xunta.es.</p>
<p>Santiago de Compostela, 13 de novembro de 2001.</p>
<p>Domingo Bello Janeiro</p>
<p>Director da Escola Galega de Administración Pública</p>

