---
date: '2000-03-20'
id: 6B82
page: 3
number: 55
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 15 de febreiro de 2000 pola que se autoriza definitivamente a apertura
  e o funcionamento do centro privado Cruz Vermella de Ourense, para imparti-los
  ciclos formativos de grao superior de animación sociocultural e integración
  social.
range: Orde
url: 'https://www.xunta.gal/dog/Publicados/2000/20000320/Anuncio6B82_gl.html'
---
<p>Examinado o expediente instruído por instancia de Carlos Bragado Gutiérrez, solicitando autorización para a apertura e o funcionamento do centro privado de formación profesional específica Cruz Vermella de Ourense, para imparti-los ciclos formativos de grao superior de animación sociocultural e integración social.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Ourense, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Decreto 296/1999 (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Orde do 21 de decembro de 1999 (DOG do 31-1-2000) pola que se regulan determinados aspectos relativos á autorización de centros privados exclusivos de formación profesional específica no ámbito da Comunidade Autónoma de Galicia; Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a </p>
<p>Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e o funcionamento do centro de formación profesional específica Cruz Vermella de Ourense, para poder imparti-los ciclos formativos de grao superior que se especifican no anexo desta orde.</p>
<p>Segundo.-Antes do inicio das ensinanzas que se autorizan, a delegación provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-O centro que por esta orde se autoriza deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada polo Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Quinto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 15 de febreiro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Ourense.</p>
<p>Concello: Ourense.</p>
<p>Localidade: Ourense.</p>
<p>Enderezo: r/ Díaz de la Banda, 40.</p>
<p>Código do centro: 32020641.</p>
<p>Denominación: centro de formación profesional específica Cruz Vermella.</p>
<p>Titular: Cruz Roja Española - Oficina Provincial de Ourense.</p>
<p>Ensinanzas que se autorizan:</p>
<p>Familia profesional: servicios socioculturais e á comunidade.</p>
<p>1 Ciclo formativo de grao superior de animación sociocultural (1 unidade para 20 alumnos).</p>
<p>1 Ciclo formativo de grao superior de integración social (1 unidade para 20 alumnos).</p>

