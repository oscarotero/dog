---
date: '2003-12-02'
id: '22492'
page: 14
number: 234
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 18 de novembro de 2003, da Dirección Xeral de Calidade e
  Avaliación Ambiental, pola que se somete a información pública os estudios de
  impacto ambiental para as selaxes dos vertedoiros de RSU do Vicedo, A
  Fonsagrada e Becerreá (Lugo), promovidos pola Subdirección Xeral de Calidade
  Ambiental e os concellos do Vicedo, A Fonsagrada e Becerreá, respectivamente.
range: Resolución
url: 'https://www.xunta.gal/dog/Publicados/2003/20031202/Anuncio22492_gl.html'
---
<p>En cumprimento do disposto no artigo 5, punto 2º, do Decreto 442/1990, do 13 de setembro, de avaliación do impacto ambiental para Galicia (DOG nº 188, do 25 de setembro), o órgano ambiental someterá o estudio de impacto ambiental ó trámite de información pública mediante anuncio no Diario Oficial de Galicia.</p>
<p>Na súa virtude</p>
<p>RESOLVO:</p>
<p>1. Someter a información pública os estudios de impacto ambiental para a selaxe dos vertedoiros de R.S.U. do Vicedo, A Fonsagrada e Becerreá.</p>
<p>2. Para os devanditos efectos informativos, poranse ó dispor dos administrados exemplares nas seguintes dependencias:</p>
<p>* Dirección Xeral de Calidade e Avaliación Ambiental.</p>
<p>* Delegación Provincial da Consellería de Medio Ambiente da provincia de Lugo.</p>
<p>3. As alegacións formularanse durante o prazo de trinta (30) días, contados a partir do seguinte día ó da publicación desta resolución no Diario Oficial de Galicia.</p>
<p>Santiago de Compostela, 18 de novembro de 2003.</p>
<p>José Manuel Álvarez-Campana Gallo</p>
<p>Director xeral de Calidade e Avaliacion Ambiental</p>

