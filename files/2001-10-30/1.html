---
date: '2001-10-30'
id: 10DDA
page: 14
number: 210
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 19 de outubro de 2001 pola que se clasifica como benéfico-social a
  Fundación Dorzán.
range: Orde
url: 'https://www.xunta.gal/dog/Publicados/2001/20011030/Anuncio10DDA_gl.html'
---
<p>Visto o expediente de clasificación da Fundación Dorzán, con domicilio en Ourense.</p>
<p>Supostos de feito.</p>
<p>1. Juan Ramón Álvarez Blanco como presidente da fundación, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Ourense, o día 11 de maio de 2001 ante o notario Enrique Hernanz Vila, co número novecentos dez do seu protocolo por Elena Mercedes Blanco Corral, Juan Ramón Álvarez Blanco, Secundino Vidal Rodríguez e José Manuel Freire Couto; que interveñen no seu propio nome e dereito. Esta escritura foi emendada por outra posterior con data do vintecatro de setembro de dous mil, un outorgada ante o mesmo notario e co número de protocolo mil oitocentos cincuenta.</p>
<p>3. Segundo consta no artigo seis dos seus estatutos, o obxecto da fundación é cubrir necesidades sociais con especial relevancia nas de axuda e asistencia ó colectivo de anciáns e as accións que deriven de tal asistencia.</p>
<p>4. O padroado da fundación estará integrado por Juan Ramón Álvarez Blanco como presidente, Secundino Vidal Rodríguez como secretario e María Luz López González, Pilar Pascual García e José Manuel Freire Couto como vocais.</p>
<p>5. A comisión integrada polos secretarios xerais de tódalas consellerías elévalle ó conselleiro da Presidencia e Administración Pública proposta de clasificación como benéfico-social da Fundación Dorzán, dado o seu obxecto e finalidade, polo que, véndose cumpridos os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de intese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como benéfico-social e a súa adscrición á Consellería de Sanidade e Servicios Sociais.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de</p>
<p>autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, quen exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 16 de outubro de dous mil un.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño e na Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como benéfico-social a Fundación Dorzán adscribíndoa á Consellería de Sanidade e Servicios Sociais, que exercerá plenamente o protectorado sobre ela.</p>
<p>Santiago de Compostela, 19 de outubro de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

