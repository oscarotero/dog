---
date: '2001-10-30'
id: '10E02'
page: 14
number: 210
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de outubro de 2001 pola que se convocan cursos para persoal
  de Administración local en colaboración coa Dirección Xeral de Administración
  Local.
range: Resolución
url: 'https://www.xunta.gal/dog/Publicados/2001/20011030/Anuncio10E02_gl.html'
---
<p>No uso das atribucións outorgadas pola Lei 4/1987, do 27 de maio, de creación da Escola Galega de Administración Pública, e pola Lei 10/1989, do 10 de xullo, de modificación da anterior, convócanse, en colaboración coa Dirección Xeral de Administración Local, os cursos indicados no anexo I desta resolución, que se desenvolverán de conformidade coas seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos deberá presentar, cuberta en tódolos epígrafes que correspondan, a instancia que, como modelo, se recolle no anexo II desta resolución.</p>
<p>2. A falsidade ou a ocultación de datos esenciais para a selección dos aspirantes dará lugar á exclusión automática do curso que se solicita, así como á imposibilidade de participar en ningún curso no ano seguinte.</p>
<p>3. O prazo de presentación de instancias rematará o 3 de novembro de 2001.</p>
<p>4. As solicitudes de admisión ó curso axustaranse ó modelo recollido no anexo II desta resolución e dirixiranse á Escola Galega de Administración Pública, polígono das Fontiñas, rúa de Madrid, 2-4, 15707, Santiago de Compostela. As instancias presentaranse no Rexistro da EGAP, pero poderanse utilizar, así mesmo, os sistemas previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Admitiranse tamén inscricións por telefax: 981 54 63 30.</p>
<p>Segunda.-Acceso ás actividades.</p>
<p>Poderá participa-lo persoal que cumpra os requisitos específicos esixidos para cada actividade do referido anexo I.</p>
<p>Terceira.-Selección.</p>
<p>Os criterios de selección, dirixidos a concilia-las necesidades da organización na que prestan servicios os aspirantes e os intereses individuais destes, terán en conta a maior relación do posto de traballo desempeñado co contido do curso. Terán preferencia aqueles que non realizasen algún curso de similares características ó convocado. En calquera caso, os criterios de selección suxeitaranse ás directrices sinaladas na Resolución do 27 de xuño de 1994 (DOG nº 149, do 3 agosto), pola que se fan públicos os criterios de participación nas actividades docentes da EGAP.</p>
<p>Efectuada a selección dos participantes, esta notificaráselles directamente ós admitidos e publicarase na páxina web: www.egap.xunta.es.</p>
<p>Cuarta.-Certificado de asistencia.</p>
<p>Outorgaráselle certificado de asistencia ós alumnos que participen con regularidade nas actividades programadas. É obrigatoria a asistencia e a puntualidade a tódalas sesións previstas dos cursos. Toda inasistencia a clase deberá ser xustificada debidamente polo interesado, se ben a falta de asistencia, aínda que sexa xustificada, a máis do 15% das horas lectivas programadas impedirá a expedición das correspondentes certificacións de participación e dará lugar á baixa no curso coa perda de tódolos dereitos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento das actividades anunciadas co fin de adaptalas ás necesidades da Administración, así como ás distintas continxencias que poidan xurdir.</p>
<p>2. No suposto de que o número de instancias recibidas sexa inferior ó 50% das prazas convocadas, a EGAP reserva para si o dereito a suspende-la realización do curso de que se trate, utilizando para estes efectos os medios de notificación ós interesados previstos na normativa vixente.</p>
<p>Santiago de Compostela, 18 de outubro de 2001.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>Curso sobre fiscalización interna e externa das entidades locais e sobre a responsabilidade das súas autoridades e funcionarios.</p>
<p>1. Obxectivos.</p>
<p>Perfeccionar e actualiza-los coñecementos dos participantes no procedemento de control interno e fiscalización das corporacións locais.</p>
<p>2. Destinatarios.</p>
<p>Persoal de corporacións locais que desempeñe postos de responsabilidade na área económico-financeira ou tarefas relacionadas con esta materia.</p>
<p>3. Desenvolvemento.</p>
<p>3.1. Duración: 27 horas.</p>
<p>3.2. Lugar: Pontevedra.</p>
<p>3.3. Datas: 20, 22, 27 e 29 de novembro, 3, 10, 12, 17 e 19 de novembro.</p>
<p>3.4. Horario: de 17 a 20 horas.</p>
<p>3.5. Prazas: 40.</p>
<p>4. Contido.</p>
<p>O control interno das entidades locais: clases, contido e alcance. A fiscalización dos gastos de persoal: cadro de persoal, relación de postos de traballo, oferta de emprego público. Incorporación de persoal funcionario, contratación de persoal laboral fixo e temporal. As nóminas mensuais, cotizacións sociais e retencións fiscais. A fiscalización do proceso de contratación administrativa dos convenios. A fiscalización en materia de axudas e subvencións públicas. Particularidades dos fondos procedentes da Unión Europea. O informe da intervención en expedientes singulares: aprobación e liquidación de orzamentos, ordenanzas fiscais, conta xeral e inmobilizado, operacións de préstamo, de tesourería e de depósito bancario. A fiscalización da xestión de ingresos dos entes locais. O control externo da xestión económico-financeira das contas. A función fiscalizadora externa. A situación económico-financeira dos entes locais de Galicia. O plan de fiscalización do Consello de Contas de </p>
<p>Galicia. A responsabilidade disciplinaria dos funcionarios públicos: circunstancias motivadoras, procedemento de recursos. Particularidades na súa aplicación ós funcionarios públicos locais. A responsabilidade contable: concepto, clases e elementos. Procedemento en vía administrativa e xurisdiccional. A responsabilidade penal: delictos de autoridades e funcionarios.</p>
<p>5. Valoración.</p>
<p>Para os efectos do establecido na Resolución do INAP do 26 de outubro de 1994, BOE nº 267, do 8 de abril e correción de erros, BOE nº 311, do 29 de decembro, pola que se establecen os criterios de recoñecemento e valoración dos cursos de Administración local en cumprimento do establecido na orde do Ministerio para as Administración Públicas do 10 de agosto de 1994, ó presente curso outorgaráselle unha puntuación de 0,50 puntos.</p>
<p>Para os efectos do establecido no Decreto 136/1997, do 5 de xuño, (DOG nº 114 do 16 de xuño), sobre a determinación dos méritos que lle corresponde fixar á Comunidade Autónoma nos concursos para a provisión de prazas reservadas a fun</p>
<p>cionarios da Administración local con habilitación de carácter nacional, ó presente curso outorgaráselle unha puntuación de 0,30 puntos.</p>
<p>Curso: a transición ó euro na Administración local.</p>
<p>1. Obxectivos.</p>
<p>Prepara-lo persoal que vai asisti-los cidadáns con motivo das súas demandas de información por causa da desaparición da peseta. Resolución das dúbidas máis comúns en expedientes de contía diñeiraria e en especial ás que afecten a colectivos cualificados (anciáns, minusválidos sensoriais, menores, consumidores, persoal con carencias educativas).</p>
<p>Adquiri-los coñecementos necesarios para as adaptacións materiais que se acometerán no traballo no ano corrente, fundamentalmente no segundo semestre deste.</p>
<p>Trátase así de que a Administración local estea preparada para tranquilizar e asesora-los cidadáns, considerando a diminución do tempo de convivencia entre o euro e a peseta.</p>
<p>2. Destinatarios.</p>
<p>Persoal de corporacións locais.</p>
<p>3. Desenvolvemento.</p>
<p>3.1. Duración: 15 horas cada edición.</p>
<p>3.2. Lugares e datas de realización:</p>
<p>Lugo: 12, 13, 14, 15 e 19 de novembro.</p>
<p>Santiago de Compostela: 19, 20, 21, 22 e 26 de novembro.</p>
<p>Pontevedra: 20, 21, 22, 26 e 27 de novembro.</p>
<p>Vigo: 21, 22, 26, 27 e 28 de novembro.</p>
<p>3.3. Horario: de 17 a 20 horas.</p>
<p>3.4. Prazas: 20 por localidade.</p>
<p>4. Contido.</p>
<p>Os retos da Administración local ante a UE. Aspectos xerais da transición ó euro. Conclusións do grupo de traballo constituído na Comisión Nacional de Administración Local para a introducción do euro nas corporacións locais. O euro e os tributos locais. Aspectos orzamentarios e contables da transición ó euro. O euro e a contratación administrativa. O euro e a tesourería.</p>
<p>5. Valoración.</p>
<p>Para os efectos do establecido na Resolución do INAP do 26 de outubro de 1994, BOE nº 267, do 8 de abril e corrección de erros, BOE nº 311, do 29 de decembro, pola que se establecen os criterios de recoñecemento e valoración dos cursos de Administración local en cumprimento do establecido na orde do Ministerio para as Administración Públicas do 10 de agosto de 1994, ó presente curso outorgaráselle unha puntuación de 0,20 puntos.</p>

