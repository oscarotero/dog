---
date: '1997-06-26'
id: 816E
page: 6
number: 122
agency: XULGADO DE PRIMEIRA INSTANCIA E INSTRUCCIÓN NÚMERO UN DE ORDES
section: V. ADMINISTRACIÓN DE XUSTIZA
title: Edicto (261/1994).
range: Edicto
url: 'https://www.xunta.gal/dog/Publicados/1997/19970626/Anuncio816E_gl.html'
---
<p>En virtude do acordado por providencia desta data, recaída nos autos de xuízo declarativo de executivo, notifícaselles ós demandados Antonio Cebey García, José Viña Santos e Mª Mercedes Fraga Bolón, a sentencia que ten un encabezamento e parte dispositiva que son como segue:</p>
<p>«Sentencia. Na vila de Ordes, 28-2-1997. Cristina María Paz Eiroa, xuíza do Xulgado de Primeira Instancia e Instrucción número un dos desta vila, viu os presentes autos de xuízo executivo, promovidos por Caixa de Aforros de Vigo, representada polo procurador Castro del Río e dirixido polo letrado Manuel Anca Mesejo, contra Antonio Cebey García, José Viña Santos e Mª Mercedes Fraga, declarados en rebeldía.</p>
<p>Seguen antecedentes de feitos e fundamentos xurídicos.</p>
<p>Decido que debo mandar e mando seguir adiante a execución despachada, ata facer remate dos bens embragados a Antonio Cebey García, José Viña Santos e Mª Mercedes Fraga Bolón, e co seu producto enteiro e cumprido pagamento á parte demandante, das responsabilidades polas que se despachou a execución, a cantidade de 1.431.534 pesetas, importe do principal e gastos de protesto e, ademais, ó pagamento dos xuros legais e as custas, ó pagamento dos cales debo condenar e condeno expresamente ós demandados.</p>
<p>Contra esta sentencia poderá interporse neste xulgado recurso de apelación no prazo de cinco días contados desde a súa notificación.</p>
<p>Así, por esta miña sentencia, pronúncioo, mándoo e asínoo».</p>
<p>E expido o presente edicto para que lle sirva de notificación en legal forma á parte demandada, declarada en rebeldía e en ignorado paradoiro.</p>
<p>Dado en Ordes o vintecinco de abril de mil novecentos noventa e sete.</p>
<p>O secretario</p>
<p>Rubricado</p>
<p>3999</p>

