---
date: '2013-11-28'
id: CA04-311013-0005
page: 46175
number: 228
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 24 de outubro de 2013, da Dirección Xeral de Enerxía e Minas,
  pola que se somete a información pública o proxecto sectorial da LAT 132 kV
  subestación Ludrio-subestación Meira, promovido pola empresa E.ON
  Distribución, S.L. e declarado como de incidencia supramunicipal por acordo do
  Consello da Xunta de Galicia do 21 de febreiro de 2013.
range: Resolución
url: >-
  https://www.xunta.gal/dog/Publicados/2013/20131128/AnuncioCA04-311013-0005_gl.html
---
<p>O Consello da Xunta de Galicia acordou, na súa reunión do 21.2.2013, declarar a incidencia supramunicipal do proxecto sectorial denominado LAT 132 kV subestación Ludrio-subestación Meira, promovido pola empresa E.ON Distribución, S.L., para os efectos previstos na Lei 10/1995, do 23 de novembro, de ordenación do territorio de Galicia.</p>
    <p>Por tanto, en cumprimento do disposto no artigo 13.2 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, segundo o cal os plans e proxectos que o Consello da Xunta de Galicia declare como de incidencia supramunicipal se someterán, polo prazo mínimo dun mes, ao trámite de información pública, mediante anuncio publicado no <em>Diario Oficial de Galicia</em> e nun dos xornais de maior circulación na Comunidade Autónoma, e ao trámite de audiencia aos concellos afectados, resolve:</p>
    <p>Someter a información pública o proxecto sectorial da LAT 132 kV subestación Ludrio-subestación Meira, declarado como de incidencia supramunicipal por acordo do Consello da Xunta de Galicia do 21.2.2013, por un prazo dun mes contado a partir da última das dúas publicacións que se farán desta resolución no <em>Diario Oficial de Galicia</em> e no xornal <em>La Voz de Galicia</em>.</p>
    <p>Os interesados disporán do citado prazo dun mes para examinaren o devandito proxecto sectorial na Dirección Xeral de Enerxía e Minas da Consellería de Economía e Industria e nos concellos afectados da provincia de Lugo (Castro de Rei, Pol e A Pastoriza), e presentar ante esta dirección xeral as alegacións que consideren pertinentes.</p>
    <p>Santiago de Compostela, 24 de outubro de 2013</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

