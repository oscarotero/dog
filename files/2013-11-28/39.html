---
date: '2013-11-28'
id: G1096-151113-0002
page: 46208
number: 228
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 11 de novembro de 2013 de emprazamento para o trámite de audiencia
  no expediente IU2/48/2012-R1, devolta polo servizo de Correos por resultar o
  seu destinatario ausente na repartición.
range: Cédula
url: >-
  https://www.xunta.gal/dog/Publicados/2013/20131128/AnuncioG1096-151113-0002_gl.html
---
<p>De conformidade co disposto no artigo 59.9 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), publícase a notificación de emprazamento para o trámite de audiencia a Xosé Sestelo Martínez, no expediente núm. IU2/48/2012-R1, en relación ao recurso potestativo de reposición interposto contra a Resolución do 22 de agosto de 2013, da Subdirección da Axencia de Protección da Legalidade Urbanística, por substitución da Dirección (artigo 3 do Decreto 51/2008, do 6 de marzo), en relación coas obras consistentes na construción dunha vivenda unifamiliar e un muro perimetral na parcela sita no lugar de Pedracarballa, parroquia de Entenza, termo municipal de Salceda de Caselas, provincia de Pontevedra.</p>
    <p>O expediente mencionado encóntrase á disposición do interesado nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Unha vez transcorrido o dito prazo, a notificación entenderase producida.</p>
    <p>O interesado disporá dun prazo de 10 días hábiles, contados a partir do día seguinte a aquel en que se teña producido a notificación, para presentar as alegacións que considere procedentes.</p>
    <p>Para que conste e lle sirva de notificación ao interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 11 de novembro de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

