---
date: '1996-04-15'
id: 546A
page: 3
number: 73
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de febreiro de 1996 pola que se aproban determinados proxectos
  editoriais para a educación primaria e se autoriza o uso de libros de textos e
  dos correspondentes materiais curriculares en centros docentes públicos e
  privados da Comunidade Autónoma.
range: Orde
url: 'https://www.xunta.gal/dog/Publicados/1996/19960415/Anuncio546A_gl.html'
---
<p>O Decreto 89/1993, do 19 de abril, regulou a autorización de libros de texto e doutros materiais curriculares para as ensinanzas de réxime xeral, así como o seu uso nos centros docentes.</p>
<p>O devandito decreto estableceu como elemento fundamental do proceso de autorización a presentación do proxecto editorial e definiu as condicións que este ten que reunir para a súa aprobación.</p>
<p>A Orde do 15 de novembro de 1994 desenvolve o devandito decreto, concretando a documentación que debe acompaña-la solicitude de autorización e precisando os termos nos que os libros de texto e os materiais curriculares, sempre que se axusten ó proxecto editorial aprobado, farán consta-la autorización.</p>
<p>En virtude das mencionadas normas,</p>
<p>DISPOÑO:</p>
<p>Artigo 1º</p>
<p>Quedan autorizados os proxectos editoriais supervisados que se mencionan no anexo da presente orde, así como o uso, nos centros docentes públicos e privados da Comunidade Autónoma, dos libros de texto e dos correspondentes materiais curriculares nos que se concretan os devanditos proxectos.</p>
<p>Artigo 2º</p>
<p>Os libros de texto e materiais curriculares resultantes do proxecto editorial mencionado farán consta-la autorización nos termos establecidos na citada Orde do 15 de novembro de 1994.</p>
<p>A presente orde entrará en vigor a partir do día seguinte ó da súa publicación.</p>
<p>Santiago de Compostela, 23 de febreiro de 1996</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>Relación dos proxectos editoriais supervisados</p>
<table><tbody><tr><td></td></tr>
<tr><td>Editorial</td><td>Proxecto</td></tr>
<tr><td></td></tr>
</tbody></table>
<table><tbody><tr><td>Alhambra-Longman.</td><td>-Proxecto editorial Flying Start 1 &amp; 2 da área de lingua estranxeira: inglés para o 3º ciclo, 5º e 6º cursos de educación primaria.</td></tr>
<tr><td></td></tr>
<tr><td>Vicens Vives.</td><td>-Proxecto editorial lingua da área de lingua galega e literatura para o 3º ciclo, 5º e 6º cursos de educación primaria.</td></tr>
<tr><td></td></tr>
</tbody></table>
<p>2088</p>

