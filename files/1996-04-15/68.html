---
date: '1996-04-15'
id: '5572'
page: 3
number: 73
agency: CONCELLO DE VIGO
section: VI. ANUNCIOS
title: >-
  Aprobación inicial do proxecto de urbanización entre as rúas Portela e
  Fontáns.
range: Aprobación
url: 'https://www.xunta.gal/dog/Publicados/1996/19960415/Anuncio5572_gl.html'
---
<p>Aprobado inicialmente polo Pleno do Concello en sesión do día 12 de marzo de 1996 o proxecto de urbanización entre as rúas Portela e Fontáns (expediente nº 3931/401), exponse ó público polo prazo de quince días hábiles mediante inserción de anuncios no DOG, BOP, prensa e taboleiro de edictos da Casa do Concello, con notificacións individuais ós propietarios do ámbito.</p>
<p>O acordo devandito establece ademais o seguinte:</p>
<p>-Os promotores da actuación deberán avalar, unha vez aprobado definitivamente este proxecto, a cantidade de 3.784.750 pesetas para responder dos custos de expropiación dos terreos necesarios para a execución da vía que se proxecta.</p>
<p>-Así mesmo, deberán avalar (tamén logo da aprobación definitiva), a cantidade de 11.129.454 pesetas, correspondente ó 100% do custo das obras de urbanización.</p>
<p>-A actuación desenvolverase nunha única fase, tal como se describe na alínea 4 da memoria do proxecto.</p>
<p>-O prazo de execución da totalidade das obras comprendidas no proxecto fíxase en 10 meses contados desde a efectiva dispoñibilidade dos terreos.</p>
<p>-A aprobación definitiva deste proxecto de urbanización quedará condicionada á previa aprobación definitiva do estudio de detalle do ámbito (actualmente en trámite). En consecuencia, unha vez aprobado o ED e de non se presentar ningunha alegación ó proxecto de urbanización,e ste considerarase aprobado definitivamente, sen necesidade de acordo expreso para o efecto, pero coa preceptiva publicación no BOP e comunicación ó órgano competente da Xunta de Galicia en materia urbanística (artigo 31.3º da LASGA).</p>
<p>O prazo entenderase aberto desde a primeira publicación, ata o remate do prazo indicado, contado desde o día seguinte ó do derradeiro anuncio.</p>
<p>A documentación atópase na oficina municipal de información para exame e alegacións.</p>
<p>Vigo, 1 de abril de 1996.</p>
<p>Manuel Pérez Álvarez</p>
<p>Alcalde</p>
<p>VX'D$gâ 4SFíà®ÿ</p>

