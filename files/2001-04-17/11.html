---
date: '2001-04-17'
id: 66CA
page: 5
number: 74
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 19 de febreiro de 2001, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da modificación dos artigos 10º e 11º do convenio colectivo da
  empresa Consorcio Zona Franca de Vigo.
range: Resolución
url: 'https://www.xunta.gal/dog/Publicados/2001/20010417/Anuncio66CA_gl.html'
---
<p>Vista a acta de modificación dos artigos 10º e 11º do convenio colectivo para a empresa Consorcio Zona Franca de Vigo, con nº de código 3600392, que tivo entrada nesta delegación provincial o día 7-2-2001, subscrito en representación da parte económica por unha representación da empresa, e da parte social, polo comité de empresa, en data 2-2-2001, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 19 de febreiro de 2001.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo do Consorcio Zona</p>
<p>Franca de Vigo</p>
<p>Ano 2000</p>
<p>Modificación artigos 10º e 11º</p>
<p>Artigo 10º.-Xornada.</p>
<p>Modifícase o parágrafo segundo deste artigo, suprimindo a última parte del; polo tanto, queda redactado como segue:</p>
<p>Parágrafo 2º: «Co fin de acadaren a xornada anual efectiva de 1.731 horas, os traballadores poderán gozar, conxunta ou separadamente, un máximo de 5 días libres ó ano».</p>
<p>Non experimentan modificación ningunha os restantes parágrafos (1º, 3º, 4º e 5º) do artigo 10º.</p>
<p>Artigo 11º.-Horarios.</p>
<p>Mantéñense os parágrafos 1º, 3º, 4º, 5º, 6º e 8º. Modifícanse os parágrafos 2º e 7º que quedan redactados como segue:</p>
<p>Parágrafo 2º: «Os traballadores que teñan unha xornada laboral, na data da sinatura do convenio, que inclúa o sábado, pasarán a realiza-lo horario fixado no parágrafo anterior. Igual horario realizará o persoal subalterno de oficina».</p>
<p>Parágrafo 7º: «Os traballadores que presten servicio en quendas de oito horas diarias (40 semanais, podendo estas computárense en períodos de 2 ou 4 semanas segundo as necesidades do servicio) continuarán co sistema de cadros actualmente establecido, concedéndoselle-los descansos necesarios co fin de non superar ou, en caso de que isto ocorra, igualar, a xornada anual de 1.731 horas anteriormente establecida. Para iso, utilizarase o procedemento establecido para a totalidade do persoal no artigo 10º. En todo caso, non se poderá supera-la xornada máxima legal establecida e deberán respectarse os períodos de descanso fixados polas normas laborais en vigor».</p>
<p>Os restantes artigos do convenio manteñen a súa redacción.</p>
<p>Vigo, 2 de febreiro de 2001.</p>
<p>A representación da comisión negociadora</p>
<p>Santiago López-Guerra RománJuan Bacariza Castro</p>
<p>Javier Calles PrietoBenjamín González Lías</p>

