---
date: '2007-08-29'
page: 14
number: 167
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 12 de xullo de 2007 pola que se declara a alienabilidade de dous
  inmobles situados na rúa Uruguai de Vigo.
range: Orde
---
<p>A Comunidade Autónoma de Galicia é titular de dous inmobles na rúa Uruguai de Vigo consonte o Real decreto lei 8/1994, do 5 de agosto, polo que se suprimen as cámaras oficiais da propiedade urbana, e o Decreto 46/1999, do 11 de febreiro, polo que se establece o procedemento para a súa liquidación e extinción.</p>
<p>Unha vez desafectados do dominio público os inmobles mediante o decreto 123/2007, do 14 de xuño, e obtida a súa inscrición no correspondente rexistro da propiedade a nome da Comunidade Autónoma de Galicia, procede declarar a súa alienabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e artigo 60 do Decreto 50/1989, do 9 de marzo, polo que se aproba o seu regulamento, co obxecto de posibilitar o seu tráfico patrimonial.</p>
<p>Na súa virtude, por proposta da Secretaría Xeral e do Patrimonio,</p>
<p>DISPOÑO:</p>
<p>Artigo único.-Declárase a alienabilidade dos inmobles que se describen a seguir:</p>
<p>1. Andar segundo esquerda do edificio da rúa Uruguai 4 de Vigo, cunha extensión superficial de 148 m2, inscrita no Rexistro da Propiedade nº 1 de Vigo, predio nº 25.118, libro 59.</p>
<p>Ten unha valoración de 266.400 .</p>
<p>2. Andar segundo dereita do edificio da rúa Uruguai 4 de Vigo, cunha extensión superficial de 133 m2, inscrita no Rexistro da Propiedade nº 1 de vigo, predio nº 25.119, libro 59.</p>
<p>Ten unha valoración de 239.400 .</p>
<p>Santiago de Compostela, 12 de xullo de 2007.</p>
<p>P.D. (Orde 18-9-2006)</p>
<p>Mª Inmaculada Viña Carregal</p>
<p>Secretaria xeral e do Patrimonio</p>
<p>da Consellería de Economía e Facenda</p>

