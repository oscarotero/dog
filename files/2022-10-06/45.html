---
date: '2022-10-06'
id: L130-160922-0001
page: 53632
number: 191
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación do cambio de uso das parcelas de titularidade da Xunta
  de Galicia incluídas no ámbito EL-8/QG do Plan xeral de ordenación municipal,
  A Coruña (expediente 631/2022/221).
range: Anuncio
url: >-
  https://www.xunta.gal/dog/Publicados/2022/20221006/AnuncioL130-160922-0001_gl.html
---
<p>O Pleno do Concello, na sesión que tivo lugar o 8 de setembro de 2022, adoptou, entre outros, o seguinte acordo:</p>
    <p>«Primeiro. Aprobar o cambio de uso das parcelas titularidade da Xunta de Galicia inseridas no ámbito EL-8/QG do PXOM, coas referencias catastrais 9794201NH4999N0001MZ, 9593413NJ4999S0000US e 9593411NJ4999S0001DD, cualificadas como sistema xeral de equipamento e sistema local de espazo libre polo Plan xeral vixente, de conformidade co grafitado no documento Cambio de uso de parcelas dotacionais no ámbito EL-8/QG do PXOM, redactado por Monteoliva Arquitectura, S.L.P. e asinado polo arquitecto Ángel Luis Monteoliva Díaz.</p>
    <p>Segundo. Publicar este acordo no Diario Oficial de Galicia e no Boletín Oficial da provincia e solicitar a súa inscrición no Rexistro de Planeamento Urbanístico de Galicia.</p>
    <p>Terceiro. Remitir o acordo á Consellería de Sanidade, Consellería de Medio Ambiente, Territorio e Vivenda da Xunta de Galicia e departamentos municipais interesados na súa tramitación, para os efectos do seu coñecemento».</p>
    <p>Contra este acordo, con carácter de disposición administrativa de carácter xeral, pódese interpoñer directamente recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei 2/2016, do 10 de febreiro, do solo de Galicia, e artigo 201.1 do seu regulamento), no prazo de dous meses que se contará a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que se poida interpoñer calquera outro recurso que se entenda máis procedente e sexa conforme a dereito. </p>
    <p>A Coruña, 16 de setembro de 2022</p>
    <footer><p>A alcaldesa<br>P.D. (Decreto 2544/2022; BOP do 28 de abril)<br>Francisco Dinís Díaz Gallego<br>Concelleiro delegado de Urbanismo, Vivenda, Infraestruturas e Mobilidade</p></footer>

