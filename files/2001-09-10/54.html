---
date: '2001-09-10'
id: E72A
page: 12
number: 175
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do proxecto de urbanización da UE II-04 Santo
  André de Comesaña (expediente 4205/401).
range: Anuncio
url: 'https://www.xunta.gal/dog/Publicados/2001/20010910/AnuncioE72A_gl.html'
---
<p>O Consello da Xerencia Municipal de Urbanismo, en sesión do 15 de febreiro de 2001, adoptou, entre outros, o seguinte acordo:</p>
<p>«Primeiro.-Aprobar definitivamente o proxecto de urbanización da UE IND. II-04 Santo André de Comesaña, presentado pola Comunidade de Bens Santo André, redactado por Fraga Arquitectos, C.B. e con visados do COAG do 10 de marzo, 28 de xuño de 11 de xullo de 2000, coas seguintes condicións suspensivas:</p>
<p>a) Corrixi-la instalación da tubaxe de pluviais que figura no camiño de Caramuxo e que deberá instalarse no interior do ámbito da UE conectándose nun punto bueiro que se usará como desaugadoiro, ou ben baixo a beirarrúa que se constrúa paralela á calzada tal e como se advertiu ó interesado no acordo de aprobación inicial.</p>
<p>b) Prestar aval de acordo co establecido no punto 3.8.1.2.i) das vixentes normas urbanísticas polo importe do 100% do orzamento de execución material das obras que ascende á cantidade de 77.045.881 pesetas.</p>
<p>Segundo.-Publica-lo presente acordo de aprobación definitiva do proxecto de urbanización no DOG e BOP así como notificación individual ó interesado».</p>
<p>Contra o devandito acordo, que pon fin á vía administrativa, poderán interpoñerse os seguintes recursos:</p>
<p>a) Potestativo de reposición ante o Consello da Xerencia Municipal de Urbanismo de Vigo no prazo dun mes a partir do día seguinte ó da publicación do presente anuncio.</p>
<p>b) Contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da publicación deste anuncio.</p>
<p>De conformidade co artigo 59 da Lei 30/1992, do 26 de novembro, LRXAP-PAC, por medio do presente anuncio, notifícase o acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación tentada.</p>
<p>Vigo, 8 de marzo de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

