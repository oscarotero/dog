---
date: '2020-01-15'
id: G2410-181219-0003
page: 1917
number: 9
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 189/2017).
range: Edicto
url: >-
  https://www.xunta.gal/dog/Publicados/2020/20200115/AnuncioG2410-181219-0003_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 189/2017 deste xulgado do social, seguido por instancia de Hugo Cepeda Varela contra a empresa Proman Servicios Generales, S.L., Fogasa e María Begoña de Lucas Arenales, sobre reclamación de cantidade, se ditou a seguinte resolución, cuxa parte dispositiva se xunta:</p>
    <p>«Que estimando integramente a demanda interposta por Hugo Cepeda Varela contra Proman Servicios Generales, S.L. e contra María Begoña Lucas Arenales como administradora concursal de Proman Servicios Generales, S.L., debo condenar e condeno a mercantil demandada a aboar ao demandante a suma de 1.427,51 euros brutos polos conceptos indicados no feito probado cuarto desta resolución, máis os xuros previstos no artigo 29.3 do ET desde a presentación da papeleta de conciliación ata a presente resolución, e os do artigo 576 da LAC a partir da presente resolución, sobre os conceptos salariais, que comportan 1.290,55 euros, e o xuro do artigo 1101 do Código civil desde a presentación da papeleta de conciliación ata a presente resolución e os do artigo 576 da LAC a partir da presente resolución sobre os conceptos indemnizatorios, que comportan 130,96 euros; e debo condenar e condeno a María Begoña Lucas Arenales na súa única condición de administradora concursal de Proman Servicios Generales, S.L. a se ater a tal declaración e condena.</p>
    <p>No que atinxe á responsabilidade do Fogasa, non procede a súa condena nesta instancia; deberase observar o que resulte da aplicación do artigo 33 do ET.</p>
    <p>Notifíquese ás partes e ao Fogasa a presente resolución e fágaselles saber que fronte a ela non cabe recurso.</p>
    <p>Notifíquese ás partes e fágaselles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Proman Servicios Generales, S.L., en ignorado paradoiro, expido o presente edicto para a súa inserción no <em>Diario Oficial de Galicia.</em></p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 17 de decembro de 2019</p>
    <footer><p>A letrada da Administración de xustiza</p></footer>

