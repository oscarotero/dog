---
date: '2020-01-15'
id: G0003-301219-0003
page: 1907
number: 9
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 30 de decembro de 2019, da Xerencia da Área Sanitaria de
  Santiago de Compostela e Barbanza, pola que se resolve a convocatoria pública
  para a provisión do posto de xefe/a de Servizo de Expediente Profesional
  Electrónico e Formas de Provisión, adscrito á Dirección de Recursos Humanos da
  Área Sanitaria de Santiago de Compostela e Barbanza convocada mediante
  Resolución do 4 de novembro de 2019 (Diario Oficial de Galicia número 221, do
  20 de novembro).
range: Resolución
url: >-
  https://www.xunta.gal/dog/Publicados/2020/20200115/AnuncioG0003-301219-0003_gl.html
---
<p>Convocada por Resolución do 4 de novembro de 2019 (DOG nº 221, do 20 de novembro), a provisión do posto de xefe/a de Servizo de Expediente Profesional Electrónico e Formas de Provisión, adscrito á Dirección de Recursos Humanos, esta xerencia, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, a Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia,</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de xefe/a de Servizo de Expediente Profesional Electrónico e Formas de Provisión, adscrito á Dirección de Recursos Humanos da Área Sanitaria de Santiago de Compostela e Barbanza, convocada por Resolución do 4 de novembro de 2019 (DOG nº 221, do 20 de novembro).</p>
    <p>Segundo. Nomear, para o posto que se indica, á persoa citada no anexo desta resolución.</p>
    <p>Terceiro. De conformidade coa base novena, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique a presente resolución no Diario Oficial de Galicia.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, percibíndose os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución, poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación.</p>
    <p>Santiago de Compostela, 30 de decembro de 2019</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO</h2>
    <p>Posto: xefe/a de Servizo de Expediente Profesional Electrónico e Formas de Provisión.</p>
    <p>Nome e apelidos: José Antonio Valle Tapia.</p>
    <p>DNI: ***6655**.</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

