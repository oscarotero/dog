---
date: '2002-12-05'
id: 1AB52
page: 16
number: 235
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 29 de novembro de 2002 pola que se realiza a publicidade da do
  28 de xuño de 2002, da Dirección Xeral de Calidade e Avaliación Ambiental, na
  que se formula a declaración de impacto ambiental da mellora do abrigo da
  dársena de Porcillán no porto de Ribadeo.
range: Resolución
url: 'https://www.xunta.gal/dog/Publicados/2002/20021205/Anuncio1AB52_gl.html'
---
<p>Visto o artigo 4.7º do Decreto 442/1990, do 13 de setembro (DOG nº 188, do 25 de setembro), de avaliación de impacto ambiental para Galicia, o presidente de Portos de Galicia</p>
<p>RESOLVE:</p>
<p>Darlle publicidade mediante esta publicación á Resolución do 28 de xuño de 2002, da Dirección Xeral de Calidade e Avaliación Ambiental, pola que se formula a declaración de impacto ambiental da mellora do abrigo na dársena de Porcillán-Ribadeo, no concello de Ribadeo, provincia de Lugo, promovido polo ente público Portos de Galicia.</p>
<p>A devandita declaración refírese ó peche da bocana da citada dársena prolongando o dique N 70 m e o dique S 30 m; a sección transversal das ampliacións componse dunha banqueta de dique de 300 kg, dun manto de dique de 1 t, dun filtro de 50 kg e dun núcleo de todo-un de canteira; a coroación</p>
<p>paviméntase cunha capa de 20 cm de formigón vibrado e un espaldón de formigón á cota +6,75 m. Na ampliación do dique N ademais proxéctase un peirao no lado abrigado de bloques de formigón e superestructura de formigón in situ.</p>
<p>A declaración foi incorporada ó citado expediente e encóntrase ó dispor de calquera interesado nas oficinas centrais de Portos de Galicia durante un prazo de trinta días contados desde a publicación deste anuncio.</p>
<p>Santiago de Compostela, 29 de novembro de 2002.</p>
<p>Emilio García Gallego</p>
<p>Presidente do ente público Portos de Galicia</p>

