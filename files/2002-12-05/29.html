---
date: '2002-12-05'
id: 1AB0E
page: 16
number: 235
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Resolución do 4 de novembro de 2002, da Delegación Provincial de Pontevedra,
  pola que se fai público o acordo de concentración parcelaria da zona de Gres
  (Vila de Cruces-Pontevedra).
range: Resolución
url: 'https://www.xunta.gal/dog/Publicados/2002/20021205/Anuncio1AB0E_gl.html'
---
<p>Ponse en coñecemento de tódolos interesados na concentración parcelaria da zona de Gres (Vila de Cruces-Pontevedra), declarada de utilidade pública e urxente execución polo Decreto 301/1995, do 16 de novembro, (DOG nº 228, do 28 de novembro), o seguinte:</p>
<p>Primeiro.-Con data do 21 de outubro de 2002, o director xeral de Infraestructuras Agrarias aprobou o acordo de concentración parcelaria da zona de Gres (Vila de Cruces-Pontevedra), logo de introducir no proxecto as modificacións oportunas á vista da enquisa deste último.</p>
<p>Segundo.-O acordo de concentración estará exposto ó público na Casa do Concello de Vila de Cruces e na zona, durante trinta días hábiles, contados desde o seguinte a aquel en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación da zona e no taboleiro de anuncios da casa do concello.</p>
<p>Terceiro.-No prazo dos trinta días que se din, cabe interpoñer recurso de alzada ante o conselleiro de Política Agroalimentaria e Desenvolvemento Rural. Os recorrentes poden presenta-los recursos no rexistro da Delegación Provincial de Política Agroalimentaria e Desenvolvemento Rural, sito na rúa Benito Corbal, 47-4º, de Pontevedra, no rexistro xeral da consellería, sito no edificio administrativo de San Caetano, s/n, de Santiago de Compostela, ou en calquera das dependencias que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, por si mesmos ou por representación. No escrito de recurso deberán expresar un domicilio dentro do termo municipal</p>
<p>para facérlle-las notificacións que procedan, e se é o caso, a persoa residente nel que teñan que facerlle as notificacións.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxisen as formalidades prescritas para a súa elaboración e notificación ou publicación, ou se non se axustase ás bases (artigos 36, 38, 40 e 41 da Lei 10/1985, do 14 de agosto, de concentración parcelaria para Galicia).</p>
<p>Pontevedra, 4 de novembro de 21002.</p>
<p>José Manuel Gabeiras Vérez</p>
<p>Delegado provincial de Pontevedra</p>

