---
date: '2021-06-03'
id: G0596-110521-0003
page: 27510
number: 103
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 11 de maio de 2021, da Xefatura Territorial de Ourense, pola que
  se conceden as autorizacións administrativas previa e de construción a
  instalacións eléctricas no concello de Allariz (expediente IN407A 2021/28-3).
range: Resolución
url: >-
  https://www.xunta.gal/dog/Publicados/2021/20210603/AnuncioG0596-110521-0003_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado en Ourense polo enxeñeiro técnico industrial Antonio Javier Sabín Vázquez, colexiado nº 2233 do Coeticor, o día 19.1.2021 quen acredita a súa habilitación e competencia mediante declaración responsable asinada na citada data.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Domicilio: A Batundeira nº 2, Velle, 32960 Ourense.</p>
    <p>Denominación: LMTA, CTI e RBT lugar Rubiás. </p>
    <p>Situación: concello de Allariz (Ourense).</p>
    <p>Orzamento: 29.178,95 €.</p>
    <p>Características técnicas:</p>
    <p>– Reforma da LMTA, 20 kV, ALL805, coa substitución de 5 apoios de formigón que pasan a celosía metálica, instalando novo condutor do tipo LA-56 (actuacións 1 e 3 do proxecto), de 263 m de lonxitude, con orixe no apoio nº 26-25 proxectado da LMTA ALL805 (expediente 2260AT), e final no novo apoio proxectado nº 26-27 existente da LMTA ALL805 (expediente 2260AT).</p>
    <p>– LMT, a 20 kV, de acometida a novo CTI Rubiás, con condutor tipo LA-56, de 10 m de lonxitude, con orixe no apoio nº 26-25 proxectado da LMTA ALL805 (expediente 2260AT) e final no CTI proxectado.</p>
    <p>– CTI lugar Rubiás, de tipo intemperie con illante en aceite mineral, de 50 kVA con r/t 20.000/400.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, de 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da notificación ou publicación desta resolución; tamén se poderá interpoñer calquera outro recurso que se considere pertinente.</p>
    <p>Ourense, 11 de maio de 2021</p>
    <footer><p>Pablo Fernández Vila<br>Xefe territorial de Ourense</p></footer>

