---
date: '2003-03-17'
id: 989E
page: 3
number: 53
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Resolución do 6 de marzo de 2003, da Secretaría Xeral da Consellería de
  Política Agroalimentaria e Desenvolvemento Rural, pola que se emprazan os
  interesados no recurso contencioso-administrativo 0001303/2002, interposto
  polo Colexio Oficial de Veterinarios da Coruña contra a Orde do 2 de outubro
  de 2002, pola que se establece o procedemento para o recoñecemento e rexistro
  das agrupacións de defensa sanitaria gandeiras na Comunidade Autónoma de
  Galicia.
range: Resolución
url: 'https://www.xunta.gal/dog/Publicados/2003/20030317/Anuncio989E_gl.html'
---
<p>A Secretaría Xeral da Consellería de Política Agroalimentaria e Desenvolvemento Rural recibiu da Sala do Contencioso-Administrativo, Sección 001, do Tribunal Superior de Galicia, providencia pola que se admite a trámite o recurso contencioso-administrativo tramitado polo procedemento ordinario 0001303/2002, interposto polo Colexio Oficial de Veterinarios da Coruña contra a Orde do 2 de outubro de 2002, pola que se establece o procedemento para o recoñecemento e rexistro das agrupacións de defensa sanitaria gandeiras na Comunidade Autónoma de Galicia. (DOG Nº 195, do 9 de outubro de 2002).</p>
<p>En consecuencia, esta secretaría xeral acordou nesta data, e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente adminstrativo á referida sala, o que se notifica para xeral coñecemento de tódalas persoas interesadas no procedemento e son emprazadas para que poidan comparecer como parte nos autos na Sala do Contencioso-Administrativo, Sección 001, do Tribunal Superior de Galicia, no prazo de 9 (nove) días contados a partir do seguinte ó da publicación desta resolución no Diario Oficial de Galicia.</p>
<p>Santiago de Compostela, 6 de marzo de 2003.</p>
<p>José Antonio Álvarez Vidal</p>
<p>Secretario xeral da Consellería de Política</p>
<p>Agroalimentaria e Desenvolvemento Rural</p>

