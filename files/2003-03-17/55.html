---
date: '2003-03-17'
id: 98CA
page: 3
number: 53
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 24 de febreiro de 2003, da Delegación Provincial de Ourense, polo
  que se notifica a proposta de resolución do expediente sancionador OU
  04/02-AN, devolto polo servicio de correos.
range: Edicto
url: 'https://www.xunta.gal/dog/Publicados/2003/20030317/Anuncio98CA_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, notifícaselle á persoa que no anexo se menciona, a proposta de resolución do correspondente expediente sancionador acordada polo delegado provincial de Ourense por presunta infracción á Lei 1/1993, do 13 de abril, de protección de animais domésticos e salvaxes en catividade e Decreto 153/1998, do 2 de abril, polo que se aproba o regulamento da lei anterior, ó non ser posible a súa notificación a través do servicio de correos.</p>
<p>Para os efectos previstos na Lei de réxime xurídico das administracións públicas e do procedemento administrativo común, o expedientado disporá dun prazo de quince (15) días hábiles, contados a partir do seguinte ó da publicación desta notificación para que poida examina-lo expediente nesta delegación provincial, sita na rúa do Paseo nº 18-5º andar, e achegar por escrito as alegacións, os documentos, informacións ou proposta de probas que consideren convenientes na defensa dos seus dereitos participándolle que ten á súa disposición o expediente para examinalo, de conformidade ó establecido no Regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>Para resolve-lo expediente é competente, por razón da contía da multa, o director xeral de Conservación da Natureza da Consellería de Medio Ambiente de</p>
<p>acordo co artigo 24.2º b) da Lei 1/1993, do 13 de abril, de protección de animais domésticos e salvaxes en catividade.</p>
<p>O pagamento voluntario porá fin ó expediente. O importe da sanción que en cada caso corresponda farase efectiva empregando o impreso oficial que se facilitará na Delegación Provincial de Ourense ou en calquera unidade administrativa pertencente á Xunta de Galicia, presentándoos en calquera entidade bancaria.</p>
<p>Ourense, 24 de febreiro de 2003.</p>
<p>Miriam Areal López</p>
<p>Instructora</p>
<p>Visto e prace</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente: OU 04/02 AN.</p>
<p>Denunciado: Marcial Álvarez Lamas.</p>
<p>Último enderezo coñecido: Nuestra Sra. de la Saínza, 26. Ourense.</p>
<p>Feito denunciado: non se atopa inscrito no Rexistro de establecementos de animais domésticos e salvaxes en catividade de Galicia, non posúe Libro de rexistro e atópanse os animais-cabalos-en malas condicións hixiénico sanitarias e en locais inadecuados as súas condicións.</p>
<p>Precepto infrinxido e sancionador: artigo 21.1º f) da Lei 1/1993, do 13 de abril, de animais domésticos e salvaxes en catividade.</p>
<p>Sanción: 601,01 euros.</p>

