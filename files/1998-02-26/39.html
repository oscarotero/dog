---
date: '1998-02-26'
id: 84BA
page: 1
number: 39
agency: CONCELLO DE VILAR DE SANTOS
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1998/19980226/Anuncio84BA_gl.html'
---
<p>Aprobado polo Pleno da Corporación, en sesión celebrada o 22-1-1998, o prego de cláusulas administrativas particulares que debe rexe-la poxa pública, por procedemento restrinxido e tramitación urxente, convocada para o alleamento de bens inmobles patrimoniais, exponse ó público durante o prazo de catro días, contados a partir do seguinte ó da publicación do presente anuncio no DOG e no BOP para que poidan presentarse reclamacións; simultaneamente anúnciase un prazo de sete días para a recepción de solicitudes de participación, se ben a licitación se aprazará no suposto de que se formulen reclamacións contra o prego.</p>
<p>Obxecto: a venta de oito parcelas de uso industrial e comercial incluídas na área industrial de Vilar de Santos, coas seguintes características:</p>
<p>Parcela nºSuperficie (m)</p>
<p>1a2.335</p>
<p>1b2.335</p>
<p>2947</p>
<p>3947</p>
<p>41.325</p>
<p>5a4.836</p>
<p>5b4.836</p>
<p>6500</p>
<p>Tipo de licitación: oitocentas vintecinco (825) ptas./m.</p>
<p>Fianzas: definitiva, 4% do importe de licitación por parcela.</p>
<p>Exposición ó público: o prego de condicións poderase consultar na secretaría do concello de luns a venres de 9 a 14 horas.</p>
<p>Presentación de proposicións: durante os sete días naturais seguintes á publicación do anuncio de licitación no DOG e no BOP, de luns a venres, de 9 a 14 horas, no rexistro xeral do concello (rúa Celanova, 77; fax número 988-46 58 63). O prazo empezará a contar desde o día de aparición do presente anuncio no último dos boletíns antes mencionados.</p>
<p>Solicitudes de participación: axustaranse ó modelo que se inclúe no presente anuncio e deberán conte-la seguinte documentación:</p>
<p>1. DNI en fotocopia compulsada.</p>
<p>2. Escritura de poder bastanteada cando se actúe por representación.</p>
<p>3. Escritura de constitución da sociedade mercantil e NIF de se-lo caso.</p>
<p>4. Declaración responsable de non estar incurso en ningunha das prohibicións para contratar enumeradas no artigo 20 LCAP.</p>
<p>5. Certificación de estar ó corrente das obrigas tributarias e coa Seguridade Social.</p>
<p>6. Alta no IAE, de se-lo caso.</p>
<p>7. Declaración responsable comprometéndose á instalación da industria ou comercio que se describa na solicitude e a levar a cabo as actuacións precisas que dependan directamente do licitador, para que o/s devandito/s establecemento/s poida/n abrirse ó público durante o ano 1998.</p>
<p>Apertura de solicitudes: terá lugar no seguinte día hábil posterior ó de remate do prazo de presentación de solicitudes. A mesa de contratación comprobará a personalidade e demais requisitos dos solicitantes e proporá ó alcalde os seleccionados.</p>
<p>O alcalde enviaralles invitación ós seleccionados na que se indicará o prazo de presentación (non inferior a 13 días naturais), o día e a hora de apertura.</p>
<p>Proposicións económicas: presentaranse igualmente no rexistro xeral do concello de 9 a 14 horas.</p>
<p>Modelo de solicitude de participación:</p>
<p>Don/Dona... maior de idade, veciño de..., con domicilio en..., con DNI nº..., en nome propio/en representación de..., (segundo se acredita coa escritura de poder debidamente bastanteada que xunta á documentación que presenta) informado da convocatoria por procedemento restrinxido para participar nunha poxa pública para o alleamento das parcelas da área industrial do concello de Vilar de Santos, solicita:</p>
<p>Participar no devandito procedemento, comprometéndose a formular proposición económica no prazo que se sinale, para a adquisición da/s parcela/s número/s... (segundo numeración establecida na cláusula 1ª) para a instalación da seguinte/s actividade/s industrial/is ou comercial/is:</p>
<p>Lugar, data e sinatura.</p>
<p>Modelo de proposición económica.</p>
<p>Don/Dona... maior de idade, veciño de..., con domicilio en..., con DNI nº... expedido en..., en nome propio/en representación de... (segundo se acredita coa escritura de poder debidamente bastanteada, que xa consta no concello) invitado a participar na poxa pública convocada por procedemento restrinxido, comprométese a adquiri-la/s parcela/s número/s... obxecto da poxa, polo prazo de... (en letra e nº) ptas./m, para a instalación da/s actividade/s industrial/is ou comercial/is que se describe/n a seguir, todo iso de acordo co prego de cláusulas administrativas que acepto integramente:...</p>
<p>Lugar, data e sinatura.</p>
<p>Vilar de Santos, 28 de xaneiro de 1998.</p>
<p>Xosé Ramón Jardón da Cal</p>
<p>Alcalde</p>

