---
date: '1998-02-26'
id: 84A6
page: 1
number: 39
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 9 de febreiro de 1998, da Dirección Xerencia do Hospital
  Montecelo de Pontevedra, pola que se anuncia a contratación do servicio de
  realización de probas analíticas en laboratorio externo para o Hospital
  Montecelo e o Ambulatorio Virxe Peregrina mediante concurso público, polo
  procedemento aberto e trámite de ruxencia. (Expediente 9804).
range: Resolución
url: 'https://www.xunta.gal/dog/Publicados/1998/19980226/Anuncio84A6_gl.html'
---
<p>A Dirección Xerencia do Hospital Montecelo de Pontevedra en virtude das atribucións que lle foron delegadas conforme o establecido no artigo 7 da Orde do 22 de maio de 1996 (DOG do 6 de xuño), da Consellería de Sanidade e Servicios Sociais, convoca o concurso público nº 9804, polo procedemento aberto e trámite de urxencia seguinte:</p>
<p>I. Obxecto e orzamento: a contratación do servicio de realización de probas analíticas en laboratorio externo para o Hospital Montecelo e Ambulatorio Virxe Peregrina, por un orzamento anual de vinteún millóns (21.000.000) de pesetas, IVE incluído.</p>
<p>II. Prazo de execución: o servicio obxecto do presente concurso público executaranse a partir da data de formalización do contrato ata o 31 de decembro de 1998.</p>
<p>III. Documentos de interese para os licitadores: o prego de cláusulas administrativas particulares e de prescricións técnicas e demais documentación complementaria, poderá ser solicitada no servicio de subministración e concursos do Hospital Montecelo, lugar de Mourente, s/n. C.P. 36071 de Pontevedra, nos días laborables desde as 9 ata as 14 horas, ou por teléfono ó nº (986) 80 00 17, ou fax ó nº (986) 80 00 01, durante o prazo de admisión das proposicións.</p>
<p>IV. Fianzas: provisional, o dous por cento do orzamento da licitación, que se constituirá conforme o disposto no prego de cláusulas administrativas particulares.</p>
<p>V. Solvencia económica e financeira: as empresas licitadoras acreditarán a súa solvencia económico-financeira por calquera dos medios previstos no artigo 16 da LCAP (Lei 13 de 1995).</p>
<p>VI. Solvencia técnica: acreditarase por algún dos medios previstos no artigo 19 da Lei 13/1995, de contratación das administracións públicas.</p>
<p>VII. Criterios de adxudicación: os especificados no prego de cláusulas (punto 10).</p>
<p>VIII. Clasificación: grupo III, subgrupo 1, categoría A.</p>
<p>IX. Presentación das proposicións: as proposicións deberanse presentar en man, en sobres pechados e asinados polo licitador ou persoas que o representen, no rexistro xeral do Hospital Montecelo,</p>
<p>antes das catorce horas do décimo terceiro día natural contado a partir do seguinte ó da publicación desta resolución no DOG, ou por correo na forma indicada no artigo 100 do Regulamento xeral de contratos do Estado.</p>
<p>X. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Montecelo, ás dez horas do décimo primeiro día natural contado a partir do seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>XI. Documentación que deberán achega-los licitadores: os documentos que figuran no prego de cláusulas administrativas.</p>
<p>XII. Variantes: o estipulado no punto 3.1 do prego de cláusulas administrativas particulares.</p>
<p>XIII. Anuncios: o importe dos anuncios do presente concurso público será por conta dos adxudicatarios.</p>
<p>Pontevedra, 9 de febreiro de 1998.</p>
<p>Rafael Pérez-Santamarina Feijóo</p>
<p>Director xerente do Hospital Montecelo</p>
<p>de Pontevedra</p>

