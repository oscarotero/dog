---
date: '2021-11-30'
id: G0595-101121-0003
page: 58439
number: 230
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  RESOLUCIÓN do 8 de novembro de 2021, da Dirección Xeral de Relacións
  Institucionais e Parlamentarias, pola que se ordena a publicación do Acordo da
  Comisión Bilateral de Cooperación Administración Xeral do Estado-Comunidade
  Autónoma de Galicia, en relación coa Lei 9/2021, do 25 de febreiro, de
  simplificación administrativa e de apoio á reactivación económica de Galicia.
range: Resolución
url: >-
  https://www.xunta.gal/dog/Publicados/2021/20211130/AnuncioG0595-101121-0003_gl.html
---
<p>Consonte o establecido no artigo 33 da Lei orgánica 2/1979, do 3 de outubro, do Tribunal Constitucional, modificado pola Lei orgánica 1/2000, do 7 de xaneiro, esta dirección xeral dispón a publicación do acordo que figura como anexo a esta resolución.</p>
    <p>Santiago de Compostela, 8 de novembro de 2021</p>
    <footer><p>Blanca García-Señoráns Álvarez<br>Directora xeral de Relacións Institucionais e Parlamentarias</p></footer>
    <h2>ANEXO</h2>
    <h3>Acordo da Comisión Bilateral de Cooperación Administración Xeral<br>do Estado-Comunidade Autónoma de Galicia, en relación coa Lei 9/2021,<br>do 25 de febreiro, de simplificación administrativa e de apoio á reactivación económica de Galicia</h3>
    <p>A Comisión Bilateral de Cooperación Administración Xeral do Estado-Comunidade Autónoma de Galicia, de conformidade coas negociacións previas celebradas polo grupo de traballo constituído en cumprimento do previsto no acordo da Comisión Bilateral de Cooperación Administración Xeral do Estado-Comunidade Autónoma de Galicia para o estudo e proposta de solución das discrepancias competenciais manifestadas en relación cos artigos 31, 39 e 40 da Lei 9/2021, do 25 de febreiro, de simplificación administrativa e de apoio á reactivación económica de Galicia, adoptou o seguinte acordo:</p>
    <p>I. Ambas as partes consideran, en relación co artigo 31 da Lei 9/2021, do 25 de febreiro, que debe interpretarse de conformidade co artigo 13 da Lei 21/2013, do 9 de decembro, de avaliación ambiental, quedando garantido o cumprimento dos prazos básicos dos plans e programas.</p>
    <p>II. Respecto ao artigo 39, ambas as partes acordan que o informe a que se refire o artigo 39.3.b) debe entenderse como o informe previsto na disposición adicional sétima da Lei 21/2013, do 9 de decembro. No caso de que un proxecto poida afectar de forma apreciable os espazos protexidos Rede Natura 2000 competencia da Comunidade Autónoma de Galicia, o proxecto deberá someterse a unha avaliación de impacto ambiental simplificada. Esta avaliación de impacto ambiental simplificada será preceptiva nos termos previstos na Lei 21/2013, do 9 de decembro. </p>
    <p>III. Por último, en canto ao artigo 40, ambas as partes consideran que as medidas preventivas, correctoras ou compensatorias específicas para a execución do proxecto contidas neste precepto é unha das mencións que se poden chegar a tratar no informe específico que o órgano competente en materia de Rede Natura emitirá no procedemento de avaliación de impacto ambiental simplificada e que se poderán exixir como medidas adicionais de protección.</p>
    <p>IV. En razón do acordo alcanzado, ambas as partes coinciden en considerar resoltas as discrepancias manifestadas en relación coa devandita lei e concluída a controversia exposta.</p>
    <p>V. Comunicar este acordo ao Tribunal Constitucional para os efectos previstos no artigo 33.2 da Lei orgánica 2/1979, do 3 de outubro, do Tribunal Constitucional, así como inserilo no Boletín Oficial del Estado e no Diario Oficial de Galicia.</p>
    <table>
     <tbody>
      <tr>
       <td><footer><p>Isabel Rodríguez García<br>Ministra de Política Territorial</p></footer></td>
       <td><footer><p>Alfonso Rueda Valenzuela<br>Vicepresidente primeiro e conselleiro de Presidencia, Xustiza e Turismo </p></footer></td>
      </tr>
     </tbody>
    </table>

