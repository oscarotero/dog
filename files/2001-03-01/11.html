---
date: '2001-03-01'
id: '3816'
page: 2
number: 43
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 14 de febreiro de 2001, da Dirección Xeral de Comunicación
  Social e Audiovisual, pola que se ordena a publicación, no Diario Oficial de
  Galicia, do acordo do Consello da Xunta de Galicia, do 1 de febreiro de 2001,
  no que se adxudica provisionalmente unha emisora de radiodifusión sonora en
  ondas métricas con modulación de frecuencia ó Concello de Caldas de Reis
  (Pontevedra).
range: Resolución
url: 'https://www.xunta.gal/dog/Publicados/2001/20010301/Anuncio3816_gl.html'
---
<p>Adoptado acordo polo Consello da Xunta de Galicia na súa sesión do día 1 de febreiro de 2001, relativo á adxudicación provisional dunha emisora en ondas métricas con modulación de frecuencia para a súa explotación pola corporación local de Caldas de Reis (Pontevedra), resulta necesario darlle publicidade, unha vez cumpridos os requisitos que se determinan no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regula o procedemento de concesións de emisoras de radiodifusión sonora en ondas métricas con modulación de frecuencia, e de acordo coa Orde do 25 de febreiro de 1992 (DOG nº 50, do 12 de marzo), que abre o prazo de presentación de solicitudes de emisoras de FM para a súa explotación polas corporacións locais. En consecuencia,</p>
<p>RESOLVO:</p>
<p>Ordena-la publicación, no Diario Oficial de Galicia, do acordo do Consello da Xunta de Galicia, adoptado na súa reunión do 1 de febreiro de 2001, polo que se adxudica provisionalmente unha emisora de radiodifusión sonora para a súa explotación pola corporación local de Caldas de Reis (Pontevedra), coas características técnicas que figuran no anexo que se xunta.</p>
<p>Santiago de Compostela, 14 de febreiro de 2001.</p>
<p>Rosanna López Salgueiro</p>
<p>Directora xeral de Comunicación Social e Audiovisual</p>
<p>ANEXO</p>
<p>O Consello da Xunta de Galicia, na súa reunión do día un de febreiro de dous mil un adoptou, entre outros, o seguinte acordo:</p>
<p>«De conformidade co establecido na Lei 11/1991, do 8 de abril, de organización e control das emisoras municipais de radiodifusión sonora, no Decreto 156/1989, do 27 de xullo (DOG nº 151, do 8 de agosto) modificado parcialmente polo Decreto 35/1992, do 6 de febreiro (DOG nº 27, do día 10 do mesmo mes), que regula o procedemento de concesión de emisoras de radiodifusión sonora en ondas métricas con modulación de frecuencia, na orde da Consellería da Presidencia e Administración Pública do 25 de febreiro de 1992 (DOG nº 50, do 12 de marzo seguinte), e demais normativa estatal e autonómica, o Consello da Xunta de Galicia, por proposta do conselleiro de Cultura, Comunicación Social e Turismo, acorda adxudicar, con carácter provisional, a explotación dunha emisora de radiodifusión sonora en ondas métricas con modulación de frecuencia ó Concello de Caldas de Reis (Pontevedra), con expresión das características técnicas que corresponden á citada emisora.</p>
<p>O outorgamento da concesión, que habilitará para a posta en funcionamento da correspondente emisora, estará supeditado á aprobación previa do proxecto técnico, á realización das obras e instalacións correspondentes, así como á posterior inspección e autorización da posta en funcionamento.</p>
<p>A Consellería de Cultura, Comunicación Social e Turismo adoptará as medidas necesarias para a execución do presente acordo, de conformidade coas funcións que lle atribúe o Decreto 8/1998, do 8 de xaneiro, polo que se desenvolve a estructura orgánica da Consellería de Cultura, Comunicación Social e Turismo».</p>
<p>As características técnicas que se asignan á citada emisora son as seguintes:</p>
<p>Provincia: PO.</p>
<p>Concello: Caldas de Reis.</p>
<p>F (Mhz): 107.4</p>
<p>Lonxitude: 8W3828.</p>
<p>Latitude: 43N3619.</p>
<p>Cota: 24.</p>
<p>HEFM: 37.5</p>
<p>PRAW: 50.</p>
<p>P: M (mixta).</p>
<p>D: N (non directiva).</p>
<p>Sector: -</p>

