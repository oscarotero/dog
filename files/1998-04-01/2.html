---
date: '1998-04-01'
id: AA22
page: 3
number: 62
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: II. AUTORIDADES E PERSOAL
title: >-
  Orde do 18 de marzo de 1998 pola que se nomean vocais en representación da
  Consellería de Agricultura, Gandería e Política Agroalimentaria no Consello de
  Dirección do Instituto Lácteo e Gandeiro de Galicia.
range: Orde
url: 'https://www.xunta.gal/dog/Publicados/1998/19980401/AnuncioAA22_gl.html'
---
<p>De conformidade co disposto na Lei 7/1994, do 29 de decembro, creadora do ILGG, son órganos de dirección deste o seu presidente, o director e</p>
<p>o consello de dirección, do que forman parte cinco vocais que serán nomeados e destituídos polo conselleiro que presida o instituto.</p>
<p>O Decreto 128/1996, do 14 de marzo, que desenvolve a Lei do ILGG, establece no seu artigo 9 que dos vocais do consello de dirección, un será representante da Consellería de Economía e Facenda e os catro restantes da Consellería de Agricultura, «designados entre persoas de recoñecido prestixio no sector lácteo-gandeiro e altos cargos ou funcionarios da Administración autonómica».</p>
<p>O conselleiro de Agricultura, Gandería e Montes, en exercicio da súa competencia, a través das ordes do 12 de novembro de 1996 e do 31 de marzo de 1997, nomeou como vocais do devandito consello de dirección a persoas que daquela ocupaban determinados cargos directivos na consellería.</p>
<p>Como consecuencia dos decretos 347/1997 e 351/1997, do 9 e 10 de decembro respectivamente, polos que se aproba a nova estructura orgánica da Xunta de Galicia e dos seus departamentos, así como do Decreto 25/1998, do 22 de xaneiro, que fixa a estructura orgánica e funcional da nova Consellería de Agricultura, Gandería e Política Agroalimentaria á que quedou adscrita o ILGG, procede pola súa vez dictar unha orde pola que cesen os actuais vocais do consello de dirección do ILGG, nomeados en representación da Consellería de Agricultura, Gandería e Montes e se nomean outros no seu lugar.</p>
<p>1. Por todo o cal, despois de efectua-los trámites oportunos, en virtude da competencia que me atribúe o artigo 4.4º da Lei 7/1994, do 29 de decembro,</p>
<p>DISPOÑO:</p>
<p>Artigo 1º</p>
<p>Que cesen as persoas que a continuación se relacionan como vocais do consello de dirección do Instituto Lácteo e Gandeiro de Galicia, agradecéndolles os servicios prestados:</p>
<p>José Ramón Molinero Senovilla.</p>
<p>José Luís Díez Díez.</p>
<p>María Lourdes Batán Aira.</p>
<p>Manuel Díaz Cano.</p>
<p>Artigo 2º</p>
<p>Nomear, como vocais do consello de dirección do Instituto Lácteo e Gandeiro de Galicia, en representación da Consellería de Agricultura, Gandería e Política Agroalimentaria a:</p>
<p>O delegado provincial de Lugo, José Ramón Molinero Senovilla.</p>
<p>O subdirector xeral do ILGG, José Luis Díez Díez.</p>
<p>A xefa do Servicio Técnico-Xurídico, María Elena Barca Ramos.</p>
<p>O subdirector xeral de Sanidade e Producción Animal, Miguel Fernández Rodríguez.</p>
<p>Santiago de Compostela, 18 de marzo de 1998.</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>
<p>2809</p>

