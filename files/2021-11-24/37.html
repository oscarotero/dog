---
date: '2021-11-24'
id: G0633-031121-0001
page: 57672
number: 226
agency: Real Academia de Medicina de Galicia
section: VI. Anuncios. c) Outros anuncios.
title: ANUNCIO da convocatoria de tres cadeiras de académicos/as numerarios/as.
range: Anuncio
url: >-
  https://www.xunta.gal/dog/Publicados/2021/20211124/AnuncioG0633-031121-0001_gl.html
---
<p>Convócanse, para a súa provisión, as tres cadeiras de académico/a numerario/a de Historia da Medicina, Cardioloxía e Uroloxía.</p>
    <p>Para poder aspirar a tales cadeiras, é preciso ter nacionalidade española e residir en Galicia, así como estar en posesión do título de doutor en Medicina; por outra parte, posuirán un relevante e acreditado prestixio científico e profesional, avalado polas súas responsabilidades, investigación, publicacións ou traballos científicos orixinais.</p>
    <p>Ninguén poderá presentar persoalmente a súa candidatura para o posto de académico/a.</p>
    <p>As propostas serán formuladas por tres académicos/as de número, dos que, polo menos un, deberá pertencer á sección na que estea incluída a dita vacante.</p>
    <p>Non se tramitará ningunha proposta que leve máis de tres sinaturas, nin as que leven sinaturas que consten xa noutra candidatura concurrente á mesma praza.</p>
    <p>As propostas deberán ir acompañadas dun curriculum vitae do candidato e presentaranse na Secretaría da Real Academia de Medicina (rúa Durán Loriga, 10, 2º, 15003 A Coruña), no prazo de 15 días naturais a partir da publicación deste anuncio.</p>
    <p>A Coruña, 26 de outubro de 2021</p>
    <footer><p>Ramiro Varela Cives<br>Académico numerario-secretario en funcións<br>da Real Academia de Medicina de Galicia</p></footer>

