---
date: '2015-06-15'
id: G0164-050615-0006
page: 23373
number: 111
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 28 de maio de 2015 pola que se autorizan as ensinanzas básicas
  iniciais (nivel II) e as ensinanzas de educación secundaria para persoas
  adultas, ambas pola modalidade semipresencial, no centro público de educación
  e promoción de adultos de Teixeiro, no concello de Curtis.
range: Orde
url: >-
  https://www.xunta.gal/dog/Publicados/2015/20150615/AnuncioG0164-050615-0006_gl.html
---
<p>O Estatuto de autonomía de Galicia, no seu artigo 31, dispón que é competencia plena da Comunidade Autónoma de Galicia a regulamentación e administración do ensino en toda a súa extensión, niveis e graos, modalidades e especialidades, sen prexuízo do disposto no artigo 27 da Constitución e nas leis orgánicas que, conforme o punto primeiro do artigo 81, o desenvolven e das facultades que lle atribúe ao Estado o artigo 149.1.30º da Constitución.</p>
    <p>A Lei orgánica 2/2006, do 3 de maio, de educación, considera a educación como unha aprendizaxe permanente e no seu artigo 66 establece que a educación para as persoas adultas ten a finalidade de ofrecer a todos os maiores de dezaoito anos a posibilidade de adquirir, actualizar, completar ou ampliar os seus coñecementos e aptitudes para o seu desenvolvemento persoal e profesional.</p>
    <p>A Orde do 11 de xuño de 2010, da Consellería de Educación e Ordenación Universitaria, autorizou as ensinanzas para persoas adultas, nas modalidades presencial e a distancia, no centro de educación e promoción de adultos de Teixeiro, no concello de Curtis.</p>
    <p>Analizadas as necesidades educativas xurdidas e a oferta de modalidades en funcionamento, resulta necesaria a ampliación das ensinanzas básicas de persoas adultas no centro, para racionalizar a oferta e mellorar a atención do colectivo atendido.</p>
    <p>Por todo canto antecede, logo do informe favorable da Dirección Xeral de Educación, Formación Profesional e Innovación Educativa, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo único. Autorización de ensinanzas</p>
    <p>Autorízase a implantación das ensinanzas básicas iniciais (nivel II) e das ensinanzas de educación secundaria para persoas adultas, ambas na modalidade semipresencial, no centro público de educación e promoción de adultos de Teixeiro, no concello de Curtis (código 15032650).</p>
    <p>Disposición derradeira primeira. Desenvolvemento normativo</p>
    <p>Autorízase a Dirección Xeral de Educación, Formación Profesional e Innovación Educativa e a Dirección Xeral de Centros e Recursos Humanos para adoptar todos os actos e medidas necesarias para a aplicación desta orde.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 28 de maio de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

