---
date: '2015-06-15'
id: CA01-040615-0001
page: 23542
number: 111
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 3 de xuño de 2015, da Dirección Xeral da Función Pública, pola 
  que  se emprazan os interesados no recurso contencioso-administrativo PO
  117/2015, interposto por Antonio Cuevas Iglesias, en nome e representación do
  Colexio Oficial de Enxeñeiras e Enxeñeiros Químicos de Galicia.
range: Resolución
url: >-
  https://www.xunta.gal/dog/Publicados/2015/20150615/AnuncioCA01-040615-0001_gl.html
---
<p>A Dirección Xeral da Función Pública recibiu da Sala do Contencioso-Administrativo do Tribunal Superior de Xustiza de Galicia solicitude de remisión do expediente relativo ao recurso contencioso-administrativo PO 117/2015, interposto por Antonio Cuevas Iglesias, en nome e representación do Colexio Oficial de Enxeñeiras e Enxeñeiros Químicos de Galicia, contra a Resolución da Consellería de Facenda, do 4 de febreiro de 2015, pola que se desestima o recurso de reposición formulado contra a Orde do 4 de novembro de 2014 pola que se exclúen dúas aspirantes admitidas no proceso selectivo para o ingreso no corpo facultativo superior da Xunta de Galicia (subgrupo A1), escala de enxeñeiros/as industriais, convocado pola Orde do 20 de xuño de 2013 (DOG núm. 122, do 28 de xuño).</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos da Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p> Santiago de Compostela, 3 de xuño de 2015</p>
    <footer><p>José María Barreiro Díaz<br>Director xeral da Función Pública</p></footer>

