---
date: '2015-06-15'
id: CA01-100615-0001
page: 23513
number: 111
agency: Consellería de Facenda
section: IV. Oposicións e concursos.
title: >-
  RESOLUCIÓN do 9 de xuño de 2015, do tribunal designado para xulgar o proceso
  selectivo para o ingreso no corpo facultativo superior da Xunta de Galicia,
  subgrupo A1, escala facultativa de arquivos, bibliotecas e museos,
  especialidade de bibliotecas, convocado pola Orde do 9 de maio de 2014 (Diario
  Oficial de Galicia número 99, do 26 de maio), pola que se publican diversos
  acordos do tribunal.
range: Resolución
url: >-
  https://www.xunta.gal/dog/Publicados/2015/20150615/AnuncioCA01-100615-0001_gl.html
---
<p>Nas sesións que tiveron lugar o 8 e 9 de xuño de 2015, o tribunal nomeado pola Orde do 23 de marzo de 2015 (DOG núm. 62, do 1 de abril) para xulgar o proceso selectivo para o ingreso no corpo facultativo superior da Xunta de Galicia, subgrupo A1, escala facultativa de arquivos, bibliotecas e museos, especialidade de bibliotecas, convocado pola Orde do 9 de maio de 2014 (DOG núm. 99, do 26 de maio), de conformidade co disposto na base II.2.1.:</p>
    <p class="dog-centrado-sin-cursiva-c-a">ACORDOU:</p>
    <p>Primeiro. Á vista das reclamacións e alegacións presentadas:</p>
    <p>En canto á quenda de promoción interna: anular as preguntas 12 e 43, pasando a ocupar os seus postos as preguntas de reserva 121 e 122.</p>
    <p>En canto á quenda de acceso libre: anular as preguntas 4, 6, 8, 31 e 62, pasando a ocupar os seus postos as preguntas de reserva 121, 122 e 123.</p>
    <p>O resto das alegacións foi desestimada. </p>
    <p>Segundo. De conformidade co disposto na base II.2.1. da convocatoria, superaron o primeiro exercicio os aspirantes que obtiveron unha puntuación mínima de dez puntos (10 puntos). Fixouse en corenta e sete (47) o número de respostas correctas para acadar a dita puntuación, unha vez feitas as deducións previstas na citada base da convocatoria.</p>
    <p>Terceiro. Publicar as puntuacións obtidas polos aspirantes presentados ao primeiro exercicio do proceso selectivo para o ingreso no corpo facultativo superior da Xunta de Galicia, subgrupo A1, escala facultativa de arquivos, bibliotecas e museos, especialidade de bibliotecas, no lugar onde se realizou o exercicio, no taboleiro de anuncios do Servizo do Rexistro Xeral e Información á Cidadanía da Vicepresidencia e Consellería de Presidencia, Administracións Públicas e Xustiza e na páxina web da Xunta de Galicia (www.xunta.es).</p>
    <p>Cuarto. De acordo co disposto na base II.3.7 da convocatoria, os aspirantes poderán presentar as alegacións que coiden oportunas con relación ás puntuacións no prazo de 10 días hábiles contados desde o seguinte ao da publicación desta resolución no <em>Diario Oficial de Galicia</em>.</p>
    <p>Quinto. De conformidade co disposto na base II.3.6 da convocatoria, o segundo exercicio do proceso selectivo terá lugar o día 6 de xullo de 2015, nas aulas 2 e 11 da Escola galega de administración pública en Santiago de Compostela, en chamamento único que se iniciará ás 15.30 horas.</p>
    <p>Os/as aspirantes deberán ir provistos/as de DNI ou de documento fidedigno acreditativo da súa identidade, a xuízo do tribunal, e bolígrafo de tinta azul.</p>
    <p>Non se permitirá o acceso á aula en que se realice o exercicio con teléfonos móbiles, axendas electrónicas, reloxos intelixentes ou calquera outro instrumento de que se poida valer o/a aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Sexto. De conformidade co disposto na base III.13 da orde da convocatoria, contra este acordo poderase interpoñer recurso de alzada nos termos previstos nos artigos 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 9 de xuño de 2015</p>
    <footer><p>Marisol González Regal<br>Presidenta do tribunal</p></footer>

