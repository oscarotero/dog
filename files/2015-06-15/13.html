---
date: '2015-06-15'
id: G2347-250515-0001
page: 23522
number: 111
agency: Xulgado do Social número 4 da Coruña
section: V. Administración de xustiza.
title: EDICTO (29/2013).
range: Edicto
url: >-
  https://www.xunta.gal/dog/Publicados/2015/20150615/AnuncioG2347-250515-0001_gl.html
---
<p>Encarnación Mercedes Tubío Lariño, do Xulgado do Social número 4 da Coruña, dá fe e certifica que neste xulgado se seguen autos número 29/2013 por instancia de Mutua Gallega contra a empresa Victoria, C.B., o Instituto Nacional da Seguridade Social e a Tesouraría Xeral da Seguridade Social sobre cantidade, nos cales recaeu sentenza o 12 de maio de 2015 que copiada nos particulares necesarios di así:</p>
    <p>«Decido.</p>
    <p>Estímase a demanda interposta por Mutua Gallega fronte á empresa Mutua Gallega e ao Instituto Nacional da Seguridade Social e a Tesouraría Xeral da Seguridade Social e, en consecuencia:</p>
    <p>– Condénase a empresa Victoria, C.B. a aboarlle á Mutua Gallega, como responsable directo, a cantidade de novecentos corenta e dous euros con dez céntimos de euro (942,10 euros).</p>
    <p>Notifíqueselles a presente resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia, e deberase anunciar neste xulgado no prazo dos cinco (5) días seguintes ao da notificación desta resolución para o cal abondará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, e fará constar no ingreso o numero de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Victoria, C.B. expido e asino este edicto.</p>
    <p>A Coruña, 25 de maio de 2015</p>
    <footer><p>O secretario xudicial</p></footer>

