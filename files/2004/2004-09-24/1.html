---
date: '2004-09-24'
page: 13
number: 187
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Decreto 215/2004, do 23 de setembro, polo que se modifica o Decreto 23/2003,
  do 20 de xaneiro, polo que se fixa a estrutura orgánica dos departamentos da
  Xunta de Galicia.
range: Decreto
---
<p>Polo Decreto 23/2003, do 20 de xaneiro, fixouse a estrutura orgánica dos departamentos da Xunta de Galicia. O tempo transcorrido desde a súa entrada en vigor e, por conseguinte, a experiencia adquirida do exercicio das competencias asignadas ás distintas consellerías en relación coa demanda social, aconsella proceder a unha nova distribución competencial, incidindo, pola súa vez, na correlativa asignación de competencias entre determinados centros directivos. A devandita distribución competencial establécese para unha maior racionalidade da distribución dos recursos, humanos e materiais, e oriéntase á consecución de cotas máis elevadas de eficacia e eficiencia da acción do Goberno de Galicia.</p>
<p>Polo tanto, en virtude do disposto no artigo 4.15º da Lei de Galicia 1/1983, do 22 de febreiro, reguladora da Xunta e do seu presidente, modificada pola Lei de Galicia 11/1988, do 20 de outubro, por iniciativa da conselleira de Familia, Xuventude, Deporte e Voluntariado, da conselleira de Asuntos Sociais, Emprego e Relacións Laborais e do conselleiro de Emigración, por proposta do conselleiro da Presidencia, Relacións Institucionais e Administración Pública, e logo de deliberación do Consello da Xunta de Galicia, na súa reunión do día vinte e trés de setembro de dous mil catro,</p>
<p>DISPOÑO:</p>
<p>Artigo único.-Modifícanse os artigos 11º, 13º e 14º do Decreto 23/2003, do 20 de xaneiro, polo que se fixa a estrutura orgánica dos departamentos da Xunta de Galicia, que quedan redactados co seguinte teor literal:</p>
<p>«Artigo 11º</p>
<p>a) A Consellería de Familia, Xuventude, Deporte e Voluntariado estrutúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Familia.</p>
<p>3. Dirección Xeral de Xuventude.</p>
<p>4. Dirección Xeral para o Deporte.</p>
<p>5. Dirección Xeral do Voluntariado.</p>
<p>6. Dirección Xeral do Maior e de Persoas con Discapacidade.</p>
<p>b) Queda adscrito a esta consellería o seguinte organismo autónomo: Servizo Galego de Promoción da Igualdade do Home e da Muller.</p>
<p>Artigo 13º</p>
<p>A Consellería de Asuntos Sociais, Emprego e Relacións Laborais estrutúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Promoción do Emprego.</p>
<p>3. Dirección Xeral de Formación e Colocación.</p>
<p>4. Dirección Xeral de Servizos Comunitarios e Inclusión Social.</p>
<p>5. Dirección Xeral de Relacións Laborais.</p>
<p>Artigo 14º</p>
<p>A Consellería de Emigración estrutúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Emigración.</p>
<p>3. Dirección Xeral de Inmigración».</p>
<p>Disposición transitoria</p>
<p>Única.-As unidades administrativas dependentes das direccións xerais afectadas polo disposto neste decreto manterán a súa estrutura e funcións ata que se proceda ao desenvolvemento da estrutura orgánica das súas respectivas consellerías.</p>
<p>Disposición derrogatoria</p>
<p>Quedan derrogadas cantas disposicións de igual ou inferior categoría se opoñan ao disposto no presente decreto.</p>
<p>Disposicións derradeiras</p>
<p>Primeira.-Facúltase o conselleiro de Economía e Facenda para que dite as disposicións necesarias para a xestión dos créditos afectados pola nova estrutura administrativa, sen que en ningún caso poida orixinarse incremento de gasto.</p>
<p>Segunda.-A Consellería de Economía e Facenda realizará as modificacións orzamentarias necesarias para dar cumprimento ao disposto neste decreto.</p>
<p>Terceira.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vinte e tres de setembro de dous mil catro.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>

