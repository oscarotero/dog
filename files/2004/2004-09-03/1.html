---
date: '2004-09-03'
page: 12
number: 172
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Resolución do 6 de agosto de 2004, da Dirección Xeral de Innovación e
  Desenvolvemento Pesqueiro, pola que se acorda ratificar a adaptación dos
  estatutos da Confraría de Pescadores de Miño, inscribila no Rexistro de
  Confrarías e das súas federacións e ordenar a súa publicación no Diario
  Oficial de Galicia.
range: Resolución
---
<p>Examinada a adaptación dos estatutos da Confraría de Pescadores de Miño ao Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións, realizada en cumprimento da súa disposición transitoria primeira.</p>
<p>Comprobado que se cumpre o requisito que establece o artigo 4 do Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións, de aprobación pola xunta xeral da confraría, na súa reunión de 16 de xaneiro de 2004, e de conformidade co disposto nos artigos 2 e 14 da Lei 9/1993, do 8 de xullo, de confrarías de pescadores de Galicia, e cos artigos 112 a), 113 e 114 do decreto citado relativos ao Rexistro de Confrarías e das súas federacións.</p>
<p>A directora xeral de Innovación e Desenvolvemento Pesqueiro da Consellería de Pesca e Asuntos Marítimos, en representación desta, acorda ratificar a adaptación dos estatutos da Confraría de Pescadores de Miño que consta de 94 artigos, unha disposición adicional, unha derrogatoria, e unha derradeira (52 páxinas), inscribila no Rexistro de Confrarías e das súas federacións no folio 52 do libro 1º e ordenar a súa publicación no Diario Oficial de Galicia, adquirindo desde este momento a eficacia xurídica que lle recoñecen as normas legais de aplicación.</p>
<p>Santiago de Compostela, 6 de agosto de 2004.</p>
<p>P.D. (Orde 27-5-2002)</p>
<p>Eduardo Suárez Campo</p>
<p>Subdirector xeral de Ensino</p>
<p>e Desenvolvemento Pesqueiro</p>

