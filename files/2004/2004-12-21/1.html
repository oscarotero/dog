---
date: '2004-12-21'
page: 17
number: 246
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Decreto 293/2004, do 2 de decembro, polo que se modifican os estatutos da
  Sociedade Pública de Investimentos de Galicia, S.A.
range: Decreto
---
<p>A Sociedade Pública de Investimentos de Galicia (SPI Galicia) constitúese o día 31 de marzo de 1997, despois de acordada a súa creación polo Decreto 56/1997, do 6 de marzo, ao amparo da disposición adicional décimo segunda da Lei 11/1996, do 30 de decembro, de orzamentos xerais da Comunidade Autónoma de Galicia para 1997. No devandito Decreto 56/1997 tamén se aproban os estatutos da sociedade.</p>
<p>O Decreto 260/2002, do 30 de xullo, modifica os artigos 2, 9 e 11 dos estatutos, coa finalidade de delimitar por unha parte o seu obxecto social, no relativo á totalidade dos conceptos en que pode actuar a sociedade en relación coa Xunta de Galicia e os terceiros, e por outra para adaptar a composición do consello de administración da sociedade á modificación parcial da estrutura orgánica da Xunta de Galicia establecida polo Decreto 306/2001, do 15 de decembro.</p>
<p>Co obxecto de separar a figura de secretario letrado asesor en dous cargos diferentes, secretario e letrado asesor, é preciso modificar os estatutos da Sociedade Pública de Investimentos de Galicia, S.A. aprobados polo Decreto 56/1997, do 6 de marzo, e modificados polo Decreto 260/2002, do 30 de xullo.</p>
<p>Por todo o anterior, e de conformidade co disposto nos artigos 47 e seguintes da Lei 3/1985, do 12 de abril, do patrimonio da Comunidade Autónoma de Galicia, e no artigo 111 do Decreto 50/1989, do 9 de marzo, polo que se aproba o regulamento que a desenvolve, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día dous de decembro de dous mil catro,</p>
<p>DISPOÑO:</p>
<p>Artigo único.-Modifícase o artigo 10º dos estatutos da Sociedade Pública de Investimentos de Galicia, S.A., que queda redactado nos seguintes termos:</p>
<p>«Artigo 10º.-Presidencia do Consello.</p>
<p>O presidente do Consello será designado pola Xunta Xeral por proposta da Consellería de Economía e Facenda, e o vicepresidente por proposta da Consellería de Política Territorial, Obras Públicas e Vivenda. Ao Consello, por proposta do presidente, correspóndelle a designación do secretario e do letrado asesor, podendo recaer, en ambos os casos, a designación en quen non reúna a condición de conselleiro, tendo dereito, neste caso, a participar nas sesións do Consello con voz pero sen voto.</p>
<p>O vicepresidente substituirá o presidente en caso de vacante, ausencia ou enfermidade.</p>
<p>Os conselleiros que desempeñen estes cargos poderán ser retribuídos pola cantidade fixa que determine a Xunta Xeral, con excepción dos que sexan altos cargos ou funcionarios da Xunta, de acordo co disposto na Lei 9/1996, do 18 de outubro, de incompatibilidades dos membros da Xunta de Galicia e altos cargos da Administración autonómica, e a Lei 53/1984, do 26 de decembro, de incompatibilidades do persoal ao servizo das administracións públicas».</p>
<p>Disposición derradeira</p>
<p>Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, dous de decembro de dous mil catro.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

