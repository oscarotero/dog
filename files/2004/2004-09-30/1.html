---
date: '2004-09-30'
page: 13
number: 191
agency: 'CONSELLERÍA DE INNOVACIÓN, INDUSTRIA E COMERCIO'
section: III. OUTRAS DISPOSICIÓNS
title: >-
  Orde do 24 de setembro de 2004 pola que se modifica o importe do crédito
  destinado ás accións convocadas nos anexos I, II e III da orde da mesma
  consellería do 13 de maio de 2004, Diario Oficial de Galicia do 20 de maio.
range: Orde
---
<p>Por orde da Consellería de Innovación, Industria e Comercio do 13 de maio de 2004, (DOG do 20 de maio), convócanse as bolsas correspondentes a diversas accións de formación de investigadores do programa de Recursos Humanos do Plan Galego de Investigación, Desenvolvemento e Innovación Tecnolóxica para o ano 2004 e actualízanse as bases correspondentes, aprobadas pola Orde do 15 de xullo de 2002 (DOG do 24 de xullo).</p>
<p>No seu punto primeiro, establécese o prazo de presentación de solicitudes así como os créditos destinados a elas e prevese a posibilidade de incremento dos mesmos, en función das peticións presentadas e de acordo coas dispoñibilidades de crédito.</p>
<p>Na súa virtude, e polo que antecede, esta consellería</p>
<p>DISPÓN:</p>
<p>Artigo único.-Ampliar en cen mil euros (100.000 A) o crédito destinado, na anualidade 2005, ás accións convocadas nos anexos I, II e III da orde da Consellería de Innovación, Industria e Comercio do 13 de maio de 2004.</p>
<p>O importe total dos compromisos de gastos futuros (exercicio 2005) ascende, como consecuencia desta ampliación, a un máximo dun millón novecentos setenta mil euros (1.970.000 A) que se financian con cargo á aplicación orzamentaria 08.05.432A.480.0.</p>
<p>Santiago de Compostela, 24 de setembro de 2004.</p>
<p>Juan Rodríguez Yuste</p>
<p>Conselleiro de Innovación, Industria e Comercio</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

