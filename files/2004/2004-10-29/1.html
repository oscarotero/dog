---
date: '2004-10-29'
page: 14
number: 211
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Decreto 247/2004, do 21 de outubro, polo que se modifica o Decreto 115/2004,
  do 3 de xuño, polo que se establece a estrutura orgánica da Consellería de
  Economía e Facenda.
range: Decreto
---
<p>A Lei 6/2004, do 12 de xullo, reguladora dos órganos de defensa da competencia da Comunidade Autónoma de Galicia crea no seu artigo 11 o Servizo Galego de Defensa da Competencia, dentro da estrutura orgánica da consellería competente en materia de economía e facenda, como órgano xerarquizado de instrución e vixilancia, para o exercicio das competencias que en materia de defensa da competencia lle atribúe o Estatuto de autonomía á Comunidade Autónoma de Galicia, en coordinación co Tribunal Galego de Defensa da Competencia, creado pola mesma lei.</p>
<p>De acordo co exposto, por proposta do conselleiro de Economía e Facenda, tras os informes favorables da Consellería da Presidencia, Relacións Institucionais e Administración Pública e de Economía e Facenda, e logo de deliberación do Consello da Xunta de Galicia na súa reunión do día vinte e un de outubro de dous mil catro,</p>
<p>DISPOÑO:</p>
<p>Artigo 1º</p>
<p>Engádese como novo parágrafo segundo da epígrafe 2 do artigo 2º do Decreto 115/2004, do 3 de xuño, polo que se establece a estrutura orgánica da Consellería de Economía e Facenda, o seguinte:</p>
<p>«-O Tribunal Galego de Defensa da Competencia, organismo autónomo de carácter administrativo adscrito á Consellería de Economía e Facenda, creado pola Lei 6/2004, do 12 de xullo, reguladora dos órganos de defensa da competencia da Comunidade Autónoma de Galicia».</p>
<p>Artigo 2º</p>
<p>Engádese unha nova alínea d) á epígrafe 3 do artigo 4º do Decreto 115/2004, do 3 de xuño, polo que se establece a estrutura orgánica da Consellería de Economía e Facenda, coa seguinte redacción.</p>
<p>«d) Con dependencia funcional do conselleiro de Economía e Facenda, o Servizo Galego de Defensa da Competencia, con categoría de subdirección xeral, coas funcións de investigación e vixilancia dos mercados e mais a instrución dos expedientes sancionadores e de autorización en materia de defensa da competencia establecidos na súa lei de creación».</p>
<p>Disposicións derradeiras</p>
<p>Primeira.-Facúltase o conselleiro de Economía e Facenda para ditar as disposicións que sexan nece</p>
<p>sarias para o desenvolvemento e execución deste decreto.</p>
<p>Segunda.-As consellerías da Presidencia, Relacións Institucionais e Administración Pública e de Economía e Facenda realizarán as modificacións que procedan na relación de postos de traballo da Consellería de Economía e Facenda, derivadas da modificación da estrutura orgánica obxecto deste decreto.</p>
<p>Terceira.-Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, vinte e un de outubro de dous mil catro.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

