---
date: '2004-10-01'
page: 13
number: 192
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Orde do 29 de setembro de 2004 pola que se modifica a Orde do 27 de xullo de
  2000, sobre o desenvolvemento da xestión orzamentaria e contabilización dos
  ingresos procedentes de transferencias correntes e de capital.
range: Orde
---
<p>Determinadas sociedades públicas autonómicas desenvolven a súa actividade a través de programacións cun período de realización que se difire varios exercicios económicos. Unha adecuada xestión orzamentaria dos recursos asignados a tales programas exixe que o recoñecemento dos dereitos en favor das sociedades públicas estea en consonancia co nivel de compromisos adquiridos, máis que co de execución do gasto.</p>
<p>Por todo o anterior,</p>
<p>DISPOÑO:</p>
<p>Artigo único.</p>
<p>Engádese unha disposición adicional terceira na Orde do 27 de xullo de 2000 sobre o desenvolvemento da xestión orzamentaria e contabilización dos ingresos procedentes de transferencias correntes e de capital, coa seguinte redacción:</p>
<p>«Terceira.-O conselleiro de Economía e Facenda, logo de petición motivada, determinará, naquelas sociedades públicas en que, polas especiais características da actividade desenvolvida, o gasto executado sexa diferido a varios exercicios económicos, o momento do recoñecemento de dereitos en favor da sociedade e da obriga correspondente na consellería a que estea adscrita».</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 29 de setembro de 2004.</p>
<p>José Antonio Orza Fernández</p>
<p>Conselleiro de Economía e Facenda</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

