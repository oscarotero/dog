---
date: '2004-11-05'
page: 15
number: 216
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de outubro de 2004 pola que se autoriza o cambio de titularidade do
  centro privado Rías Altas de Culleredo (A Coruña).
range: Orde
---
<p>Examinado o expediente que presenta o centro privado Rías Altas de Culleredo (A Coruña), código 15024884, no cal solicita o cambio de titularidade.</p>
<p>Resultando que mediante escritura pública notarial se acredita que a titularidade do centro privado Rías Altas de Culleredo corresponde á Sociedade Cooperativa Galega de Ensino Rías Altas-Coruña.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema educativo; a Lei orgánica 10/2002, do 23 de decembro (BOE do 24 de decembro), de calidade da educación; o Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos exixidos nas disposicións vixentes para poder acceder ao solicitado.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Autorizar o cambio de titularidade do centro privado Rías Altas de Culleredo (A Coruña) a favor de Sociedade Cooperativa Galega de Ensino Rías Altas-Coruña, con todos os dereitos e obrigas contraídas polo cesionista Colegio Rías Altas-Coruña, Sociedad Cooperativa Limitada, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Contra esta orde, que esgota a vía administrativa, os interesados poderán interpor recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso</p>
<p>contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 14 de outubro de 2004.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

