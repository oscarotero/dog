---
date: '2004-06-11'
page: 8
number: 112
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Orde do 8 de xuño de 2004 pola que se desenvolve o Decreto 200/2003, do 20 de
  marzo, polo que se regulan e determinan as oficinas de rexistro propias ou
  concertadas da Administración da Comunidade Autónoma de Galicia, se procede á
  creación do rexistro telemático da Xunta de Galicia e se regula a atención ao
  cidadán.
range: Orde
---
<p>O Decreto 200/2003, do 20 de marzo, establece no seu artigo 3.3º como rexistros da Comunidade Autónoma de Galicia as oficinas de rexistro das consellerías, organismos autónomos, entidades de dereito público e demais entes públicos vinculados ou dependentes delas. Cómpre, por tanto, por esta orde proceder a completar o anexo I do mesmo incluíndo nel o rexistro da Axencia para a Calidade do Sistema Universitario de Galicia (ACSUG), ente público vinculado á Consellería de Educación e Ordenación Universitaria.</p>
<p>Por outra banda, o Decreto 200/2003, do 20 de marzo, crea o Rexistro Telemático da Xunta de Galicia que permite a presentación por vía telemática de solicitudes, escritos e comunicacións. A presente orde inclúe no anexo VII do Decreto 200/2003, os novos procedementos de tramitación telemática, co fin de continuar impulsando o emprego de técnicas e medios electrónicos, informáticos e telemáticos no desenvolvemento da actividade da Xunta de Galicia e no exercicio das súas competencias.</p>
<p>De conformidade co disposto no artigo 2.2º, e disposicións adicional primeira, e derradeira primeira, do Decreto 200/2003, do 20 de marzo, polo que se regulan e determinan as oficinas de rexistro propias ou concertadas da Administración da Comunidade Autónoma de Galicia, procédese á creación do rexistro telemático da Xunta de Galicia e se regula a atención ao cidadán,</p>
<p>DISPOÑO:</p>
<p>Artigo 1º</p>
<p>Engádese ao anexo I, oficinas de Rexistro da Administración da Comunidade Autónoma de Galicia, do Decreto 200/2003, do 20 de marzo, polo que se regulan e determinan as oficinas de rexistro propias ou concertadas da Administración da Comunidade Autónoma de Galicia, procédese á creación do rexistro telemático da Xunta de Galicia e se regula a atención ao cidadán e queda, pois hablilitada cos efectos previstos no artigo 3.3º deste, a seguinte oficina de rexistro:</p>
<p>-Rexistro da Axencia para a Calidade do Sistema Universitario de Galicia (ACSUG), sito no IES Com</p>
<p>postela, rúa Lamas de Abade s/n, Santiago de Compostela, A Coruña, como rexistro do ente público vinculado á Consellería de Educación e Ordenación Universitaria, ACSUG.</p>
<p>Artigo 2º</p>
<p>1. Inclúense no anexo VII do Decreto 200/2003, do 20 de marzo, (procedementos para os que está habilitado o rexistro telemático da Xunta de Galicia), e quedan pois habililitados cos efectos previstos no seu artigo 5.1º, os seguintes procedementos:</p>
<p>* XI 104 A Recoñecemento á asistencia xurídica gratuíta.</p>
<p>* XI 104 B Impugnación da resolución da comisión de asistencia xurídica gratuíta.</p>
<p>* XI 104 C Insostenibilidade da pretensión de asistencia xurídica gratuíta.</p>
<p>* XI 104 D Queixas e reclamacións por actuacións dos profesionais nos casos de asistencia xurídica gratuíta.</p>
<p>2. Os procedementos para a tramitación electrónica estarán dispoñibles no enderezo <a href="http://www.xunta.es/servicios/">http://www.xunta.es/servicios/</a></p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 8 de xuño de 2004.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

