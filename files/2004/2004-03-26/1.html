---
date: '2004-03-26'
page: 4
number: 60
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Decreto 56/2004, do 25 de marzo, de asunción das funcións e servizos
  transferidos á Comunidade Autónoma de Galicia, mediante o Real decreto
  368/2004, do 5 de marzo, sobre ampliación dos medios patrimoniais traspasados
  á Comunidade Autónoma de Galicia polo Real decreto 3317/1982, do 24 de xullo,
  en materia de estradas e a súa asignación á Consellería de Política
  Territorial, Obras Públicas e Vivenda.
range: Decreto
---
<p>Polo Real decreto 368/2004, do 5 de marzo, amplíanse os medios patrimoniais traspasados pola Administración do Estado á Comunidade Autónoma de Galicia polo Real decreto 3317/1982, do 24 de xullo, en materia de estradas.</p>
<p>Procede, en virtude do citado traspaso, asumir de forma expresa tales medios patrimoniais nos termos e condicións especificadas no acordo da Comisión Mixta de Transferencias e asignalos aos órganos correspondentes da Administración autonómica galega.</p>
<p>Na súa virtude, por proposta do conselleiro da Presidencia, Relacións Institucionais e Administración Pública e logo de deliberación do Consello da Xunta de Galicia na súa reunión do día vinte e cinco de marzo de dous mil catro,</p>
<p>DISPOÑO:</p>
<p>Artigo 1º</p>
<p>Quedan asumidos os medios patrimoniais traspasados pola Administración do Estado á Comunidade Autónoma de Galicia en virtude do Real decreto 368/2004, do 5 de marzo, polo que se amplían os medios patrimoniais traspasados pola Administración do Estado á Comunidade Autónoma de Galicia en materia de estradas.</p>
<p>Artigo 2º</p>
<p>1. Asígnanselle á Consellería de Política Territorial, Obras Públicas e Vivenda os medios patrimoniais asumidos de conformidade co disposto no artigo anterior.</p>
<p>2. Os órganos da Consellería de Política Territorial, Obras Públicas e Vivenda exercerán as atribucións que lles correspondan conforme as normas que regulan a súa estrutura.</p>
<p>Disposicións derradeiras</p>
<p>Primeira.-Facúltase o conselleiro de Política Territorial, Obras Públicas e Vivenda para ditar cantas disposicións sexan necesarias para o desenvolvemento e execución deste decreto e para adoptar as</p>
<p>medidas precisas para a plena efectividade e executividade práctica das funcións e servizos traspasados.</p>
<p>Segunda.-Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, vinte e cinco de marzo de dous mil catro.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>

