---
date: '2013-06-19'
id: L193-300513-0001
page: 23822
number: 116
agency: Concello de Zas
section: VI. Anuncios. b) Administración local.
title: ANUNCIO de aprobación definitiva do Plan parcial Os Muíños.
range: Anuncio
url: >-
  https://www.xunta.gal/dog/Publicados/2013/20130619/AnuncioL193-300513-0001_gl.html
---
<p>En cumprimento do establecido no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, faise público que o Pleno da Corporación Municipal de Zas, en sesión do 13 de maio de 2013, adoptou o seguinte acordo:</p>
    <p>«Primeiro. Continuar co procedemento e aprobar definitivamente o plan parcial que afecta o sector de solo urbanizable I2 que desenvolve o Plan xeral de ordenación municipal deste municipio tal e como o recolle o documento para a aprobación definitiva abril 2013, redactado polos arquitectos sinalados nos antecedentes.</p>
    <p>Segundo. Comunicar á consellería competente en materia de urbanismo e ordenación do territorio este acordo e xuntarlle dous exemplares dilixenciados do plan aprobado.</p>
    <p>Terceiro. Ordenar a publicación deste anuncio no <em>Diario Oficial de Galicia</em> facendo constar a data de remisión á consellería, e publicar o documento que conteña a normativa e as ordenanzas no <em>Boletín Oficial</em> da provincia da Coruña.</p>
    <p>Cuarto. Contra este acordo, que pon fin á vía administrativa, poderase interpoñer recurso contencioso-administrativo, ante a sala correspondente do Tribunal Superior de Xustiza de Galicia, no prazo de dous meses contados desde o día da publicación do último dos anuncios citados no parágrafo anterior, segundo dispoñen os artigos 10 e 46 da Lei  29/1988, do 13 de xullo, reguladora da xuridición contencioso-administrativa».</p>
    <p>Faise público, ademais, que o 29 de maio de 2013 se remitiu á Consellería de Medio Ambiente, Territorio e Infraestruturas certificación do acordo plenario de aprobación definitiva e dous exemplares dilixenciados do plan parcial aprobado definitivamente.</p>
    <p>Zas, 30 de maio de 2013</p>
    <footer><p>Manuel Muíño Espasandín<br>Alcalde</p></footer>

