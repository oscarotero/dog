---
date: '2013-12-12'
id: L130-221113-0006
page: 47833
number: 237
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación definitiva da modificación puntual da parcela Z4 R9L do
  Plan parcial do sector S-2, San Pedro de Visma (631/1/2013).
range: Anuncio
url: >-
  https://www.xunta.gal/dog/Publicados/2013/20131212/AnuncioL130-221113-0006_gl.html
---
<p>O Pleno Municipal, en sesión que tivo lugar o día 8 de outubro de 2013, adoptou o seguinte acordo:</p>
    <p>«Primeiro. Aprobar definitivamente o documento de modificación puntual da parcela Z4 R9L do Plan parcial do sector S-2 San Pedro de Visma, promovido pola Xunta de Compensación do sector S-2 polígono San Pedro de Visma.</p>
    <p>Segundo. Notificarlles este acordo ao promotor, aos titulares catastrais, aos departamentos municipais de Licenzas e Disciplina Urbanística, Xestión do Solo, Sección de Patrimonio Urbanístico, oficina do SIX de Planeamento e á Área de Infraestruturas.</p>
    <p>Terceiro. Dilixenciar o documento e ordenar o cumprimento dos trámites administrativos recollidos nos artigos 92.2 e 92.3 da Lei 9/2002, do 30 de decembro, de ordenación urbanística e protección do medio rural de Galicia, para a entrada en vigor da modificación puntual do plan parcial».</p>
    <p>En cumprimento do disposto no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG), a documentación da citada modificación tivo entrada na Consellería de Medio Ambiente, Territorio e Infraestruturas o día 5 de novembro de 2013.</p>
    <p>Contra este acordo, que pon fin á vía administrativa, cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, contado a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de calquera outro que se considere pertinente.</p>
    <p>A modificación puntual entrará en vigor aos quince días hábiles da súa publicación no BOP (artigo 70.2 da Lei 7/1985, do 2 de abril, reguladora das bases do réxime local).</p>
    <p>A Coruña, 7 de novembro de 2013</p>
    <footer><p>César de Jesús Otero Grille<br> Director de Urbanismo</p></footer>

