---
date: '2013-12-12'
id: G2276-081113-0002
page: 47784
number: 237
agency: Xulgado de Primeira Instancia e Instrución número 1 de Ponteareas
section: V. Administración de xustiza.
title: EDICTO (193/2012).
range: Edicto
url: >-
  https://www.xunta.gal/dog/Publicados/2013/20131212/AnuncioG2276-081113-0002_gl.html
---
<p>Estefanía Ave Prieto, secretaria xudicial do Xulgado de Primeira Instancia e Instrución número 1 de Ponteareas, polo presente anuncio:</p>
    <p>No procedemento sobre medidas relativas a garda, custodia e alimentos de menores nº 193/2012 deste xulgado seguido por instancia de María Gutiérrez Soares fronte a Joao Miguel Domingues da Rocha, con intervención do Ministerio Fiscal, ditouse sentenza, cuxo encabezamento e resolución son do teor literal seguinte:</p>
    <p>Sentenza 89/2013</p>
    <p>En Ponteareas, 17 de outubro de 2013.</p>
    <p>Vistos por min, María del Pilar Cao Fernández, xuíza do Xulgado de Primeira Instancia e Instrución número 1 de Ponteareas e dos do seu partido xudicial, os presentes autos de xuízo de medidas relativas á garda, custodia e alimentos dos menores, seguidos ante este xulgado co número 193/2012, en que é parte demandante María Gutiérrez Soares, representada polo oficial habilitado Alejandro Bravo en substitución da procuradora Mª Mercedes García Gómez e asistido pola letrada Mª Jesús González Ojea, e parte demandada Joao Miguel Domínguez da Rocha, en situación de rebeldía procesual, con intervención do Ministerio Fiscal.</p>
    <p>Seguen antecedentes de feito e fundamentos de dereito.</p>
    <p>Decido que debo de estimar e estimo parcialmente a demanda interposta pola representación procesual de María Gutiérrez Soares fronte a Joao Miguel Domingues da Rocha e debo acordar e acordo as seguintes medidas:</p>
    <p>Atribución da garda e custodia dos menores, María Micaela e Valerio, á nai María Gutiérrez Soares. A titularidade e exercicio da patria potestade corresponde a ambos os proxenitores.</p>
    <p>Respecto ao réxime de visitas e comunicación, acórdase que o pai, proxenitor non custodio, terá dereito a estar en compañía dos seus dous fillos os sábados e domingos desde as 16.00 ata as 20.00 horas, cada día, dos fins de semana alternos, sen dereito a pernoita. O pai debe efectuar a entrega e recollida dos menores no domicilio onde estes vivan con súa nai.</p>
    <p>En canto á pensión de alimentos, Joao Miguel Domingues da Rocha deberá aboar unha pensión de 250 euros mensuais para cada fillo, María Micaela e Valerio, actualizables anualmente conforme o IPC, que este último deberá ingresar dentro dos cinco primeiros días de cada mes na conta que para tal efecto facilite a demandante. Así mesmo, ambos os proxenitores deberán satisfacer por metade, ao 50 %, os gastos extraordinarios que orixine os seus fillos menores.</p>
    <p>Dada a natureza do presente procedemento non procede realizar pronunciamento en canto ás custas procesuais.</p>
    <p>Notifíquese esta resolución en forma legal ás partes, ás que se advirte que contra ela cabe interpoñer recurso de apelación para ante a Audiencia Provincial de Pontevedra, que deberá presentarse ante este xulgado dentro dos vinte días seguintes á súa notificación, e que se tramitará conforme as normas da nova Lei de axuizamento civil, sendo necesario que para iso se proceda a ingresar na conta de depósitos e consignacións deste xulgado o depósito establecido pola Lei orgánica 1/2009, do 3 de novembro.</p>
    <p>Así por esta a miña sentenza, pronúncioo, mándoo e asínoo.</p>
    <p>E encontrándose o devandito demandado, Joao Miguel Domingues da Rocha, en paradoiro descoñecido, expídese o presente co fin de que sirva de notificación en forma a este.</p>
    <p>Ponteareas, 18 de outubro de 2013</p>
    <footer><p>A secretaria xudicial</p></footer>

