---
date: '1997-05-30'
id: 6D86
page: 5
number: 103
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de abril de 1997 pola que se autoriza a apertura e funcionamento do
  centro privado de ensinanzas musicais Cantiga, de Sarria (Lugo).
range: Orde
url: 'https://www.xunta.gal/dog/Publicados/1997/19970530/Anuncio6D86_gl.html'
---
<p>A Comunidade Autónoma de Galicia ten recoñecido no artigo 31 do seu Estatuto de autonomía a plena competencia para o regulamento e a administración do ensino en toda a súa extensión, niveis, graos, modalidades e especialidades. Así mesmo, o artigo 27 do dito estatuto recoñécelle a competencia exclusiva en materia conservatorios de música.</p>
<p>Segundo o artigo primeiro do Decreto 346/1996, do 3 de setembro, polo que se establece a estructura orgánica da Consellería de Educación e Ordenación Universitaria, correspóndenlle a esta as competencias e funcións en materia de planificación, regulación e Administración do ensino regrado en toda a súa extensión, niveis, graos, modalidades e especialidades.</p>
<p>O Real decreto 389/1992, do 15 de abril, determina os requisitos mínimos que deberán reuni-los centros para imparti-las ensinanzas artísticas regradas que establece o capítulo primeiro, título II, da Lei orgánica 1/1990, do 3 de outubro, de ordenación xeral do sistema educativo.</p>
<p>O Decreto 253/1995, do 29 de setembro, sobre autorización a centros docentes privados para impartir ensinanzas artísticas, dispón que a apertura e funcionamento de centros privados que impartan ensinanzas de música se someterá ó principio de autorización administrativa e que a dita autorización se concederá sempre que os centros reúnan os requisitos mínimos establecidos polo Real Decreto 389/1992, do 15 de abril.</p>
<p>Presentado expediente de autorización para a apertura e funcionamento, na vila de Sarria (Lugo), dun centro privado de ensinanzas musicais de grao elemental e profesional e vistos os informes que emiten os servicios correspondentes da delegación provin</p>
<p>cial da Consellería de Educación e Ordenación Universitaria en Lugo,</p>
<p>DISPOÑO:</p>
<p>Primeiro.-Autoriza-la apertura e funcionamento do centro privado de ensinanzas musicais Cantiga, de Sarria, de grao elemental e profesional, segundo os datos que figuran no anexo a esta orde.</p>
<p>Segundo.-En cumprimento do que establece a disposición adicional terceira do Decreto 253/1995, do 29 de setembro, o centro autorizado de ensinanzas musicais Cantiga, de Sarria queda adscrito, para efectos administrativos, ó conservatorio profesional de música de Lugo.</p>
<p>Terceiro.-A autorización de apertura e funcionamento deste centro producirá efectos a partir do curso académico 1997/98.</p>
<p>Cuarto.-De acordo co disposto no artigo 23 da Lei orgánica 1/1990, do 3 de outubro, a Consellería de Educación e Ordenación Universitaria procederá á revogación da presente autorización se o centro deixara de reunir calquera dos requisitos mínimos establecidos no Real decreto 389/1992, do 15 de abril.</p>
<p>Quinto.-Esta orde entrará en vigor no mesmo día da súa publicación no Diario Oficial de Galicia.</p>
<p>Santiago de Compostela, 28 de abril de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Lugo.</p>
<p>Denominación específica: centro autorizado elemental e profesional de ensinanzas musicais Cantiga.</p>
<p>Titular: Manuel Randulfe Jácome.</p>
<p>Domicilio: Avda. da Merced, nº 58.</p>
<p>Localidade: Sarria.</p>
<p>4002</p>

