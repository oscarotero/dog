---
date: '1997-05-30'
id: 6E1A
page: 5
number: 103
agency: CONCELLO DE COSPEITO
section: VI. ANUNCIOS
title: >-
  Edicto polo que se anuncia o sometemento ó trámite de información pública da
  aprobación definitiva das normas subsidiarias de planeamento do Concello de
  Cospeito.
range: Edicto
url: 'https://www.xunta.gal/dog/Publicados/1997/19970530/Anuncio6E1A_gl.html'
---
<p>A Corporación Municipal en Pleno, en sesión extraordinaria celebrada con data 14 de abril do ano 1977, e tendo en conta o informe da Consellería de Política Territorial, Obras Públicas e Vivenda, con data 19-3-1997, emitido conforme o disposto no artigo 7 e disposición transitoria primeira da Lei 7/1995, do 29 de xuño, acordou aprobar definitivamente as normas subsidiarias de planeamento urbanístico do Concello de Cospeito, excluíndo unicamente da dita aprobación:</p>
<p>a) Os ámbitos delimitados de tódolos núcleos rurais.</p>
<p>b) Os ámbitos de solo urbano dos núcleos de Arneiro, Veiga de Pomar e Muimenta-oeste (MNR-7).</p>
<p>c) O ámbito do espacio natural da lagoa de Cospeito delimitado polas norma provinciais.</p>
<p>d) O apartado 1.4.6 da normativa.</p>
<p>Nestes ámbitos excluídos, en tanto non sexa corrixido o proxecto e informado favorablemente pola dita consellería, serán de aplicación as ordenanzas do solo non urbanizable común e protexido, contidas nos artigos 24 e 31 das normas complementarias e subsidiarias de planeamento provincial.</p>
<p>O que se publica en cumprimento do establecido no artigo 8 da Lei 7/1995, do 29 de xuño, en relación co artigo 124 do texto refundido la Lei sobre réxime do solo e ordenación urbana (R.D.L. 1/1992, do 26 de xuño) e o artigo 7.2º da Lei 7/1985, do 2 de abril, de bases do réxime local.</p>
<p>Segundo o disposto no artigo 6 da citada Lei 7/1995, o acordo plenario de aprobación das NSPU e da súa normativa e ordenanzas, remata a vía administrativa, polo que se poderá interpoñer contra el recurso contencioso-administrativo, perante a sala correspondente da dita xurisdicción do Tribunal Superior de Xustiza de Galicia, no prazo de dous meses, contados desde o día seguinte ó da publicación deste anuncio no Diario Oficial de Galicia.</p>
<p>Cospeito, 15 de abril de 1997.</p>
<p>Armando Castosa Alvariño</p>
<p>Alcalde</p>
<p>4128</p>

