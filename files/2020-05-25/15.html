---
date: '2020-05-25'
id: G0532-290420-0001
page: 21192
number: 99
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 28 de abril de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Altapedra,
  S.C.G. para unha explotación avícola de engorda de polos no lugar de San Xoán,
  parroquia de Cortegada, no concello de Sarreaus (Ourense) (expediente
  2019-IPPC-M-71).
range: Anuncio
url: >-
  https://www.xunta.gal/dog/Publicados/2020/20200525/AnuncioG0532-290420-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19.10.2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p><em>Memoria de renovación de autorización ambiental integrada «Altapedra-Cortegada».</em></p>
    <p><em>Explotación gandeira de ceba para 600.000 polos broiler.</em></p>
    <p>Non obstante o anterior, e de conformidade coas disposicións adicionais terceira e cuarta do Real decreto 463/2020, do 14 de marzo, polo que se declara o estado de alarma para a xestión da situación da crise sanitaria ocasionada polo COVID-19, o inicio do prazo comezará a computar no momento en que perda vixencia o estado de alarma declarado pola dita disposición ou polas súas eventuais prórrogas, para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 28 de abril de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-71.</p>
    <p>Núm. da autorización ambiental integrada: 2007/0091_NAA/IPPC_122.</p>
    <p>Categoría principal da actividade: anexo I, categoría 9.3.a) do Real decreto lexislativo 1/2016, do 16 de decembro.</p>
    <p>Titular: Altapedra, S.C.G.</p>
    <p>NIF: F32172348.</p>
    <p>Localización da instalación: lugar de San Xoán, parroquia de Cortegada, 32632 Sarreaus (Ourense). Referencia catastral da parcela: 32079A501003710000KJ.</p>
    <p>Actividade principal: explotación avícola de ceba de polos.</p>
    <p>Descrición: a explotación está conformada por dúas seccións denominadas Altapedra e Cortegada, que forman unha mesma unidade produtiva, aínda que están divididas por dúas explotacións porcinas que se intercalan entre si:</p>
    <p>• Altapedra: 10 naves de 17,36 × 110,36 m cada unha, provista de 2 silos por nave para o almacenamento de penso, salvo en catro das naves, as cales dispoñen de 3 silos por nave.</p>
    <p>• Cortegada: 10 naves de 17,36 × 110,36 m cada unha, provista de 2 silos para o almacenamento de penso por nave.</p>
    <p>O sistema de manexo empregado nesta explotación é todo dentro-todo fóra; o ciclo produtivo ten unha duración aproximada de 50 días, tras o cal as aves son enviadas ao matadoiro. </p>
    <p>Unha vez que se desaloxan as naves, procédese á súa limpeza e desinfección. O baleiro sanitario dura 10-15 días, tras o cal se inicia a preparación das naves coa repartición da cama para albergar un novo ciclo produtivo.</p>
    <p>A totalidade do esterco producido na explotación será enviado a un xestor autorizado. Para o almacenamento do esterco a explotación conta cunha esterqueira cuberta e proxéctase a construción doutra adxacente coas mesmas características. </p>
    <p>Verteduras: </p>
    <p>As augas residuais tanto das dúas vivendas (unha por cada grupo de naves), onde vive o encargado da explotación, como dos aseos e vestiarios do persoal nos dous grupos de naves, son conducidas a unha fosa estanca común para os dous fluxos de auga, os cales son retirados por xestor autorizado periodicamente.</p>
    <p>As augas pluviais discorren pola parcela; para evitar a incorporación das augas de escoamento de chuvia procedentes do exterior do recinto da explotación existen desvíos de auga como cunetas perimétricas.</p>

