---
date: '2008-10-15'
page: 18
number: 200
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 8 de setembro de 2008, da Dirección Xeral de Formación
  Profesional e Ensinanzas Especiais, pola que se establece o perfil do programa
  de cualificación profesional inicial de pastelaría en Galicia.
range: Resolución
---
<p>O Real decreto 1179/2008, do 11 de xullo, estableceu, entre outras, a cualificación profesional de nivel 1 de operacións básicas de pastelaría, pertencente á familia profesional de hostalaría e turismo, así como os módulos formativos asociados ás unidades de competencia de que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Formación Profesional e Ensinanzas Especiais, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de pastelaría en Galicia.</p>
<p>Segundo.-Identificación.</p>
<p>O programa de cualificación profesional inicial de pastelaría queda identificado polos seguintes elementos:</p>
<p>-Denominación: pastelaría.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: hostalaría e turismo.</p>
<p>Terceiro.-Competencia xeral.</p>
<p>Preelaborar, elaborar e presentar elaboracións sinxelas de pastelaría e asistir na preparación doutras máis complexas, seguindo instrucións, realizando operacións básicas de aprovisionamento interno, e aplicando técnicas e normas básicas de manipulación, preparación e conservación de alimentos.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan a seguir:</p>
<p>a) Realizar operacións de limpeza e posta a punto de equipamentos e dos útiles na área de produción en pastelaría, cumprindo as normas hixiénico-sanitarias e as instrucións recibidas.</p>
<p>b) Realizar, baixo supervisión, o aprovisionamento interno de xéneros para a súa utilización posterior na preelaboración e elaboración de produtos de pastelaría, consonte as instrucións recibidas.</p>
<p>c) Executar, baixo con supervisión, operacións de envasado, conservación, almacenaxe e rexeneración de xéneros, preelaboracións e elaboracións de pastelaría que resulten aptas para a súa posterior aplicación, a súa distribución e o seu consumo, seguindo instrucións e normas establecidas.</p>
<p>d) Manipular materias primas e preelaborar elaboracións sinxelas de pastelaría e de múltiples aplicacións, segundo a orde de traballo, a normativa hixiénico-sanitaria de manipulación de alimentos e as instrucións recibidas, para a súa posterior utilización ou comercialización.</p>
<p>e) Elaborar e presentar elaboracións sinxelas de pastelaría e de múltiples aplicacións, de acordo coa definición do produto e técnicas básicas de elaboración.</p>
<p>f) Asistir o seu superior en elaboracións complexas de pastelaría (enfornamento, laminación, etc.) realizando operacións sinxelas e cumprindo as instrucións recibidas.</p>
<p>g) Demostrar autonomía na resolución de pequenas continxencias durante o desenvolvemento da actividade laboral.</p>
<p>h) Cumprir os protocolos de seguridade laboral, hixiene, calidade e protección ambiental para evitar danos nas persoas e no medio.</p>
<p>i) Comunicarse eficazmente coas persoas axeitadas en cada momento, transmitindo a información con claridade, de xeito ordenado, estruturado, claro e preciso.</p>
<p>j) Manter unhas relacións profesionais adecuadas cos membros do equipo.</p>
<p>k) Manter o espírito de aprendizaxe e de actualización de coñecementos no ámbito profesional.</p>
<p>l) Desenvolver a cultura emprendedora para a xeración do propio emprego.</p>
<p>Quinto.-Relación de cualificacións e unidades de competencia do Catálogo Nacional das Cualificacións profesionais incluídas no perfil profesional.</p>
<p>Cualificacións profesionais completas incluídas no perfil:</p>
<p>Operacións básicas de pastelaría, HOT414_1 (Real decreto 1179/2008), que abrangue as seguintes unidades de competencia:</p>
<p>-UC1333_1: executar operacións básicas de aprovisionamento interno e conservación de preelaboracións e elaboracións de pastelaría.</p>
<p>-UC1334_1: preelaborar, elaborar e presentar elaboracións sinxelas de pastelaría e asistir en elaboracións complexas.</p>
<p>Sexto.-Contorno profesional.</p>
<p>1. Ámbito profesional. Desenvolve a súa actividade profesional, como axudante, en organizacións grandes, medianas e pequenas, tanto públicas como privadas, dedicadas á produción e ao servizo de produtos de pastelaría. En pequenos establecementos de pastelaría pode desenvolver a súa actividade con certa autonomía.</p>
<p>2. Sectores produtivos. Esta cualificación localízase, principalmente, en sectores e subsectores produtivos e de prestación de servizos tales como a hotalaría e a restauración, en que se desenvolvan procesos de preelaboración, elaboración e conservación de produtos de pastelaría. Tamén en tendas especializadas en que se comercialicen produtos de pastelaría.</p>
<p>3. Ocupacións e postos de traballo máis salientables.</p>
<p>-Axudante de pastelaría.</p>
<p>-Axudante de almacén de pastelaría.</p>
<p>-Empregado/a de establecemento de pastelaría.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I desta resolución.</p>
<p>2. Son os que se relacionan a seguir:</p>
<p>-ME0096. Aprovisionamento interno e conservación en pastelaría.</p>
<p>-ME0097. Preelaboración, elaboración e presentación en pastelaría.</p>
<p>-ME0098. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non é preciso que os espazos formativos identificados se diferencien mediante pechamentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo Nacional de Cualificacións Profesionais que inclúe o programa.</p>
<p>A relación dos módulos específicos coas unidades de competencia do Catálogo Nacional de Cualificacións Profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor.</p>
<p>Esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 8 de setembro de 2008.</p>
<p>Antonio Vázquez Vázquez</p>
<p>Director xeral de Formación Profesional</p>
<p>e Ensinanzas Especiais</p>
<p>ANEXO I</p>
<p>Módulos específicos</p>
<p>1. Módulo específico: aprovisionamento interno e conservación en pastelaría.</p>
<p>-Código: ME0096.</p>
<p>-Duración: 140 horas.</p>
<p>1.1. Resultados de aprendizaxe e criterios de avaliación.</p>
<p>* RA1. Diferenza as materias primas alimentarias de uso común en pastelaría, e describe as principais variedades e calidades.</p>
<p>-CA1.1. Identificáronse as materias primas alimentarias de uso común en pastelaría e describíronse as súas características físicas (forma, cor, tamaño, etc.), así como as súas necesidades de preelaboración básica e conservación posterior.</p>
<p>-CA1.2. Describíronse as formas habituais de presentación das materias primas de uso común en pastelaría, e indicáronse as características, as calidades, a conservación e as necesidades de rexeneración.</p>
<p>* RA2. Efectúa a recepción de xéneros de uso común en pastelaría para a súa posterior distribución e utilización en áreas de elaboración de produtos de pastelaría.</p>
<p>-CA2.1. Nun suposto práctico de recepción de xéneros e distribución:</p>
<p>-Comprobáronse as etiquetas e a documentación que habitualmente acompaña os xéneros subministrados.</p>
<p>-Manipuláronse os equipamentos de control e os propios xéneros destinados ao consumo inmediato, consonte a normativa hixiénico-sanitaria.</p>
<p>-Executáronse operacións básicas de distribución de xéneros, ordenándoos de acordo coas calidades do produto, o lugar, as dimensións, o equipamento e o sistema establecidos, respectando a normativa hixiénico-sanitaria.</p>
<p>-Detectáronse deterioracións ou perdas de xéneros, efectuáronse as operacións de retirada e informouse o persoal de nivel superior.</p>
<p>-Realizáronse as operacións de aprovisionamento interno de xéneros segundo as fichas técnicas ou os procedementos alternativos, e formalizáronse os vales ou os documentos previstos.</p>
<p>-CA2.2. Argumentouse a importancia de actuar coa responsabilidade e a honradez que require a participación en procesos de recepción e distribución de mercadorías.</p>
<p>* RA3. Aplica métodos sinxelos e técnicas básicas, e opera con equipamentos para a rexeneración, o envasado, a almacenaxe e a conservación de xéneros crus, preelaborados e elaboracións de pastelaría terminadas de uso común, que se adapten ás necesidades específicas de conservación e envasado desas materias e dos devanditos produtos.</p>
<p>-CA3.1. Nun suposto práctico de rexeneración, envasado, almacenaxe e conservación de xéneros, identificáronse as necesidades e as zonas axeitadas en función dos xéneros crus, preelaborados ou elaborados.</p>
<p>-CA3.2. Nun suposto práctico de conservación e almacenaxe de semielaborados e elaboracións, identificáronse e aplicáronse os métodos de conservación nos lugares de almacenaxe adecuados:</p>
<p>-Atendendo ao seu destino ou ao consumo asignado.</p>
<p>-Segundo a natureza dos seus compoñentes.</p>
<p>-Cumprindo as normas de manipulación.</p>
<p>-Realizando as operacións de aprovisionamento interno de xéneros.</p>
<p>-Formalizando os vales ou documentos previstos.</p>
<p>-CA3.3. Diferenciáronse e describíronse os métodos e os equipamentos de rexeneración, envasado e conservación de uso máis común en pastelaría, en función do xénero e do uso posterior.</p>
<p>-CA3.4. Nun suposto práctico de rexeneración, envasado e conservación de xéneros, executáronse as operacións auxiliares previas que necesitan os produtos en cru, as preelaboracións e as elaboracións de pastelaría, en función do método ou do equipamento elixido, das instrucións recibidas e do destino ou do consumo asignado.</p>
<p>-CA3.5. Nun suposto práctico de rexeneración, envasado e conservación de xéneros realizáronse as operacións necesarias dos produtos en cru, as preelaboracións e as elaboracións de pastelaría, en función do método ou do equipamento elixido, das instrucións recibidas e do destino ou do consumo asignado.</p>
<p>-CA3.6. Argumentouse a importancia de tirar o máximo rendemento das materias e dos produtos utilizados no proceso, evitando custos e desgastes innecesarios.</p>
<p>* RA4. Identifica e cumpre as normas de seguridade laboral, hixiénico-sanitarias e de manipulación de alimentos referidas ás unidades de produción ou servizo de alimentos, para evitar riscos laborais e ambientais, e de toxiinfeccións alimentarias.</p>
<p>-CA4.1. Identificáronse as normas hixiénico-sanitarias, de seguridade laboral e de manipulación de alimentos de obrigado cumprimento relacionadas coas instalacións, a maquinaria, as ferramentas, os útiles e os alimentos.</p>
<p>-CA4.2. Recoñeceuse a etiquetaxe e ordenáronse os produtos e os útiles de limpeza máis comúns, de acordo coas súas aplicacións, e describíronse as súas propiedades, as súas vantaxes e os seus xeitos de utilización que garantan o respecto ambiental.</p>
<p>-CA4.3. Identificáronse os produtos e os útiles de limpeza autorizados, e usáronse os adecuados en cada caso atendendo ás características das unidades de produción ou servizo de alimentos.</p>
<p>-CA4.4. Identificáronse os riscos e as toxiinfeccións alimentarias máis comúns, en relación coas consecuencias posibles.</p>
<p>-CA4.5. Nun suposto práctico de aprovisionamento e conservación en pastelaría, cumpríronse as normas hixiénico-sanitarias, de seguridade laboral e de manipulación de alimentos ao operar con equipamentos, máquinas, útiles e xéneros, e aplicáronse os métodos de limpeza e orde nas instalacións.</p>
<p>1.2. Contidos básicos.</p>
<p>O sector da pastelaría:</p>
<p>-Establecementos de produción e venda de pastelaría: definición e organizacións características.</p>
<p>-Estruturas habituais de locais e zonas de produción de pastelaría. Especificidades da produción artesanal e industrial.</p>
<p>-Competencias básicas do persoal que intervén no departamento.</p>
<p>-Maquinaria e equipamentos básicos de pastelaría: características fundamentais, funcións e aplicacións máis comúns. Especificidades na produción artesanal e industrial.</p>
<p>-Aplicación de técnicas, procedementos e xeitos de operación, control e mantemento característicos.</p>
<p>Seguridade nas zonas de aprovisionamento e conservación en pastelaría:</p>
<p>-Condicións específicas de seguridade que deben cumprir os locais, as instalacións, a moblaxe, os equipamentos, a maquinaria e o pequeno material destinados ao aprovisionamento e á conservación en establecementos de produción e venda de pastelaría.</p>
<p>-Identificación e aplicación das normas específicas de seguridade en zonas de aprovisionamento e conservación de produtos alimentarios utilizados en establecementos de produción e venda de pastelaría.</p>
<p>-Limpeza de instalacións e equipamentos en zonas de aprovisionamento e conservación de produtos alimentarios utilizados en establecementos de produción e venda de pastelaría: tipos e clasificación de produtos.</p>
<p>-Características principais de uso dos produtos.</p>
<p>-Medidas de seguridade e normas de almacenaxe de produtos de limpeza.</p>
<p>-Interpretación das especificacións dos produtos de limpeza.</p>
<p>-Sistemas e métodos de limpeza: aplicacións dos equipamentos e materiais básicos.</p>
<p>-Procedementos habituais de limpeza: tipos e execución.</p>
<p>-Control de pragas en zonas de aprovisionamento de produtos alimentarios utilizados en pastelaría: finalidade da desinfección e da desratización.</p>
<p>-Materiais en contacto cos alimentos: tipos e requisitos.</p>
<p>-Etiquetaxe dos alimentos utilizados en pastelaría: lectura e interpretación de etiquetas de información obrigatoria.</p>
<p>-Calidade hixiénico-sanitaria en zonas de aprovisionamento e conservación en establecementos de produción e venda de pastelaría: conceptos e aplicacións.</p>
<p>-Autocontrol en zonas de aprovisionamento e conservación en establecementos de produción e venda de pastelaría: sistemas de análise de perigos e puntos de control crítico ou sistemas APPCC.</p>
<p>-Guías de prácticas correctas de hixiene ou GPCH. Aplicacións.</p>
<p>-Uniformidade e equipamento persoal de seguridade propios de zonas de aprovisionamento e conservación en establecementos de produción e venda de pastelaría. Uniformes: tipos. Roupa de protección: tipos, adecuación e normativa.</p>
<p>Aprovisionamento de materias primas de pastelaría:</p>
<p>-Solicitude e recepción de xéneros: métodos sinxelos, documentación e aplicacións.</p>
<p>-Materias primas máis comúns. Clasificación comercial: xeitos de comercialización e tratamentos habituais que lles son inherentes; necesidades básicas de rexeneración e conservación.</p>
<p>-Desenvolvemento do proceso de aprovisionamento interno de materias primas. Formalización e traslado de solicitudes sinxelas. Operacións en tempo e forma requiridos.</p>
<p>Rexeneración, envasado, almacenaxe e conservación de xéneros e produtos de pastelaría de uso común:</p>
<p>-Rexeneración: definición. Identificación dos principais equipamentos de rexeneración. Clases de técnicas e procesos. Riscos na execución. Aplicacións.</p>
<p>-Almacenaxe: métodos sinxelos e aplicacións. Controis de almacén.</p>
<p>-Envasado: definición. Identificación dos principais equipamentos de envasado. Procesos. Riscos na execución. Aplicacións.</p>
<p>-Conservación: definición. Sistemas e métodos habituais de conservación e presentación comercial dos xéneros e produtos máis comúns. Identificación e clases. Identificación de equipamentos asociados. Fases dos procesos e riscos na execución. Operacións sinxelas de conservación e presentación comercial de xéneros e produtos culinarios de uso común: técnicas e métodos adecuados</p>
<p>1.3. Orientacións pedagóxicas.</p>
<p>Este módulo específico contén a formación necesaria para desempeñar a función de executar operacións básicas de aprovisionamento interno e conservación de preelaboracións e elaboracións de pastelaría.</p>
<p>As definición desta función e as liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Realización de operacións de limpeza e posta a punto dos equipamentos e dos útiles.</p>
<p>-Realización, baixo supervisión, do aprovisionamento interno de xéneros.</p>
<p>-Execución, baixo supervisión, de operacións de envasado, conservación, almacenaxe e rexeneración de xéneros, preelaboracións e elaboracións de pastelaría.</p>
<p>2. Módulo específico: preelaboración, elaboración e presentación en pastelaría.</p>
<p>-Código: ME0097.</p>
<p>-Duración: 280 horas.</p>
<p>2.1. Resultados de aprendizaxe e criterios de avaliación.</p>
<p>* RA1. Realiza preelaboracións de pastelaría de múltiples aplicacións executando técnicas básicas previamente definidas.</p>
<p>-CA1.1. Identificáronse e dispuxéronse os xéneros, as ferramentas e os útiles necesarios para a realización de preelaboracións de múltiples aplicacións.</p>
<p>-CA1.2. Nun suposto práctico de preelaboracións de múltiples aplicacións de pastelaría, aplicáronse técnicas básicas a partir da información subministrada, seguindo os procedementos establecidos e cumprindo as normas hixiénico-sanitarias, de seguridade laboral e de manipulación de alimentos.</p>
<p>-CA1.3. Argumentouse a importancia de manter e coidar as instalacións e os equipamentos, así como de tirar o máximo rendemento das materias primas utilizadas no proceso, evitando custos e desgastes innecesarios.</p>
<p>* RA2. Realiza e presenta elaboracións sinxelas de pastelaría consonte a definición do produto, aplicando técnicas básicas de elaboración.</p>
<p>-CA2.1. Describíronse as técnicas básicas de elaboración e presentación de elaboracións sinxelas de pastelaría.</p>
<p>-CA2.2. Nun suposto práctico de preparación e presentación de elaboracións sinxelas de pastelaría:</p>
<p>-Aplicáronse técnicas básicas de elaboración e presentación, a partir da información subministrada e seguindo procedementos establecidos.</p>
<p>-Cumpríronse as normas hixiénico-sanitarias, de seguridade laboral e de manipulación de alimentos.</p>
<p>-CA2.3. Argumentouse a importancia de manter e coidar as instalacións e os equipamentos, así como de tirar o máximo rendemento das materias primas utilizadas no proceso, evitando custos e desgastes innecesarios.</p>
<p>* RA3. Realiza operacións necesarias para a prestación de asistencia en procesos de preparación e presentación de elaboracións complexas de pastelaría, amosando receptividade e espírito de cooperación.</p>
<p>-CA3.1. Nun suposto práctico de prestación de asistencia en procesos de preparación e presentación de elaboracións complexas de pastelaría:</p>
<p>-Realizáronse operacións concretas e sinxelas.</p>
<p>-Realizouse a asistencia no tempo establecido.</p>
<p>-Cumpríronse as normas hixiénico-sanitarias, de seguridade laboral e de manipulación de alimentos.</p>
<p>-Cumpríronse as instrucións recibidas.</p>
<p>-Mantívose un espírito de colaboración e predisposición á asistencia.</p>
<p>-CA3.2. Argumentouse a importancia de manter e coidar as instalacións e os equipamentos, así como de tirar o máximo rendemento das materias primas utilizadas no proceso, evitando custos e desgastes innecesarios.</p>
<p>* RA4. Identifica e cumpre as normas de seguridade laboral, hixiénico-sanitarias e de manipulación de alimentos referidas ás unidades de produción ou servizo de alimentos, para evitar riscos laborais, ambientais e de toxiinfeccións alimentarias.</p>
<p>-CA4.1. Identificáronse as normas hixiénico-sanitarias, de seguridade laboral e de manipulación de alimentos de obrigado cumprimento relacionadas coas instalacións, a maquinaria, as ferramentas, os útiles e os alimentos.</p>
<p>-CA4.2. Recoñeceuse a etiquetaxe e ordenáronse os produtos e os útiles de limpeza máis comúns consonte as súas aplicacións, e describíronse as propiedades, as vantaxes e os xeitos de utilización que garantan o respecto ambiental.</p>
<p>-CA4.3. Identificáronse os produtos e os útiles de limpeza autorizados, e usáronse os acaídos en cada caso atendendo ás características das unidades de produción ou servizo de alimentos.</p>
<p>-CA4.4. Identificáronse os riscos e as infeccións alimentarias máis comúns, en relación coas súas posibles consecuencias.</p>
<p>-CA4.5. Nun suposto práctico de preelaboración, elaboración e presentación en pastelaría, cumpríronse as normas hixiénico-sanitarias, de seguridade laboral e de manipulación de alimentos ao operar con equipamentos, máquinas, útiles e xéneros, e aplicáronse os métodos de limpeza e orde nas instalacións.</p>
<p>-CA4.6. Identificáronse os xéneros, as ferramentas e os útiles necesarios para a execución de operacións sinxelas en procesos de preparación e presentación de elaboracións de pastelaría, seguindo indicacións precisas.</p>
<p>* RA5. Utiliza os equipamentos, as máquinas, os útiles e as ferramentas que conforman a dotación básica dos establecementos, de acordo coas súas aplicacións e en función do seu rendemento óptimo.</p>
<p>-CA5.1. Identificáronse os útiles, as ferramentas e os elementos que conforman os equipamentos e a maquinaria dos establecementos de pastelaría, e describíronse as súas funcións, as súas normas de utilización, os resultados cuantitativos e cualitativos obtidos, os riscos asociados á súa manipulación, a súa limpeza e o mantemento de uso necesario.</p>
<p>-CA5.2. Seleccionáronse os útiles, as ferramentas, a maquinaria e os equipamentos idóneos en función do tipo de xénero, as instrucións recibidas e o volume de produción.</p>
<p>-CA5.3. Nun suposto práctico de utilización de equipamentos, máquinas e útiles de pastelaría, seguíronse os procedementos establecidos para evitar riscos e obter resultados predeterminados.</p>
<p>-CA5.4. Argumentouse a importancia de manter e coidar os equipamentos, e de tirar o máximo rendemento dos medios utilizados no proceso, evitando custos e desgastes innecesarios.</p>
<p>2.2. Contidos básicos.</p>
<p>Materias primas de uso común en pastelaría:</p>
<p>-Fariña: definición, tipos de uso común en pastelaría (forte, frouxa, de media forza, etc.) e descrición das calidades organolépticas e das aplicacións.</p>
<p>-Graxas: definición, tipos de uso común en pastelaría (vexetais, animais, hidroxenadas, etc.) e descrición das calidades organolépticas e das aplicacións.</p>
<p>-Ovos e ovoprodutos: definición, tipos de uso común en pastelaría (xema líquida, clara líquida, ovo líquido, etc.) e descrición das calidades organolépticas e das aplicacións.</p>
<p>-Azucre: definición, tipos de uso común en pastelaría (azucre de cana e de remolacha, edulcorantes, etc.) e descrición das calidades organolépticas e das aplicacións.</p>
<p>-Lácteos: definición, tipos de uso común en pastelaría (leite de vaca e de cabra, nata, leite en po, etc.) e descrición das calidades organolépticas e das aplicacións.</p>
<p>-Outros produtos de uso en pastelaría: definición, tipos (froitas, carne, peixes, verduras, aromas, especias, etc.) e descrición das calidades organolépticas e das aplicacións.</p>
<p>Preelaboración de materias primas:</p>
<p>-Termos pasteleiros relacionados coa preelaboración.</p>
<p>-Tratamentos característicos das materias primas.</p>
<p>-Preelaboracións máis usuais: clasificación, caracterización e aplicacións. Fases dos procesos e riscos na execución.</p>
<p>-Operacións necesarias para a obtención das preelaboracións máis comúns. Técnicas e métodos establecidos.</p>
<p>Elaboracións sinxelas de pastelaría e de múltiples aplicacións:</p>
<p>-Termos pasteleiros relacionados coa elaboración.</p>
<p>-Clasificación e aplicacións.</p>
<p>-Fases dos procesos e riscos na execución.</p>
<p>-Aplicación das respectivas técnicas e dos procedementos de execución para a obtención de masas, cremas, pastas, xaropes, froitas, etc.</p>
<p>Acabamento e presentación de pastelaría:</p>
<p>-Clasificación e tipos de acabamentos e de presentacións de pastelaría.</p>
<p>-Esquemas, fases e riscos na execución.</p>
<p>-Decoracións sinxelas: baños, confeitados, borduras, etc.</p>
<p>-Técnicas básicas de acabamento e presentación de pastelaría.</p>
<p>Seguridade nas zonas de produción e servizo de alimentos:</p>
<p>-Condicións específicas de seguridade que deben cumprir as instalacións, a moblaxe, os equipamentos, a maquinaria e o pequeno material característicos das zonas de elaboración de produtos de pastelaría. Identificación e aplicación das normas específicas de seguridade.</p>
<p>-Limpeza das instalacións e dos equipamentos propios das zonas de elaboración de produtos de pastelaría: tipos e clasificación de produtos de uso común. Características principais de uso.</p>
<p>-Medidas de seguridade e normas de almacenaxe de produtos de uso común en zonas de elaboración de produtos de pastelaría. Interpretación das especificacións.</p>
<p>-Sistemas e métodos de limpeza en zonas de elaboración de produtos de pastelaría: aplicacións dos equipamentos e dos materiais básicos. Procedementos habituais: tipos e execución.</p>
<p>-Hixiene alimentaria e manipulación de alimentos. Concepto de alimento.</p>
<p>-Requisitos das persoas manipuladoras de alimentos. Importancia das boas prácticas na manipulación de alimentos.</p>
<p>-Responsabilidade da empresa na prevención de doenzas de transmisión alimentaria.</p>
<p>-Riscos para a saúde derivados dunha incorrecta manipulación de alimentos. Conceptos e tipos de doenzas transmitidas por alimentos.</p>
<p>-Alteración e contaminación dos alimentos: conceptos, causas e factores contribuíntes.</p>
<p>-Fontes de contaminación dos alimentos: físicas, químicas e biolóxicas.</p>
<p>-Principais factores que contribúen ao crecemento bacteriano.</p>
<p>-Saúde e hixiene persoal: factores, materiais e aplicacións.</p>
<p>-Manexo de residuos e refugallos. Asunción de actitudes e hábitos da persoa manipuladora de alimentos.</p>
<p>-Control de pragas en zonas de elaboración de produtos de pastelaría: finalidade da desinfección e da desratización.</p>
<p>-Materiais en contacto cos alimentos: tipos e requisitos.</p>
<p>-Etiquetaxe dos alimentos: lectura e interpretación de etiquetas de información obrigatoria.</p>
<p>-Calidade hixiénico-sanitaria en zonas de elaboración de produtos de pastelaría: conceptos e aplicacións.</p>
<p>-Autocontrol: sistemas de análise de perigos e puntos de control crítico ou sistemas APPCC. Guías de prácticas correctas de hixiene ou GPCH. Aplicacións.</p>
<p>-Uniformidade e equipamento persoal de seguridade en zonas de elaboración de produtos de pastelaría. Uniformes de pastelaría: tipos. Roupa de protección: tipos, adecuación e normativa.</p>
<p>Maquinaria e equipamentos básicos de pastelaría:</p>
<p>-Identificación e clasificación segundo as características fundamentais, as funcións e as aplicacións máis comúns. Especificidades na pastelaría artesanal e industrial.</p>
<p>-Aplicación de técnicas, procedementos e modos de operación, control, limpeza e mantemento de uso característicos</p>
<p>2.3. Orientacións pedagóxicas.</p>
<p>Este módulo específico contén a formación necesaria para desempeñar a función de preelaborar, elaborar e presentar elaboracións sinxelas de pastelaría e asistir en elaboracións complexas.</p>
<p>A definición desta función e as liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Manipulación de materias primas e preelaboración de elaboracións sinxelas de pastelaría de múltiples aplicacións.</p>
<p>-Elaboración e presentación de elaboracións sinxelas de pastelaría e de múltiples aplicacións.</p>
<p>-Asistencia ao persoal superior en elaboracións complexas de pastelaría (enfornamento, laminación, etc.).</p>
<p>3. Módulo específico: formación en centros de traballo.</p>
<p>-Código: ME0098.</p>
<p>-Duración: 160 horas.</p>
<p>3.1. Resultados de aprendizaxe e criterios de avaliación.</p>
<p>* RA1. Recoñece a estrutura xerárquica da empresa, e identifica as funcións asignadas a cada nivel e a súa relación co desenvolvemento da actividade.</p>
<p>-CA1.1. Identificouse a estrutura organizativa da empresa e as funcións de cada área.</p>
<p>-CA1.2. Identificáronse os procedementos de traballo no desenvolvemento do proceso produtivo.</p>
<p>-CA1.3. Relacionáronse as competencias dos recursos humanos co desenvolvemento da actividade produtiva.</p>
<p>-CA1.4. Identificouse a importancia de cada elemento da rede no desenvolvemento da actividade da empresa.</p>
<p>-CA1.5. Relacionáronse as vantaxes e os inconvenientes da estrutura da empresa fronte a outro tipo de organizacións empresariais.</p>
<p>-CA1.6. Analizouse o tecido empresarial do sector en función da prestación que ofrece.</p>
<p>-CA1.7. Recoñecéronse as empresas tipo e indicouse a estrutura organizativa e as funcións de cada departamento.</p>
<p>* RA2. Aplica hábitos éticos e laborais no desenvolvemento da súa actividade profesional de acordo coas características da tarefa asignada e segundo os procedementos establecidos da empresa.</p>
<p>-CA2.1. Recoñecéronse e xustificáronse os requisitos actitudinais relacionados coa disposición persoal para o desempeño do traballo: puntualidade, empatía, orde, limpeza, seguridade, responsabilidade e calidade, traballo en equipo, etc.).</p>
<p>-CA2.2. Identificáronse as normas de prevención de riscos laborais que hai que aplicar na actividade profesional e os aspectos fundamentais da lei de prevención de riscos laborais.</p>
<p>-CA2.3. Aplicáronse os equipamentos de protección individual segundo os riscos da actividade profesional e as normas da empresa.</p>
<p>-CA2.4. Mantívose unha actitude clara de respecto polo medio nas actividades desenvolvidas, e aplicáronse as normas internas e externas vinculadas.</p>
<p>-CA2.5. Mantívose organizado, limpo e libre de obstáculos o posto de traballo ou a área correspondente ao desenvolvemento da actividade.</p>
<p>-CA2.6. Interpretáronse e cumpríronse as instrucións recibidas, responsabilizándose do traballo asignado.</p>
<p>-CA2.7. Establecéronse unha comunicación e unha relación eficaces coa persoa responsable en cada situación e co resto do equipo, cun trato fluído e correcto.</p>
<p>-CA2.8. Valorouse a importancia da súa actividade e a adaptación aos cambios de tarefas asignados no desenvolvemento dos procesos produtivos da empresa, integrándose nas novas funcións.</p>
<p>-CA2.9. Comprometeuse responsablemente na aplicación das normas e os procedementos no desenvolvemento de calquera actividade ou tarefa.</p>
<p>* RA3. Executa operacións básicas de aprovisionamento interno e conservación de preelaboracións e elaboracións de pastelaría, seguindo instrucións dadas.</p>
<p>-CA3.1. Realizáronse operacións de limpeza e posta a punto dos equipamentos e dos útiles na área de produción en pastelaría.</p>
<p>-CA3.2. Seguíronse as instrucións de seguridade, coidado e manipulación dos equipamentos, as máquinas e os útiles.</p>
<p>-CA3.3. Recibíronse as materias primas, baixo supervisión, e comprobáronse as etiquetas, a documentación, o número de pedido, etc.</p>
<p>-CA3.4. Realizouse o aprovisionamento interno de materias primas.</p>
<p>-CA3.5. Distribuíronse os xéneros necesarios para a realización das operacións de pastelaría nas seccións de traballo.</p>
<p>-CA3.6. Executáronse, baixo supervisión, operacións de envasado, conservación, almacenaxe e rexeneración de xéneros, preelaboracións e elaboracións de pastelaría.</p>
<p>-CA3.7. Notificáronselle ao persoal de nivel superior as anomalías detectadas.</p>
<p>-CA3.8. Aplicouse durante todo o proceso a normativa de manipulación de alimentos.</p>
<p>* RA4. Preelabora, elabora e presenta elaboracións sinxelas de pastelaría, e asiste en elaboracións complexas, seguindo instrucións dadas.</p>
<p>-CA4.1. Racionáronse, talláronse ou picáronse materias primas en función da súa aplicación.</p>
<p>-CA4.2. Aplicáronse técnicas básicas de transformación e cociñado requiridas para cada produto (cocción, fritura, escaldado, arrefriamento, etc.).</p>
<p>-CA4.3. Acabáronse e se presentáronse baixo supervisión elaboracións sinxelas.</p>
<p>-CA4.4. Asistiuse o persoal superior en elaboracións complexas de pastelaría (enfornamento, laminación, etc.).</p>
<p>-CA4.5. Limpáronse coa frecuencia necesaria os equipamentos, os útiles e os utensilios empregados no proceso.</p>
<p>-CA4.6. Aplicouse durante todo o proceso a normativa de manipulación de alimentos.</p>
<p>Ver referencia pdf "20000D001P008.PDF"</p>
<p>Ver referencia pdf "20000D002P016.PDF"</p>

