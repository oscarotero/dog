---
date: '1998-06-02'
id: CE2A
page: 6039
number: 104
agency: CONCELLO DE VIGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980602/AnuncioCE2A_gl.html'
---
<p>Con data do 16 de abril de 1998, o Pleno da Corporación Municipal adoptou acordo polo que se modifica o anterior con data do 2 de marzo de 1998, que aprobou a oferta de emprego público do ano 1997, modificándoa e incluíndo un posto de capataz de electromecánicos.</p>
<p>As bases xerais son as publicadas no BOP nº 72, do 17 de abril de 1998, e no Diario Oficial de Galicia nº 79, do 27 de abril seguinte, e as específicas son as seguintes:</p>
<p>Capatar de electromecánicos.</p>
<p>I. Número de postos: 1.</p>
<p>II. Características.</p>
<p>En réxime laboral, equiparado ó grupo D para efectos de titulación. Estará dotado coas retribucións básicas correspondentes ó grupo D e as complementarias que figuran na relación de postos de traballo.</p>
<p>Figurará incluído no réxime de dedicación exclusiva.</p>
<p>III. Sistema de selección.</p>
<p>Establécese o de concurso-oposición, co baremo previsto para a fase de concurso nas bases xerais.</p>
<p>Resérvase para promoción interna, entre persoal coa categoría de oficial de oficios ó servicio da corporación, que cumpran cos requisitos sinalados na base XI das xerais.</p>
<p>IV. Condicións dos/as aspirantes.</p>
<p>Deberán contar coa condición de oficial de oficios con contrato laboral fixo ou integrado no grupo D de titulación desde hai 2 anos como mínimo.</p>
<p>Acreditaranse mediante certificación para o efecto expedida polo secretario xeral.</p>
<p>V. Fase de oposición.</p>
<p>Constará de dous exercicios:</p>
<p>Primeiro exercicio.-Teórico. De carácter obrigatorio e eliminatorio.</p>
<p>Consistirá en contestar por escrito nun prazo dunha hora a un test de 20 preguntas con 3 respostas alternativas que propoñerá o tribunal inmediatamente antes de iniciarse o exercicio e relacionadas coas materias contidas no temario que figura como anexo a estas bases.</p>
<p>Segundo exercicio.-Práctico. De carácter obrigatorio e eliminatorio.</p>
<p>Consistirá en resolver un suposto práctico ou realiza-las tarefas que propoñerá o tribunal, relacionadas coas materias obxecto do programa no prazo que estableza o tribunal en función da natureza da proba.</p>
<p>A cualificación de cada exercicio e a final farase de conformidade co previsto na base IX das xerais.</p>
<p>ANEXO TEMARIO</p>
<p>Os catros primeiros temas son os que figuran como anexo nas bases xerais para o grupo D.</p>
<p>Tema 5. Funcións e tarefas máis importantes dun capataz do Servicio de Electromecánicos.</p>
<p>Tema 6. Magnitudes eléctricas: intensidade, resistencia e diferencia de potencias.</p>
<p>Tema 7. Leis fundamentais da electricidade.</p>
<p>Tema 8. O traballo mecánico: magnitudes fundamentais.</p>
<p>Tema 9. Concepto de potencia: unidades de medida.</p>
<p>Tema 10. Leis fundamentais da mecánica.</p>
<p>Tema 11. Efectos da corrente eléctrica: efecto calorífico, efecto químico e efecto magnético.</p>
<p>Tema 12. Máquinas eléctricas: fundamento dos motores eléctricos trifásicos.</p>
<p>Tema 13. Protección de equipos e cortocircuítos contra intensidades, contra cortocircuítos e contra contactos. Clases de protección.</p>
<p>Tema 14. Luminarias: tipos e características.</p>
<p>Tema 15. Lámpadas de iluminación: tipos e características.</p>
<p>Tema 16. Equipos de acendido para lámpadas de descarga. Condensadores: tipos e características.</p>
<p>Tema 17. Compoñentes da instalación eléctrica: características, tipos e control.</p>
<p>Tema 18. Iluminación de interiores: características xerais, métodos de iluminación, cálculo dos puntos de luz e localización, control e mantemento.</p>
<p>Tema 19. Iluminación de exteriores: características xerais, métodos de iluminación, cálculo dos puntos de luz e localización, control e mantemento.</p>
<p>Tema 20. Seguridade e saúde laboral: riscos, proteccións persoais e colectivas nas instalacións eléctricas e mecánicas.</p>
<p>Vigo, 28 de abril de 1998.</p>
<p>Manuel Pérez Álvarez</p>
<p>Alcalde</p>
<p>4365</p>

