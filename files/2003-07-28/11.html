---
date: '2003-07-28'
id: 17B8A
page: 9
number: 144
agency: XULGADO DE PRIMEIRA INSTANCIA E INSTRUCCIÓN NÚMERO UN DE BETANZOS
section: V. ADMINISTRACIÓN DE XUSTIZA
title: Edicto (391/2002).
range: Edicto
url: 'https://www.xunta.gal/dog/Publicados/2003/20030728/Anuncio17B8A_gl.html'
---
<p>Nos autos de verbal número 391/2002, seguidos por instancia do procurador Carlos García Brandariz, en nome e representación de Mercedes Barbeito Roel, contra Juan e José Roel Fariña e os seus herdeiros descoñecidos e incertos, sobre acción declarativa de dominio, dictouse con data 27-3-2003 sen</p>
<p>tencia que contén o encabezamento e parte dispositiva que literalmente din:</p>
<p>«Pilar Carreira Vidal, xuíza do Xulgado de Primeira Instancia e Instrucción número un de Betanzos e o seu partido, pronunciou en nome de El-Rei a seguinte:</p>
<p>Sentencia número 40.</p>
<p>En Betanzos o vintesete de marzo de dous mil tres.</p>
<p>Vistos os presentes autos de verbal número 391/2002, seguidos por instancia de Mercedes Barbeito Roel, con domicilio en Abegondo, representada polo procurador Carlos García Brandariz, contra Juan Roel Fariña, José Roel Fariña e os seus herdeiros descoñecidos e incertos, con domicilio descoñecido, sobre acción declarativa de dominio.</p>
<p>Decido que debo estimar e estimo substancialmente a demanda promovida polo procurador Carlos García Brandariz, en nome e representación de Marcedes Barbeito Roel, contra Juan Roel Fariña, José Roel Fariña e os seus herdeiros descoñecidos e incertos, declarados en rebeldía, e declaro a súa propiedade sobre os predios rústicos, dedicados ó labradío no sitio que chaman Fonte, sitas no termo municipal de Abegondo, parroquia de San Pedro de Crendes, no polígono nº 2:</p>
<p>Parcela de concentración parcelaria nº 242, cunha extensión superficial de 15 áreas e 82 centiáreas; linda: norte con camiño; sur: Mercedes Barbeito Roel (246); leste: Francisco Barbeito Roel (241) e oeste: Francisco Barbeito Roel (243) e</p>
<p>Parcela de concentración parcelaria nº 245, cunha superficie de 10 áreas e 34 centiáreas. Linda: norte, Héctor Barbeito Roel (244); sur e leste: Mercedes Barbeito Roel (246) e oeste: camiño.</p>
<p>Procédase á cancelación das inscricións rexistrais contradictorias que con referencia ó citado predio constan no Rexistro da Propiedade de Betanzos e inscríbase a título privativo de Mercedes Barbeito Roel.</p>
<p>Todo iso con imposición de custas ó demandado.</p>
<p>Notifíqueselles ás partes esta resolución e fágase saber que contra ela poden interpor recurso de apelación, que deberá prepararse ante este mesmo xulgado, no prazo improrrogable de cinco días seguintes á súa notificación, presentando para o efecto o correspondente escrito, que se limitará a cita-la resolución apelada e a manifestar vontade de recorrer con expresión do pronunciamento que se impugna.</p>
<p>Líbrese e únase certificación desta resolución ás actuacións conclusión do orixinal no libro de sentencias deste xulgado.</p>
<p>Así por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E en cumprimento do acordado, para a súa publicación no BOP, e para que sirva de notificación</p>
<p>en forma ó demandado rebelde Juan e José Roel Fariña e os seus herdeiros descoñecidos e incertos, con domicilio descoñecido, expídese este edicto en Betanzos o 13 de maio de 2003.</p>
<p>O/a secretario/a</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE PONTEVEDRA</p>

