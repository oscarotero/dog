---
date: '2003-07-28'
id: 17BDE
page: 9
number: 144
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 26 de xuño de 2003, da Dirección Xeral de Calidade e Avaliación
  Ambiental, pola que se fai público o Acordo do 7 de marzo de 2003 sobre a
  necesidade de avaliación de impacto ambiental do proxecto modificado do Plan
  Parcial de Ordenación de SUNP área 8 e SNUG de Tarrío, no concello de
  Culleredo (A Coruña), promovido polo Concello de Culleredo. (Clave 0940/2002).
range: Resolución
url: 'https://www.xunta.gal/dog/Publicados/2003/20030728/Anuncio17BDE_gl.html'
---
<p>En data do 3 de outubro de 2002 recíbese documentación sobre o proxecto modificado do Plan Parcial de Ordenación de SUNP área 8 e SNUG de Tarrío (Culleredo, A Coruña).</p>
<p>O obxecto do proxecto é a ordenación dun solo clasificado como solo urbanizable non programado (SUNP) en solo urbanizable, destinado a usos industriais e compatibles, de acordo co vixente Plan Xeral de Ordenación Urbana do Concello de Culleredo e a súa normativa urbanística.</p>
<p>Para isto será precisa a realización de obras de movementos de terras; aplicación de aglomerado asfáltico e pavimentación para a rede viaria; construcción de redes de abastecemento, saneamento, rega, electricidade, iluminación, gas e telefonía; xardinería; mobiliario urbano e sinalización, etcétera.</p>
<p>O Real decreto lexislativo 1302/1986, do 28 de xuño, de avaliación de impacto ambiental, modificado pola Lei 6/2001, do 8 de maio, establece que os proxectos incluídos no seu anexo II só deberán someterse a unha avaliación de impacto ambiental cando así o decida o órgano ambiental en cada caso, axustándose ós criterios indicados no anexo III.</p>
<p>O proxecto modificado do Plan Parcial de Ordenación de SUNP área 8 e SNUG de Tarrío (Culleredo, A Coruña) está incluído no punto 7 do anexo II do citado real decreto lexislativo.</p>
<p>Unha vez avaliada a documentación presentada e recibido informe da Dirección Xeral de Patrimonio Cultural, e atendendo ós criterios indicados no citado anexo III, destacan as seguintes características do proxecto:</p>
<p>-A área de actuación ocupa unha extensión de 13 ha.</p>
<p>-Non se prevé a utilización ou explotación de recursos existentes na área de actuación e o seu contorno.</p>
<p>-Tanto as redes de abastecemento como as de saneamento conectaranse ás xerais do concello.</p>
<p>-Na zona onde se localiza o proxecto sitúanse xacementos arqueolóxicos recollidos no Inventario de Xacementos Arqueolóxicos de Galicia que poderían verse afectados polo proxecto.</p>
<p>Á vista do anterior, e en virtude do artigo 1.2 do Real decreto lexislativo 1302/1986, do 28 de xuño, de avaliación de impacto ambiental, modificado pola Lei 6/2001, do 8 de maio, e tendo en conta que da realización da obra non se prevén impactos adversos significativos sobre o medio ambiente, esta dirección xeral resolve que é innecesario someter ó procedemento de avaliación de impacto ambiental o documento denominado proxecto modificado do Plan Parcial de Ordenación de SUNP área 8 e SNUG de Tarrío (Culleredo, A Coruña), promovido polo Concello de Culleredo.</p>
<p>Sen embargo, haberá que aterse ó disposto na Lei 8/1995, do 30 de outubro, do patrimonio cultural de Galicia no que respecta ó impacto do proxecto sobre o patrimonio cultural, sendo conveniente a realización dun estudio específico do impacto do proxecto sobre o patrimonio cultural onde sexan establecidas as posibles afeccións neste patrimonio. O estudio incluirá unha prospección arqueolóxica, levada a cabo por técnicos competentes, de acordo cun proxecto presentado e autorizado pola Dirección Xeral de Patrimonio Cultural.</p>
<p>Santiago de Compostela, 26 de xuño de 2003.</p>
<p>José Luis Díez Yáñez</p>
<p>Director xeral de Calidade e Avaliación Ambiental</p>

