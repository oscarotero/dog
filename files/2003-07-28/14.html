---
date: '2003-07-28'
id: 17B96
page: 9
number: 144
agency: XULGADO DO SOCIAL NÚMERO CATRO DAS PALMAS DE GRAN CANARIA
section: V. ADMINISTRACIÓN DE XUSTIZA
title: Acta (48/2002).
range: Acta
url: 'https://www.xunta.gal/dog/Publicados/2003/20030728/Anuncio17B96_gl.html'
---
<p>Nas Palmas de Gran Canaria o 9 de xuño de 2003, á hora fixada e constituído en audiencia pública o maxistrado-xuíz do Xulgado do Social número catro, Javier R. Díez Moro, asistido de min como secretario, son chamadas as partes desde a porta do xulgado polo axente xudicial, dando as voces preceptivas e comparecen:</p>
<p>Da parte demandante: Antonio Seoane Cobas, representado pola licenciada Lda. Cristina Ravelo Ferrer.</p>
<p>Con carácter pevio á apertura do acto, e logo da venia de S.SªI. formúlase solicitude de arquivo provisonal de acordo coas seguintes alegacións: mentres sexa resolto pola Sala de TSX Canarias o despedimento do demandante con empresas aquí demandadas, para efectos de recoñecemento de períodos e cantidades no procedemento de referencia reclamada.</p>
<p>En vista do cal, po S.SªI., procédese a dictar in voce a seguinte resolución:</p>
<p>Auto.</p>
<p>Visto o que antecede, e:</p>
<p>Feitos.</p>
<p>Primeiro.-que por Antonio Seone Cobas foi formulada demanda contra Miguel García Ruiz, Compañía Insular del Gas, S.L., Terogas, S.L., Europea de Gas Butano, S.L., Iberbutano, S.L., Insugas, S.L. sobre ordinario, e admitida a trámite polas normas de procedemento de aplicación convocouse ás partes ós actos de conciliación se é o caso, e de xuízo.</p>
<p>Segundo.-Que antes da celebración do acto sinalado, solicítase o arquivo provisional do proceso verténdose ó respecto as alegacións das partes que constan con antelación.</p>
<p>Razoamentos xurídicos.</p>
<p>Primeiro.-Que ó abeiro do previsto no artigo 83 da LPL, por petición das partes ou por motivos xustificados e acreditados poderán suspenderse por unha vez os actos de conciliación e xuízo, e excepcionalmente e por circunstancias graves adecuadamente probadas, poderá acordarse unha segunda suspensión.</p>
<p>Segundo.-Que por imperio do artigo 19 da LEC, en relación co artigo 179.2º desta lei de aplicación subsidiaria, os litigantes están facultados para dispor do obxecto de xuízo e solicita-la suspensión do proceso, salvo prexuízo do interese xeral ou de terceiros,</p>
<p>e sempre que a lei non o prohíba polo que non procede acceder á solicitude do arquivo provisional, tácita e loxicamente comprendida entre as facultades que a lei outorga ás partes en relación ó proceso.</p>
<p>Vistos os preceptos legais dictados e demais de xeral e pertinente aplicación ó caso, S.Sª.I. ante min o secretario, dixo:</p>
<p>Decrétase o arquivo provisional deste procedemento que permanecerá en tal situación mentres non se solicite a súa continuación, sen prexuízo, se é o caso, da caducidade da instancia.</p>
<p>Póñase o oportuno asento nos libros de rexistro da súa razón.</p>
<p>Notifíquese esta resolución ás partes en legal forma, facéndose saber ó tempo que contra esta cabe interpor recurso de reposición ante este xulgado, dentro do prazo de cinco días hábiles seguintes á súa notificación.</p>
<p>Así, acórdase, manda e asina.</p>
<p>Dictada e publicada pola súa lectura a anterior resolución por S.SªI. dáse por rematado o acto, e estendida esta notificación, é lida e asinada polos concorrentes, en proba de conformidade e constancia, de recibir copia da acta e quedar debidamente notificados, despois de S.SªI. e conmigo o secretario, dou fe.</p>
<p>Para notificarlle á empresa Europa de Gas Butano, S.L.</p>
<p>Ante min:</p>
<p>Rubricado</p>

