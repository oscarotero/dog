---
date: '2013-02-18'
id: CA02-040213-0005
page: 4667
number: 34
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 15 de xaneiro de 2013, da Secretaría Xeral de Calidade e
  Avaliación Ambiental, pola que se lle dá publicidade á renovación dunha
  autorización ambiental integrada.
range: Resolución
url: >-
  https://www.xunta.gal/dog/Publicados/2013/20130218/AnuncioCA02-040213-0005_gl.html
---
<p>De conformidade coa Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), artigo 23, punto 3, as comunidades autónomas darán publicidade nos seus respectivos boletíns oficiais ás resolucións administrativas mediante as que se outorgaron ou modificaron as autorizacións ambientais integradas.</p>
    <p>Atendendo ao anteriormente exposto, a Secretaría Xeral de Calidade e Avaliación Ambiental, resolve dar publicidade no DOG á renovación da autorización ambiental integrada concedida á instalación industrial que se relaciona a seguir e que se pode consultar na seguinte URL: </p>
    <p>http://www.cmati.xunta.es/busca-de-expedientes-da-autorizacion-ambiental-integrada</p>
    <p>ou ben nas dependencias da citada secretaría xeral, sitas en Santiago de Compostela, San Lázaro, s/n, 2º andar.</p>
    <p>Santiago de Compostela, 15 de xaneiro de 2013</p>
    <footer><p>Justo de Benito Basanta <br>Secretario xeral de Calidade e Avaliación Ambiental</p></footer>
    <h2>ANEXO</h2>
    <p>– Resolución do 9 de xaneiro de 2013, da Secretaría Xeral de Calidade e Avaliación Ambiental, pola que se renova a autorización ambiental integrada outorgada a Viza Automoción, S.A.U. para a planta de fabricación de armaduras e compoñentes para o sector de automoción localizada no concello do Porriño (Pontevedra) (nº rexistro AAI: 2006/0356_NAA/IPPC_088; clave expediente renovación 2012-IPPC-M-82).</p>

