---
date: '1995-07-20'
id: 2BC2
page: 5
number: 139
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 23 de xuño de 1995, da Secretaría Xeral da Consellería da
  Presidencia e Administración Pública, pola que se anuncia a adxudicación da
  contratación dos servicios de limpeza nos locais da Xunta de Galicia en
  Santiago de Compostela, delegacións provinciais da Consellería da Presidencia
  e Administración Pública e sedes comarcais da Xunta de Galicia en Ordes, Lalín
  e Vilalba.
range: Resolución
url: 'https://www.xunta.gal/dog/Publicados/1995/19950720/Anuncio2BC2_gl.html'
---
<p>Por resolución da Consellería da Presidencia e Administración Pública de 17 de abril de 1995, publicada no Diario Oficial de Galicia nº 78 do 24 do mesmo mes, convocouse concurso público para a contratación dos servicios de limpeza dos locais da Xunta de Galicia en Santiago de Compostela, así como das delegacións provinciais da Consellería da Presidencia e Administración Pública e sedes comarcais da Xunta de Galicia en Ordes, Lalín e Vilalba.</p>
<p>Cumpridos os trámites regulamentarios en materia de contratación administrativa e por proposta da Mesa de Contratación, constituída para o efecto, o titular desta consellería, por Resolución do 31 de maio do presente ano, acordou adxudica-los citados servicios á empresa Maconsi, S.A., por un importe total de 175.113.600 pesetas, IVE incluído.</p>
<p>O que se fai público para os efectos previstos no artigo 94 da Lei de contratos do Estado.</p>
<p>Santiago de Compostela, 23 de xuño de 1995.</p>
<p>P.D. (Orde 13-12-1993)</p>
<p>Pablo Figueroa Dorrego</p>
<p>Secretario xeral da Consellería da Presidencia e Administración Pública</p>
<p>4723</p>

