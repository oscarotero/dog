---
date: '1995-07-20'
id: 2C2A
page: 5
number: 139
agency: CONCELLO DE BUEU
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950720/Anuncio2C2A_gl.html'
---
<p>Dando cumprimento ó establecido polos artigos 70,2º da Lei de bases de réxime local, e 124, en relación co 131 da Lei sobre o réxime do solo e ordenación urbana, unha vez aprobado definitivamente, publícase o texto íntegro da modificación puntual da norma subsidiaria municipal (cuarteirón Massó), que é a seguinte:</p>
<p>3. Determinacións da modificación</p>
<p>3.1. Ámbito.</p>
<p>O ámbito da presente modificación é o que se establece na documentación gráfica que se acompaña e que constitúe o cuarteirón delimitado polas rúas:</p>
<p>-Montero Ríos.</p>
<p>-Eduardo Vincenti.</p>
<p>-Pazos Fontenla.</p>
<p>-Xoán Carballeira.</p>
<p>3.2. Vixencia.</p>
<p>Trala tramitación regulamentaria entrará en vigor a presente modificación coa publicación no BOP dos textos íntegros do acordo de aprobación definitiva pola Comisión Provincial de Urbanismo e da normativa urbanística.</p>
<p>Unha vez aprobada a modificación, esta terá vixencia indefinida igual cás normas subsidiarias de planemanento do Concello de Bueu.</p>
<p>3.3. Normas de ordenación.</p>
<p>3.3.1. O cuarteirón obxecto da modificación das normas subsidiarias pasa a ser regulado pola aplicación da ordenanza 12 correspondente a solo urbano de media-alta densidade, que será tanto de aplicación á edificación previstas para promoción privada, como ós edificios que se destinan a equipamentos e que se grafían no plano correspondente como A-2 e A-4</p>
<p>(equipamentos anteriormente fixados nas mesmas) e A-5, A-6 e AA-4 (equipamentos de nova creación).</p>
<p>3.3.2. Para efectos da súa aplicación ó cuarteirón ámbito da presente modificación, a ordenanza 12 terá o seguinte contido:</p>
<p>Ordenanza 12. Solo urbano de media-alta densidade.</p>
<p>Condicións xerais:</p>
<p>-Delimitación. A definida nos planos correspondentes de ordenación.</p>
<p>-Tipoloxía da edificación. Edificación entre medianeiras formando cuarteiróns.</p>
<p>Condicións de volume:</p>
<p>-Aliñacións. As definidas nos planos correspondentes de ordenación. O concello poderá axustar e/ou modifica-las aliñacións previstas mediante algunha das figuras de planeamento previstas para este fin.</p>
<p>-Liña de edificación exterior. Coincide coa aliñación.</p>
<p>-Fronte mínima de parcela. Será de 8 metros. Exceptúanse os soares que non poidan cumprir tal condición por se encontraren flanqueados por edificacións existentes, así como a renovación, adición ou reconstrucción de edificos que se encontren en iguais circunstancias.</p>
<p>Nos terreos que constitúen a antiga propiedade de Massó Hermanos, SA, cumprirase en tódolos casos a esixencia de fronte mínimo de 8 metros.</p>
<p>Non se permitirán segregacións que dean lugar a parcelas de fronte inferior ó establecido como mínimo.</p>
<p>-Fondo edificable. O fondo máximo edificable queda definido mediante as seguintes liñas:</p>
<p>a) A liña de edificación interior en planta de piso que non pode ser superada pola edificación agás pola prolongación da planta baixa. Esta liña trazarase paralela á aliñación e a unha distancia de 15 metros desta, agás as excepcións que se representen en planos, para as parcelas dos equipamentos comunitarios A-5 (ampliación do concello) e A-6 (museo Massó).</p>
<p>b) A liña de edificación interior en planta baixa que só pode ser alcanzada pola prolongación da planta baixa ou pola edificación de planta baixa ó interior da parcela que acolle a edificación principal. Esta liña trazarase paralela á aliñación e a unha distancia de 25 metros desta, agás as excepcións que se representen en plano.</p>
<p>-Altura da edificación. Exprésase no plano polo número de plantas: dúas ou baixo máis unha, tres ou baixo máis dúas, catro ou baixo máis tres, cinco ou baixo máis catro...; non poderá supera-las alturas máximas en metros que se sinalan a seguir:</p>
<table><tbody><tr><td>Nº de plantas</td><td>Plantas</td><td>Altura máxima en metros</td></tr>
<tr><td></td></tr>
<tr><td>2</td><td>Baixo + unha</td><td>6,50</td></tr>
<tr><td>3</td><td>Baixo + dúas</td><td>9,70</td></tr>
</tbody></table>
<table><tbody><tr><td>4</td><td>Baixo + tres</td><td>12,60</td></tr>
<tr><td>5</td><td>Baixo + catro</td><td>15,40</td></tr>
<tr><td></td></tr>
</tbody></table>
<p>A altura mínima será de dúas plantas sobre a rasante.</p>
<p>-Sotos e semisotos. Permítese un número máximo de 2 plantas baixo rasante.</p>
<p>-Saíntes. Os saíntes máximos autorizados serán de 1/12 ó largo da rúa cun máximo de 1 metro.</p>
<p>-Cafráns. Nas parcelas ou soares en esquina realizarase un chafrán na planta baixa ou, se é o caso, no cerramento, no punto de encontro entre as aliñacións, que será obrigatorio cando o ángulo de encontro sexa igual ou inferior a 120º; a súa lonxitude será como mínimo igual a 1/6 da suma dos largos das rúas confluíntes, con dimensións máxima e mínima de 6,00 e 2,50 m respectivamente, debendo ser perpendicular á bisectriz do ángulo de encontro.</p>
<p>-Soportais. Na fronte da zona verde de cuarteirón, delimitada pola alameda e as rúas Eduardo Vicenti, Pazos Fontela e r/ Nueva Apertura, as novas edificacións disporán dunha planta baixa, dunha zonas de soportais, con altura a da planta baixa e unha profundidade de 3 metros, que serán de uso público. No plano 5.5 sinálase a fronte aporticada.</p>
<p>-Normalización de parcelas. Cando entre dous lindes laterais dun soar e a aliñación se forman ángulos inferiores ó 65%, o concello denegará as licencias correspondentes e os propietarios estremeiros deberán proceder á regularización dos seus soares, mediante a compensación de superficies e establecemento dunha liña divisoria perpendicular á aliñación da rúa. Non se establecerán máis excepcións cás establecidas para a fronte mínima de edificación e as condicións alí previstas. Tódalas segregacións de parcelas que se realicen deberán dar cumprimento á condición de que o linde divisorio sexa perpendicular á aliñación da rúa.</p>
<p>Condicións de uso:</p>
<p>Permitiranse os usos seguintes:</p>
<p>* Vivenda: en tódalas súas formas. As vivendas terán que ser exteriores</p>
<p>* Industria: autorizaranse as instalacións industriais nas seguintes características e situacións:</p>
<p>Categoría 1ª. Situacións Aa, Ab e Ba.</p>
<p>Categoría 2ª. Situacións Ba e C.</p>
<p>Categoría 3ª. Situacións C e D</p>
<p>Exclúense expresamente os talleres de chapistería e pintura de calquera superficie e os de reparación de vehículos de máis de 75 m.</p>
<p>* Garaxe-aparcamento e servicio do automóbil:</p>
<p>En categoría 2ªa, 2ªb e 2ªc.</p>
<p>En categoría 5ª cando non exceda de 150 m. Considerase a posibilidade de que a categoría 5ª se integre como uso principal da categoría 2ª, sendo compatible</p>
<p>o uso principal de garaxe-aparcamento de uso colectivo co uso complementario de mantemento e limpeza de automóbiles sempre que queden resoltas convenientemente as posibles interferencias funcionais.</p>
<p>* Comercial. En categorías 1ª, 2ª e 3ª.</p>
<p>Na categoría 1ª, a partir dos 500 m da edificación dedicados a este uso disporase dunha praza de aparcamento cada 100 m. Na categoría 3ª cando a superficie do edificio dedicado a este uso supere os 500 m disporase dunha praza de aparcamento cada 100 m ou unha praza de aparcamento por cada local comercial posible se esta cifra é superior á anterior. En calquera caso estas prazas de aparcamento poden estar en superficie ou dentro de edificación, admitíndose a súa localización en garaxes-aparcamentos fóra da propia edificación, sempre que aqueles se sitúen dentro do cuarteirón ámbito da modificación e se acredite convenientemente a adscrición das prazas á edificación solicitada.</p>
<p>* Oficinas: en tódalas súas formas, mesmo en edificio exclusivo. Crearanse necesariamente as prazas de aparcamento dentro do propio cuarteirón, en razón de unha praza cada 100 m dedicados a este uso en edificios non exclusivos ou unha praza cada 50 m en edificios exclusivos de oficinas. En calquera caso estas prazas de aparcamento poden estar en superficie ou dentro de edificación, admitíndose o seu emprazamento en garaxes aparcamentos fóra da propia edificación, sempre que aqueles se sitúen dentro do cuarteirón ámbito da modificación e se acredite convenientemente a adscrición das prazas á edificación solicitada.</p>
<p>* Hoteleiro: en calquera das súas formas. En categoría 1ª, se é edificio exclusivo, deberá resolve-las necesidades de aparcamento en razón de unha praza cada 100 m construídos ou unha praza cada dúas camas; se non é edificio exclusivo estas prazas deberán situarse independentemente das prazas correspondentes ós usos restantes da edificación salvo que se xustifique adecuadamente a conveniencia de localizalas nun espacio común. En calquera caso, estas prazas de aparcamento poden estar en superficie ou dentro de edificación, admitíndose a súa localización en garaxes-aparcamentos fóra da propia edificación, sempre que aqueles se sitúen dentro do cuarteirón ámbito da modificación e se acredite convenientemente a adscrición das prazas á edificación solicitada.</p>
<p>* Salas de reunión.</p>
<p>Ademais, autorizaranse as construccións dedicadas ós seguintes usos:</p>
<p>-Sanitario: no caso de que impliquen aloxamento de enfermos permitirase só en edificio exclusivo.</p>
<p>-Asistencial: no caso de que implique aloxamento permitirase en edificio exclusivo ou se comparte o edificio con outros usos será necesario que posúa acceso e comunicacións interiores diferenciais dos do resto de usos.</p>
<p>-Educativo e docente.</p>
<p>-Sociocultural.</p>
<p>-Relixioso.</p>
<p>-Deportivo.</p>
<p>-Recreativo.</p>
<p>-Espectáculos: cunha capacidade máxima de 200 espectadores en edificios non exclusivos. En edificios exclusivos ou onde o uso espectáculo sexa predominante, sen limitación de prazas. Non obstante, o concello poderá esixir que se resolvan de forma satisfactoria os problemas de acceso e aparcamento cando o número de espectadores previstos sexa superior a 250.</p>
<p>-Servicios públicos e administrativos: tódolos asimilables ós usos de oficina ou comercio. Quedarán prohibidos, xa que logo, matadoiro, mercado de gando, depuradoras de residuais, vertedoiros, etc.</p>
<p>Aqueles usos compatibles co principal residencial, existentes na actualidade asimilables ó uso de equipamento urbano (cines, teatros, etc.) poderán manterse independentemente de que polas súas condicións de volume, capacidade, etc. quedaran fóra de ordenación xenérica.</p>
<p>Condicións estéticas:</p>
<p>Como criterio xeral buscarase que as novas edificacións se integren co conxunto das edificacións adxacentes para o que se empregarán texturas e cores nos materiais que non desentoen co conxunto xeral da contorna. Coidaranse especialmente os materiais de cuberta e o deseño dos volumes permitidos por encima da altura máxima (caixa de ascensores, chamineas de ventilación, antenas colectivas, etc.) que haberá de preocuparse de que no posible queden baixo a cuberta e ocultas por esta de forma que a cuberta ofreza panos o máis limpos posible. Os materiais desta (de cubrición, remates, petos, calexas, baixantes, etc.) haberán de ter textura e cor semellante ós tradicionalmente utilizados, evitando o emprego daqueles facilmente deriorables na súa integridade ou aspecto (oxidación ou calquera outra alteración en elementos metálicos, materiais plásticos, etc.).</p>
<p>Na fronte do cuarteirón á rúa Montero Ríos teranse ademais en conta as seguintes determinacións:</p>
<p>a) As adicións que se realicen sobre o edificio actual do museo realizaranse harmonizando coa fachada existente, tanto en materiais como en composición, tendo en conta o carácter singular do edificio.</p>
<p>b) Nas novas edificacións e adicións, a composición e ritmo de ocos adaptarase ó carácter de bordo marítimo en que se sitúan e en relación harmónica coa súa contorna.</p>
<p>c) Os cerramentos dos vans situaranse no plano da fachada xa sexa na cara interna ou externa. Non se admitirán tipoloxías estrañas ó conxunto de ocos dominantes. Cando se proxecten saíntes, estes non se permitirán corridos ó longo de toda a fachada, e deberanse dividir estes, adoptando solucións de galerías, miradoiros ou balcóns de tipo tradicional.</p>
<p>d) Os voos serán de tipo lixeiro, usando materiais non pesados que se distingan da fachada.</p>
<p>e) Os materiais, o seu tratamento, disposición, textura, cor, etc. serán os predominantes no conxunto da rúa, prohibíndose aqueles que sendo ou non tradicionais non se correspondan coa contorna.</p>
<p>f) Na fachada utilizarase pedra natural, soa ou combinada con outros materiais non cerámicos, en tonalidades integradas na contorna. En todo caso, a superficie de fachada tratada con pedra natural, será como mínimo todo o plano da aliñación da fachada.</p>
<p>g) Coidarase o tratamento das plantas baixas con destinos comerciais que deberán estar integradas na composición xeral da fachada, evitando que os rótulos, luminosos, etc. interfiran na dita composición.</p>
<p>h) A cuberta adecuarase na súa pendente, culminación e materiais ás existentes na contorna e terán faldóns rectos, sen cambios de pendente. Non sobresairán da cuberta das casetas de ascensores nin depósitos ou volumes de calquera tipo.</p>
<p>i) As cubertas dos edificios situados nesta fronte marítima serán de tella curva cerámica de cor tradicional.</p>
<p>j) Conservaranse e integraranse na composición das fachadas das novas edificacións que substitúan os edificios nº 115 e 121 da rúa Montero Ríos, os elementos de cantería, como lousas de voos, recercados de ocos, dinteis e cornixas, así como os balcóns e miradoiros existentes.</p>
<p>Estas edificacións novas poderanse completar en altura cunha segunda planta de igual composición cá primeira e unha terceira de galería. Nas plantas baixas respectarase o ritmo de ocos actuais.</p>
<p>No conxunto da fronte do cuarteirón deberá distinguirse, individualizándoos, os edificios que se tratan de conservar, co obxecto de mante-la trama urbana existente.</p>
<p>3.3.3. Retíranse do catálogo de edificios e conxuntos de protección non integral os edificios que forman a fronte do cuarteirón á rúa Montero Ríos e que están sinalados cos números 105 a 111 e 115 a 123, quedando regulada a edificación nesta fronte á rúa Montero Ríos polas normas contidas nos puntos anteriores.</p>
<p>3.3.4. En todo o non expresamente regulado por este documento será de aplicación a normativa contida nas normas subsidiarias de planeamento do Concello de Bueu actualmente vixentes.</p>
<p>3.4. Cesións.</p>
<p>Unha vez aprobada a modificación puntual, será obrigatoria a cesión gratuíta, nas condicións que se sinalarán, dos espacios de uso público que se conteñen na proposta de ordenación e que a seguir se relacionan:</p>
<p>3.4.1. Parcela de Massó Hermanos</p>
<p>Serán de cesión gratuíta as seguintes parcelas:</p>
<p>a) 3.015 m, destinados á ampliación da alameda e creación dunha gran zona verde central.</p>
<p>b) 516 m, destinados á ampliación do edificio actualmente ocupado polo concello.</p>
<p>c) 450 m, destinados á construcción dun edificio de uso asistencial que albergue un centro de terceira idade e aqueloutros usos que o concello acorde.</p>
<p>d) 2.883 m, destinados á creación de novos viais, espacios peonís e aparcamento.</p>
<p>e) 803 m, destinados ó alargamento da r/ Xoán Carballeira e á regularización da aliñación da r/ Montero Ríos.</p>
<p>A cesión gratuíta deste total de 7.667 m inclúe o subsolo do terreo, agás unha zona de 480 m baixo a rúa de tráfico rodado e que se delimita no plano 5.7, de cesións, que Massó Hermanos, SA poderá aproveitar para establecer comunicación entre os sotos dos bloques de edificación e sobre a cal o concello concede a súa utilización.</p>
<p>3.4.2. Resto das parcelas.</p>
<p>f) 58 m, destinados á ampliación da alameda e creación dunha gran zona verde central, por regularización da aliñación da parcela actualmente interior, ó prolonga-la liña da fachada prevista para o edificio asistencial AA-4.</p>
<p>3.5. Execución da urbanización.</p>
<p>A urbanización dos terreos desenvolverase simultaneamente coa construcción dos novos edificios e a súa realización será por conta dos titulares das parcelas de cesión.</p>
<p>Para a execución das obras antes citadas, unha vez aprobada a presente modificación puntual, será realizado por conta de Massó Hermanos, SA, en coordinación coa corporación de Bueu, o correspondente proxecto de urbanización do interior do cuarteirón. Unha vez aprobado o proxecto de urbanización, poderanse solicita-las licencias de edificación daquelas parcelas afectadas polas obras de urbanización contidas no citado proxecto.</p>
<p>Na licencia estableceranse as condicións de urbanización que debe ser realizada simultaneamente coa edificación, así como o prazo e as garantías que o promotor debe establecer para garanti-las súas obrigas de cesión e de urbanización, de acordo coa lexislación vixente.</p>
<p>En todo caso, non poderá concederse a licencia de primeira ocupación ás edificacións que non teñan realizadas previamente as cesións e as obras de urbanización que lle correspondan de acordo co contido da licencia de edificación.</p>
<p>3.6. Etapas</p>
<p>Con independencia das obrigas de cesión e urbanización sinaladas no apartado anterior, establécese un plan de etapas para as cesións que se recollen no plano 5.7, de etapas de cesións, e que se establece de acordo co convenio, de acordo coas previsións de</p>
<p>desmantelamento das instalacións de Massó Hermanos e dos elementos estructurais que as configuran espacialmente. As etapas son:</p>
<p>3.6.1. Cesións da parcela Massó.</p>
<p>Etapa 1ª. Parcela -A- Destinada á edificación do equipamento AA-4 e terreos estremeiros que garanten a súa viabilidade constructiva e accesos.</p>
<p>Prazo: cederáselle ó concello, nos dous (2) meses seguintes da entrada en vigor da aprobación definitiva da presente modificación puntual das normas subsidiarias de planeamento.</p>
<p>Etapa 2ª. Parcela -B- Destinada á ampliación da alameda e a edificación do equipamento A-5.</p>
<p>Prazo: cederáselle ó concello, nos doce (12) meses seguintes da entrada en vigor da aprobación definitiva da presente modificación puntual das normas subsidiarias de planeamento.</p>
<p>Etapa 3ª. Parcela -C-. Destinada á ampliación da alameda.</p>
<p>Prazo: cederáselle ó concello, nos dezaotio (18) meses seguintes da entrada en vigor da aprobación definitiva da presente modificación puntual das normas subsidiarias de planeamento.</p>
<p>Etapa 4ª. Parcelas -D-, -E-, -F-, -G-, -H-, e -I-. Destinada á creación de novos viais, aparcamento público e alargamento de viais.</p>
<p>Prazo: cederáselle ó concello, no momento en que se proceda á urbanización delas, sen que en ningún caso poida superarse a súa entrega nos oitos (8) anos seguintes da entrada en vigor da aprobación definitiva da presente modificación puntual das normas subsidiarias de planeamento.</p>
<p>3.6.2. Cesión resto parcelas</p>
<p>Etapa 5ª. Parcela -J-. Destinada á ampliación da alameda.</p>
<p>Prazo: cederáselle ó concello, nos doce (12) meses seguintes da entrada en vigor da aprobación definitiva da presente modificación puntual das normas subsidiarias de planeamento.</p>
<p>4005</p>

