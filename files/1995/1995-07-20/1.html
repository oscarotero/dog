---
date: '1995-07-20'
id: 2B6A
page: 5
number: 139
agency: 'CONSELLERÍA DE AGRICULTURA, GANDERÍA E MONTES'
section: II. AUTORIDADES E PERSOAL
title: >-
  Orde do 3 de xullo de 1995 pola que se modifica a composición do Consello
  Regulador da denominación de orixe Monterei.
range: Orde
url: 'https://www.xunta.gal/dog/Publicados/1995/19950720/Anuncio2B6A_gl.html'
---
<p>Por Orde do 3 de decembro de 1992, a Consellería de Agricultura, Gandería e Montes recoñeceu a denominación de orixe Monterrei para os viños producidos nesta comarca vitivinícola e nomeouse o seu consello regulador provisional, ó que, entre outras misións, se lle encomendou a redacción do regulamento particular da denominación.</p>
<p>O devandito regulamento particular, aprobado por orde da Consellería de Agricultura, Gandería e Montes do 25 de novembro de 1994, no seu artigo 31.1º, establece que o consello regulador estará constituído por un presidente, un vicepresidente, cinco vocais en representación do sector vitícola e cinco vocais en representación do sector vinícola.</p>
<p>Tendo en conta que na Orde do 3 de decembro se nomean catro vocais polo sector vitícola e catro vocais polo sector vinícola, procede nomear un novo vocal en cada un dos dous sectores.</p>
<p>En consecuencia, por proposta do consello regulador e logo consulta ós sectores interesados, e en virtude das facultades que teño conferidas pola Lei 1/1993, do 22 de febreiro, reguladora da Xunta de Galicia e do seu presidente,</p>
<p>DISPOÑO:</p>
<p>Artigo 1º</p>
<p>Proceder ó nomeamento como vovais do consello regulador de José Pedro Santana e Luciano Estévez Estévez.</p>
<p>Artigo 2º</p>
<p>Ditos vocais tomarán posesión nos prazos sinalados no artigo 31.6º do anexo da Orde do 25 de novembro de 1994, pola que se aproba o regulamento da denominación de orixe Monterrei.</p>
<p>Os devanditos prazos contaranse a partir da data de publicación da presente orde.</p>
<p>Disposición derradeira</p>
<p>A presente orde entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 3 de xullo de 1995.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>4935</p>

