---
date: '1995-07-20'
id: 2C26
page: 5
number: 139
agency: UNIVERSIDADE DE VIGO
section: VI. ANUNCIOS
title: >-
  Resolución do 7 de xullo de 1995 pola que se anuncia concurso público para
  contrata-la subministración de diverso material (oficina, informático, de
  laboratorios, etc.) para equipamento docente de laboratorios (expediente
  número 020/1995).
range: Resolución
url: 'https://www.xunta.gal/dog/Publicados/1995/19950720/Anuncio2C26_gl.html'
---
<p>O rector, unha vez cumpridos os trámites administrativos correspondentes, resolveu anunciar concurso público, por procedemento aberto, para a adxudicación da subministración que a continuación se indica:</p>
<p>Obxecto: diverso material (oficina, informático, de laboratorios, etc.) para equipamento docente de laboratorios (expediente nº 020/1995).</p>
<p>Orzamento de licitación: 122.061.499 ptas., IVE incluído.</p>
<p>Garantía: provisional, 2% do importe de licitación correspondente ó lote ou lotes a que se concorra; definitiva, 4% do importe de licitación correspondente ó lote ou lotes dos que resulte adxudicatario.</p>
<p>Prazo de entrega: un mes segundo o indicado no prego de cláusulas.</p>
<p>Prego de condicións: os interesados poderán consultalos, ou solicita-lo seu envio por correo, ó Servicio de Xestión Económica e Contratación da Universidade de Vigo, r/ Oporto, 1-2ª planta, C.P. 36201 Vigo (Pontevedra), de 9 a 14 horas de luns a venres.</p>
<p>Lugar de presentación: as propostas presentaranse no rexistro xeral da Universidade de Vigo, r/ Oporto, 1-planta baixa, C.P. 36201 Vigo (Pontevedra) de 9 ás 14 horas de luns a venres e de 9 ás 13 horas os sábados.</p>
<p>Data de envío o DOCE: 7 de xullo de 1995.</p>
<p>Prazo de presentación: o prazo límite para a recepción das ofertas rematará o día 28 de agosto de 1995 ás 14 horas.</p>
<p>Documentación que presentarán os licitadores: a especificada no prego de cláusulas administrativas.</p>
<p>Apertura de ofertas: terá lugar na sala de xuntas do rectorado, r/ Oporto, nº 1-1º planta, Vigo (Pontevedra), ás 11 horas do día 30 de agosto de 1995.</p>
<p>Acreditación da capacidade de obrar e das condicións mínimas de solvencia económica, financeira e técnica polo licitador:</p>
<p>-Capacidade de obrar: acreditarase de acordo co disposto no prego de cláusulas.</p>
<p>-Solvencia económica e financeira: declaración sobre a cifra global de negocios e das subministracións, servicios ou traballos realizados pola empresa no curso dos tres últimos exercicios. Tratándose de sociedades presentación de balances ou estractos de balances se a súa publicación é obrigatoria no estado onde estean establecidos.</p>
<p>-Solvencia técnica: mostras, descricións e fotografía dos productos a subministrar. Relación das principais subministracións efectuadas durante os tres últimos anos, o seu importe, datas e destino público ou privado, incorporando os correspondentes certificados delas.</p>
<p>Información adicional: o prazo mínimo de garantía dos bens a subministrar fíxase en un ano. Non se admitirán variantes ou alternativas.</p>
<p>O importe deste anuncio correrá a cargo da empresa adxudicataria.</p>
<p>Vigo, 7 de xullo de 1995.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>3870</p>

