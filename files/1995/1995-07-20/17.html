---
date: '1995-07-20'
id: 2BB2
page: 5
number: 139
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 19 de xuño de 1995 pola que se convoca concurso público para a
  provisión das prazas 24 a 38/1995 de corpos docentes universitarios.
range: Resolución
url: 'https://www.xunta.gal/dog/Publicados/1995/19950720/Anuncio2BB2_gl.html'
---
<p>De conformidade co establecido no título quinto da Lei 11/1983, do 25 de agosto, e o artigo 2.4º do Real decreto 1888/1984, do 26 de setembro, este rectorado resolveu convocar concurso para as prazas que se relacionan no anexo I da presente resolución, conforme as seguintes bases:</p>
<p>Primeira.-Os ditos concursos rexeranse polo disposto na Lei orgánica 11/1983, do 25 de agosto (BOE do 1 de setembro); Real decreto 1888/1984, do 26 de setembro (BOE do 26 de outubro), modificado parcialmente polo Real decreto 1427/1986, do 13 de xuño; Orde do 28 de decembro de 1984 (BOE do 16 de xaneiro) e, no non previsto, pola lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Segunda.-Para ser admitido ós citados concursos requírense os seguintes requisitos xerais:</p>
<p>a) Ser español.</p>
<p>b) Ter cumpridos dezaoito anos e non ter cumpridos os setenta anos de idade.</p>
<p>c) Non ter sido separado, mediante expediente disciplinario, do servicio da Administración do Estado ou da Administración Autónoma, institucional ou local, nin atoparse inhabilitado para o exercicio das funcións públicas.</p>
<p>d) Non padecer enfermidade nin defecto físico ou psíquico que impida o desenvolvemento das funcións correspondentes a profesor de universidade.</p>
<p>Terceira.-Deberán reunir, ademais, as condicións específicas que se sinalan no artigo 4.1º do Real decreto 1888/1984, do 26 de setembro, segundo a categoría da praza.</p>
<p>Cando, estando en posesión do título de doutor, se concorra a prazas de catedrático de universidade, conforme o previsto no artigo 4.1º c), do Real decreto 1888/1984, do 26 de setembro, e non se pertenza a ningún dos corpos que nel se sinalan, os interesados deberán acreditar ter sido eximidos de tales requisitos.</p>
<p>Non poderá concursar a prazas de profesor titular de universidade quen estivera contratado durante máis de dous anos como axudante nesta universidade, salvo as excepcións previstas no artigo 37.4º da Lei 11/1983, do 25 de agosto (BOE do 1 de setembro), de reforma universitaria.</p>
<p>Cuarta.-Quen desexe tomar parte no concurso remitirá a correspondente solicitude ó rector da Universidade de Vigo, por calquera dos procedementos establecidos na Lei 30/1992, do 26 de novembro (BOE do 27) de réxime xurídico das administracións públicas e do procedemento administrativo común, no prazo de vinte días hábiles a partir do día seguinte a aquel no que teña lugar a publicación desta convocatoria no Boletín Oficial del Estado, mediante instancia, segundo o modelo anexo II, debidamente cuberta, xunto cos documentos que acrediten reuni-los requisitos para participar no concurso. A concorrencia dos ditos requisitos deberá estar referida sempre a unha data anterior á de expiración do prazo fixado para solicita-la participación no concurso.</p>
<p>Os aspirantes deberán xustificar ter aboado na conta da Universidade de Vigo, Outros ingresos, número 04.000.022599-4 de Caixavigo, oficina principal, xuntando na súa solicitude resgardo acreditativo do ingreso realizado, referenciando esta convocatoria, segundo se detalla a continuación e para cada caso a cantidade de: doutores, 1.500 ptas. (400 ptas. en concepto de formación de expediente e 1.100 ptas. por dereitos de exame); licenciados, 1.340 ptas. (240 ptas. en concepto de formación de expediente e 1.100 ptas. por dereitos de exame); diplomados, 1.260 ptas. (160 ptas. en concepto de formación de expediente e 1.100 ptas. por dereitos de exame).</p>
<p>Quinta.-Finalizado o prazo de presentación de solicitudes, o rector da universidade, por calquera dos procedementos establecidos na Lei de réxime xurídico das administracións públicas e do procedemento administrativo común, remitirá a tódolos aspirantes relación completa de admitidos e excluídos, con indicación das causas de exclusión. Contra a dita resolución os interesados poderán presentar reclamación perante o rector no prazo de quince días hábiles contados desde o seguinte ó da notificación da relación de admitidos e excluídos.</p>
<p>Sexta.-O presidente da comisión, dentro do prazo habilitado regulamentariamente para a súa constitución, dictará unha resolución que deberá ser notificada a tódolos interesados cunha antelación mínima de 15 días naturais respecto da data do acto para o que se cita, convocando a:</p>
<p>a) Tódolos membros titulares da comisión e, se é o caso, os suplentes necesarios para efectua-lo acto de constitución da mesma.</p>
<p>b) Tódolos aspirantes admitidos a participar no concurso, para realiza-lo acto de presentación dos concursantes e, con sinalamento da data, a hora e o lugar de celebración do dito acto.</p>
<p>Sétima.-No acto de presentación os concursantes entregarán ó presidente da comisión a documentación sinalada no artigo 9 do Real decreto 1888/1984, do 26 de setembro, modificado polo Real decreto 1427/1986, do 13 de xuño.</p>
<p>Oitavo.-Os candidatos propostos para a provisión das prazas deberán presentar na Secretaría Xeral da Universidade no prazo de quince días hábiles seguintes ó de conclusión da actuación da comisión por calquera dos medios sinalados no artigo 38.4º da Lei de réxime xurídico das administracións públicas e do procedemento administrativo común, os seguintes documentos:</p>
<p>a) Fotocopia compulsada do documento nacional de identidade.</p>
<p>b) Certificación médica oficial de non padecer enfermidade nin defecto físico ou psíquico para o desempeño das funcións correspondentes a profesor de universidade, expedida pola dirección provincial ou consellería, segundo proceda, competentes en materia de sanidade.</p>
<p>c) Declaración xurada de non ter sido separado da Administración do Estado, institucional ou local, nin das administracións das comunidades autónomas, en virtude de expediente disciplinario e non atoparse inhabilitado para o exercicio da función pública.</p>
<p>Os que tiveran a condición de funcionarios públicos de carreira estarán exentos de xustifica-los ditos documentos e requisitos, debendo presentar certificación do ministerio ou organismo do que dependan, acreditativa da condición de funcionarios e cantas circunstancias consten na folla de servicios.</p>
<p>Vigo, 19 de xuño de 1995.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>ANEXO I</p>
<p>Universidade de Vigo</p>
<p>-Número de prazas: 1.</p>
<p>Praza número: 24/1995.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: enxeñería telemática.</p>
<p>Departamento ó que está adscrita: Tecnoloxía das Comunicacións.</p>
<p>Actividades que realizará quen obteña a praza: docencia en fundamentos dos ordenadores.</p>
<p>Clase de convocatoria: concurso.</p>
<p>-Número de prazas: 1</p>
<p>Praza número: 25/1995.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: teoría do sinal e comunicacións.</p>
<p>Departamento ó que está adscrita: Tecnoloxía das Comunicacións.</p>
<p>Actividades que realizará quen obteña a praza: docencia en análise de redes fundamentos de bioenxeñería.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 26/1995.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: organización de empresas.</p>
<p>Departamento ó que está adscrita: Organización de Empresas.</p>
<p>Actividades que realizará quen obteña a praza: docencia e investigación en organización de empresas.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 27/1995.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: dereito penal.</p>
<p>Departamento ó que está adscrita: Ciencias Xurídicas.</p>
<p>Actividades que realizará quen obteña a praza: docencia en dereito penal (parte xeral e parte especial).</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 28/1995.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: debuxo.</p>
<p>Departamento ó que está adscrita: Expresión Artística.</p>
<p>Actividades que realizará quen obteña a praza: docencia en grabado e estampación.</p>
<p>Clase de convocatoria: concurso.</p>
<p>-Número de prazas: 2.</p>
<p>Praza número: 29/1995.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: escultura.</p>
<p>Departamento ó que está adscrita: Expresión Artística.</p>
<p>Actividades que realizará quen obteña a praza: docencia en escultura.</p>
<p>Clase de convocatoria: concurso.</p>
<p>-Número de prazas: 1</p>
<p>Praza número: 30/1995.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: pintura.</p>
<p>Departamento ó que está adscrita: Expresión Artística.</p>
<p>Actividades que realizará quen obteña a praza: docencia en pintura.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 31/1995.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: pintura.</p>
<p>Departamento ó que está adscrita: Expresión Artística.</p>
<p>Actividades que realizará quen obteña a praza: docencia en pintura.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 32/1995.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: pintura.</p>
<p>Departamento ó que está adscrita: Expresión Artística.</p>
<p>Actividades que realizará quen obteña a praza: docencia en pintura.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 33/1995.</p>
<p>Corpo ó que pertence a praza: catedráticos de escolas universitarias.</p>
<p>Área de coñecemento á que corresponde: expresión gráfica na enxeñería.</p>
<p>Departamento ó que está adscrita: Deseño na Enxeñería.</p>
<p>Actividades que realizará quen obteña a praza: docencia en oficina técnica e proxectos.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 34/1995.</p>
<p>Corpo ó que pertence a praza: catedráticos de escolas universitarias.</p>
<p>Área de coñecemento á que corresponde: dereito mercantil.</p>
<p>Departamento ó que está adscrita: Ciencias Xurídicas.</p>
<p>Actividades que realizará quen obteña a praza: docencia en materias propias da área: dereito mercantil e outras.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 35/1995.</p>
<p>Corpo ó que pertence a praza: profesores titulares de escolas universitarias.</p>
<p>Área de coñecemento á que corresponde: enxeñería agroforestal.</p>
<p>Departamento ó que está adscrita: Enxeñería Mecánica.</p>
<p>Actividades que realizará quen obteña a praza: docencia en tecnoloxía e industrias da madeira I.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 36/1995.</p>
<p>Corpo ó que pertence a praza: profesores titulares de escolas universitarias.</p>
<p>Área de coñecemento á que corresponde: mecánica dos medios continuos e teoría de estructuras.</p>
<p>Departamento al que está adscrita: Enxeñería dos Materiais, Mecánica Aplicada e Construcción.</p>
<p>Actividades que realizará quen obteña a praza: docencia en cálculo de estructuras metálicas e formigón.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 37/1995.</p>
<p>Corpo ó que pertence a praza: profesores titulares de escolas universitarias.</p>
<p>Área de coñecemento á que corresponde: estatística e investigación operativa.</p>
<p>Departamento ó que está adscrita: Estatística e Investigación Operativa.</p>
<p>Actividades que realizará quen obteña a praza: docencia en bioestatística.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 38/1995.</p>
<p>Corpo ó que pertence a praza: profesores titulares de escolas universitarias.</p>
<p>Área de coñecemento á que corresponde: estatística e investigación operativa.</p>
<p>Departamento ó que está adscrita: Estatística e Investigación Operativa.</p>
<p>Actividades que realizará quen obteña a praza: docencia en estatística industrial.</p>
<p>Clase de convocatoria: concurso.</p>
<p>95-4727</p>

