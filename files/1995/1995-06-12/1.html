---
date: '1995-06-12'
id: E84A
page: 4
number: 111
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 22 de maio de 1995 pola que se nomean vocais da Mesa Provincial de
  Pontevedra de control e seguimento da renda de integración social de Galicia.
range: Orde
url: 'https://www.xunta.gal/dog/Publicados/1995/19950612/AnuncioE84A_gl.html'
---
<p>Os artigos 36 e 37 da Lei 9/1991, do 2 de outubro, de medidas básicas para a inserción social, en concordancia co artigo 80 do Decreto 374/1991, do 24 de outubro, polo que se desenvolve a Lei 9/1991, do 2 de outubro, dispoñen a constitución dunha mesa a nivel provincial en cada unha das provincias da Comunidade Autónoma, que actuará como órgano superior de control e seguimento da aplicación da renda de integración social de Galicia e que estará integrada, entre outros membros, por sete representantes das organizacións empresariais máis representativas a nivel autonómico.</p>
<p>As normas de organización e funcionamento interno da Mesa Autonómica da renda de integración social publicadas no Diario Oficial de Galicia de data 23 de outubro de 1992, que rexerán tamén para as mesas provinciais, a teor do disposto no artigo 81.3º do Decreto 374/1991, do 24 de outubro, establecen no seu artigo 7.2º que os nomeamentos e substitucións de tódolos membros da mesa se publicarán no Diario Oficial de Galicia.</p>
<p>Na súa virtude, foille comunicada a esta consellería a proposta da Confederación de Empresarios de Pontevedra pola que acorda substituí-los seus actuais vocais titulares.</p>
<p>En consecuencia, no uso da facultade que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Nomear, en representación da Confederación de Empresarios de Pontevedra e en substitución dos actuais, os vocais titulares da Mesa Provincial de Pontevedra de control e seguimento da renda de integración social de Galicia que a continuación se relacionan:</p>
<p>José M. Caride Echegaray.</p>
<p>Lorenzo Martínez Álvarez.</p>
<p>Juan Crespo Blanco.</p>
<p>Santiago Montenegro Campos.</p>
<p>José Luis Albo Quiroga.</p>
<p>Vicente Viso Andrade.</p>
<p>Serafín Seijo Alonso.</p>
<p>Santiago de Compostela, 22 de maio de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>

