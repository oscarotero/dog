---
date: '1995-06-12'
id: E88E
page: 4
number: 111
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 16 de maio de 1995, da Secretaría Xeral e do Patrimonio da
  Consellería de Economía e Facenda, pola que se anuncia concurso público aberto
  para a contratación de asistencia técnica en Visual Basic para o
  desenvolvemento de aplicacións informáticas. (Expediente 19/1995).
range: Resolución
url: 'https://www.xunta.gal/dog/Publicados/1995/19950612/AnuncioE88E_gl.html'
---
<p>A Consellería de Economía e Facenda anuncia o concurso público aberto para a contratación de asistencia técnica en Visual Basic para o desenvolvemento de aplicacións informáticas. As características básicas da contratación son as seguintes:</p>
<p>Entidade adxudicadora: Xunta de Galicia, Consellería de Economía e Facenda, Secretaría Xeral e do Patrimonio, San Caetano, 15704 Santiago de Compostela. Teléfono 54 41 34.</p>
<p>Modalidade: concurso público aberto.</p>
<p>Obxecto: asistencia técnica en Visual Basic para o desenvolvemento de aplicacións informáticas.</p>
<p>Prazo de execución: seis meses.</p>
<p>Forma de pagamento: por transferencia mensual, con facturación previa.</p>
<p>Orzamento máximo: oito millóns setecentas mil pesetas (8.700.000 ptas.), IVE incluído.</p>
<p>Fianza provisional: cento setenta e catro mil pesetas (174.000 ptas.).</p>
<p>Documentación de interese para os licitadores: estará a disposición dos licitadores durante o prazo de presentación de proposicións, desde as 9 ás 14 horas, no rexistro xeral da Consellería de Economía e Facenda (edificios administrativos de San Caetano en Santiago de Compostela).</p>
<p>Presentación de proposicións: as proposicións elaboraranse segundo o modelo que figura no prego de cláusulas administrativas particulares e deberanse presentar en man no rexistro xeral da Consellería de Economía e Facenda, ou por correo na forma establecida no artigo 100 do Regulamento xeral de contratación do Estado, antes das 14 horas do vixésimo día hábil seguinte ó da publicación do anuncio do concurso no Diario Oficial de Galicia.</p>
<p>Documentación que teñen que presenta-los licitadores: a esixida no prego de cláusulas administrativas particulares.</p>
<p>Apertura de proposicións: a Mesa de Contratación procederá á apertura das proposicións económicas en acto público ó que poderán asisti-los licitadores e os seus representantes, nas dependencias da Secretaría Xeral e do Patrimonio da Consellería de Economía e Facenda, en San Caetano (Santiago de Compostela) ás 11 horas do cuarto día hábil, que non coincida en sábado, seguinte ó do remate do prazo de presentación das proposicións.</p>
<p>O importe do anuncio de licitación correrá a cargo do adxudicatario.</p>
<p>Santiago de Compostela, 16 de maio de 1995.</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

