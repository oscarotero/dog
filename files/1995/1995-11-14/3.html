---
date: '1995-11-14'
id: 5CB2
page: 8
number: 218
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 31 de outubro de 1995 pola que se aproba o deslinde do monte comunal
  de Avión pertencente á parroquia de Avión no concello de Avión (Ourense).
range: Orde
url: 'https://www.xunta.gal/dog/Publicados/1995/19951114/Anuncio5CB2_gl.html'
---
<p>Examinado o expediente de deslinde do monte comunal de Avión pertencente á parroquia de Avión do concello de Avión (Ourense) e tendo en conta os seguintes antecedentes de feito:</p>
<p>1. O Xurado Provincial de Montes en Man Común de Ourense, en Resolución do 7 de maio de 1973, declarou como tal o monte comunal de Avión, asignándolle a súa pertenza á parroquia de Avión, e recoñecendo como límites ó norte os montes das parroquias de Córcores e Amiudal; sur, terreos particulares e comunal da parroquia de Barroso; leste río Cardelle, concellos de Leiro e Carballeda de Avia, e montes expropiados por Fenosa, e oeste comunais das parroquias de Nieva e Abelenda.</p>
<p>2. Ó ter uns límites tan extensos os conflictos coas comunidades veciñais son frecuentes, sen que ata o de agora se puidese acadar un acordo amigable, polo que o 21 de febreiro de 1991 a comunidade propietaria solicitou a apertura do expediente de deslinde do mesmo, e con data 1 de agosto do mesmo ano o director xeral de Montes e Medio Ambiente Natural aproba o expediente e declara o monte en estado de deslinde.</p>
<p>3. A tramitación previa ó apeo foi executada cumprindo as prescricións establecidas nos artigos 96 e seguintes do Regulamento de montes do 22 de febreiro de 1962. A documentación que os distintos afectados presentaron foi remitida ó Gabinete Xurídico Territorial de Ourense para o seu exame, cualificación e informe, podendo salienta-la sentencia firme do Xulgado de Primeira Instancia número dous de Ourense, do 4 de xullo de 1968, que declara como veciñal en man común a propiedade dos montes Fontao e Coto de Uxo.</p>
<p>4. O apeo iniciouse de acordo coa data e o lugar anunciados previamente e alongouse durante sesenta e seis días, dado os límites tan extensos do monte, levándose a cabo coa asistencia dos representantes da administración forestal e das comunidades e par</p>
<p>ticulares interesados, sen que se rexistrasen incidentes.</p>
<p>5. En data 20 de decembro 1993, o enxeñeiro operador elabora o seu informe-proposta no que propón que o monte quede dividido nas parcelas seguintes:</p>
<p>1ª Fontao; 2ª Carboeira, 3ª Serra, 4ª Costa das Moas-O Cabo; 5ª Campo Longo; 6ª Soterra-Monterroso; 7ª Carupe; 8ª Balboa; 9ª Albelos-Outeiro da Pena-Castro; 10ª Barxa de Pereira; 11ª Nobascos; 12ª Porto Carro; 13ª As Piteiras e Carpaceiras e 14ª San Vicente, e que se recoñeza a propiedade exclusiva dos veciños da parroquia de Avión de tódalas parcelas menos a primeira, Fontao que propón, se recoñeza como dos veciños de Avión, de Amiudal e demais partícipes.</p>
<p>6. No período legal de reclamacións presentáronse dúas, unha do letrado representante da parroquia de Avión na que alega non ter recibido a comunicación da apertura do período de vista polo que non puido exerce-lo dereito de reclamación, o que non era de todo certo pois a comunicación foille remitida ó presidente da comunidade.</p>
<p>A outra foi do presidente da comunidade de Amiudal e baseábase en tres feitos:</p>
<p>a) Unha defectuosa valoración e cualificación xurídica dos títulos.</p>
<p>b) Incumprimento do mandato efectuado polo Xurado Provincial de Montes para que se efectúe o deslinde de acordo coa sentencia xudicial.</p>
<p>c) Non seguirse no deslinde da parcela Fontao o plano que serviu de base para os pronunciamentos xudiciais.</p>
<p>Pedía a nulidade do deslinde no que se refire á parcela Fontao e na adxudicación da pertenza que propón o enxeñeiro operador.</p>
<p>7. En data 13 de xuño de 1994, o Gabinete Xurídico Territorial de Ourense emite informe sobre a reclamación do presidente da comunidade de Amiudal e nel mantense que o monte Fontao que aparece na sentencia xudicial de 1968 non forma parte do Comunal de San Xusto e que o enxeñeiro operador non ten capacidade para incluílo neste deslinde nin para atribuírlle a pertenza ós veciños de Avión, Amiudal e outros partícipes; nembargante a inclusión non supón a nulidade do expediente de deslinde.</p>
<p>8. En data 28 de xullo de 1994 o xefe do Servicio de Montes e Industrias Forestais de Ourense elabora o seu informe-proposta no que mantén a tese de que a parcela Fontao forma parte do expediente de deslinde aínda que non se pronuncia pola asignación da pertenza, que deixa para os asesores xurídicos da Dirección Xeral de Montes e Medio Ambiente Natural. No referente ó resto das parcelas propón que se aprobe o deslinde e se asigne a súa pertenza ós veciños da parroquia de Avión.</p>
<p>9. En data 24 de marzo de 1995 elévase o expediente ó Gabinete de Asuntos Constitucionais e Defensa Xurídica Xeral para o seu informe en cumprimento do</p>
<p>establecido no artigo 125 do Regulamento de montes, contestando que dá por reproducido o informe do Gabinete Xurídico Territorial de Ourense do 13 de xuño de 1994.</p>
<p>Fundamentos de dereito</p>
<p>I</p>
<p>O Servicio de Montes e Industrias Forestais de Ourense é competente para verifica-lo devandito deslinde, cumpridas tódalas prescricións legais en canto a publicidade, notificacións e demais requisitos esixidos pola lexislación vixente, e esta Consellería de Agricultura, Gandería e Montes é competente para dicta-la presente orde de conformidade co establecido no artigo 14 da Lei de montes do 8 de xuño de 1957, en relación co Real decreto 1535/1984, do 20 de xuño, sobre traspaso de funcións e servicios do Estado á Comunidade Autónoma de Galicia en materia de conservación da natureza.</p>
<p>II</p>
<p>As comunidades e os particulares aportaron a documentación que consideraron oportuna en defensa dos seus dereitos, sobre a emitiu o informe preceptivo o Gabinete Xurídico Territorial de Ourense.</p>
<p>III</p>
<p>As resolucións do xurado provincial de Montes son as únicas que outorgan a propiedade e as mesmas só poden modificarse por sentencias dos tribunais ordinarios.</p>
<p>No caso que nos ocupa, cando o xurado provincial declarou como veciñal en man común o monte Comunal de Avión xa era firme a sentencia dictada polo Xulgado de Primeira Instancia número dous de Ourense do 4 de xullo de 1968, e nela establécese que os montes que se describen no feito terceiro da demanda son propiedade en man común dos veciños da parroquia de Amiudal e dos outros partícipes en favor dos cales se acciona. E no feito terceiro, no apartado quinto descríbese o monte Fontao cos seus límites e unha superficie de 512 hectáreas, e aínda que a resolución do xurado provincial non fai referencia a ela, o que si fai na declaración dos montes veciñais da parroquia de Amiudal, non ten valor no que contradiga a sentencia e polo tanto o enxeñeiro operador non pode ignorala ó face-lo apeo nin na súa proposta, e menos contradicila.</p>
<p>Vistos:</p>
<p>A Lei de montes do 8 de xuño de 1957 e o regulamento para a súa aplicación, do 22 de febreiro de 1962.</p>
<p>A lexislación vixente en materia de montes veciñais en man común.</p>
<p>O Real decreto 1535/1984, do 20 de xuño, de traspaso de funcións e servicios do Estado á Comunidade Autónoma de Galicia en materia de conservación da natureza.</p>
<p>A Lei de procedemento administrativo do 17 de xullo de 1958.</p>
<p>A Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Esta Consellería de Agricultura, Gandería e Montes, por proposta da Dirección Xeral de Montes e Medio Ambiente Natural,</p>
<p>DISPÓN:</p>
<p>Primeiro.-Aproba-lo deslinde do monte comunal de Avión pertencente á parroquia de Avión, de acordo coas actas, rexistros topográficos e plano que figuran no expediente, e que queda formado polas trece parcelas seguintes:</p>
<p>-Parcela nº 2 do plano.</p>
<p>Nome: Carboeira.</p>
<p>Límites:</p>
<p>N-Encoro de Albarellos e concello de Boborás.</p>
<p>L-Concello de Boborás.</p>
<p>S-Encoro de Albarellos.</p>
<p>O-Encoro de Albarellos.</p>
<p>Cabida total: 167,50 hectáreas.</p>
<p>Enclavados: non.</p>
<p>Está limitada polos piquetes do nº 434 ó 549.</p>
<p>-Parcela nº 3 do plano.</p>
<p>Nome: Serra.</p>
<p>Límites:</p>
<p>N-Encoro de Albarellos.</p>
<p>L-Concello de Leiro.</p>
<p>S-Estrada de Beariz a Beade, regato Fontao, Rego do Cabo e Pico da Cruz.</p>
<p>O-Encoro de Albarellos e predios particulares.</p>
<p>Cabida total: 175,40 hectáreas.</p>
<p>Enclavados: non.</p>
<p>Está limitada polos piquetes do nº 391 ó 433 e do 550 ó 596.</p>
<p>-Parcela nº 4 do plano.</p>
<p>Nome: Costa das Moas-O Cabo.</p>
<p>Límites:</p>
<p>N-Predios particulares.</p>
<p>L-Predios particulares.</p>
<p>S-Río Cubeta e predios particulares.</p>
<p>O-Predios particulares e Comunal de Nieva.</p>
<p>Cabida total: 89 hectáreas.</p>
<p>Enclavados: 0,85 hectáreas.</p>
<p>Cabida comunal: 88,15 hectáreas.</p>
<p>Está limitada polos piquetes do nº 273 ó 381 e do 598 ó 818.</p>
<p>-Parcela nº 5 do plano.</p>
<p>Nome: Campolongo.</p>
<p>Límites:</p>
<p>N-Predios particulares.</p>
<p>L-Predios particulares.</p>
<p>S-Predios particulares e comunal de Nieva.</p>
<p>O-Predios particulares.</p>
<p>Cabida total: 11,45 hectáreas.</p>
<p>Enclavados: non.</p>
<p>Está limitada polos piquetes do nº 269 ó 270 e do 819 ó 877.</p>
<p>-Parcela nº 6 do plano.</p>
<p>Nome: Soterra-Monterroso.</p>
<p>Límites:</p>
<p>N-Predios particulares.</p>
<p>L-Predios particulares.</p>
<p>S-Predios particulares.</p>
<p>O-Predios particulares e comunal de Abelenda.</p>
<p>Cabida total: 82,90 hectáreas.</p>
<p>Enclavados: 0,25 hectáreas.</p>
<p>Cabida comunal: 82,65 hectáreas.</p>
<p>Está limitada polos piquetes nº 262 ó 265 e do 878 ó 1094.</p>
<p>-Parcela nº 7 do plano.</p>
<p>Nome: Carupe.</p>
<p>Límites:</p>
<p>N-Predios particulares.</p>
<p>L-Predios particulares.</p>
<p>S-Predios particulares.</p>
<p>O-Comunal de Abelenda.</p>
<p>Cabida total: 5,20 hectáreas.</p>
<p>Enclavados: non.</p>
<p>Está limitada polos piquetes nº 257 ó 261 e do 1095 ó 1119.</p>
<p>-Parcela nº 8 do plano.</p>
<p>Nome: Balboa.</p>
<p>Límites:</p>
<p>N-Comunal de Amiudal.</p>
<p>L-Predios particulares.</p>
<p>S-Predios particulares.</p>
<p>O-Predios particulares.</p>
<p>Cabida total: 40,40 hectáreas.</p>
<p>Enclavados: non.</p>
<p>Está limitada polos piquetes nº 251 ó 256 e do 1120 ó 1172.</p>
<p>-Parcela nº 9 do plano.</p>
<p>Nome: Albelos-Outeiro da Pena-Castro.</p>
<p>Límites:</p>
<p>N-Río Avia e Comunal de Amiudal.</p>
<p>L-Predios particulares e encoro de Albarellos.</p>
<p>S-Predios particulares.</p>
<p>O-Predios particulares.</p>
<p>Cabida total: 234,80 hectáreas.</p>
<p>Enclavados: 5,30 hectáreas.</p>
<p>Cabida comunal: 229,50 hectáreas.</p>
<p>Está limitada polos piquetes nº 223 ó 249 e do 1173 ó 1319.</p>
<p>-Parcela nº 10 do plano.</p>
<p>Nome: Barxa de Pereira.</p>
<p>Límites:</p>
<p>N-Encoro de Albarellos.</p>
<p>L-Encoro de Albarellos.</p>
<p>S-Predios particulares.</p>
<p>O-Predios particulares.</p>
<p>Cabida total: 5,60 hectáreas.</p>
<p>Enclavados: non.</p>
<p>Está limitada polos piquetes nº 1320 ó 1341.</p>
<p>-Parcela nº 11 do plano.</p>
<p>Nome: Nobascos.</p>
<p>Límites:</p>
<p>N-Encoro de Albarellos.</p>
<p>L-Encoro de Albarellos.</p>
<p>S-Encoro de Albarellos e predios particulares.</p>
<p>O-Predios particulares.</p>
<p>Cabida total: 77,65 hectáreas.</p>
<p>Enclavados: non.</p>
<p>Está limitada polos piquetes nº 1342 ó 1440.</p>
<p>-Parcela nº 12 do plano.</p>
<p>Nome: Porto Carro.</p>
<p>Límites:</p>
<p>N-Predios particulares.</p>
<p>L-Encoro de Albarellos.</p>
<p>S-Río Valderías.</p>
<p>O-Predios particulares.</p>
<p>Cabida total: 6,90 hectáreas.</p>
<p>Enclavados: non.</p>
<p>Está limitada polos piquetes nº 1441 ó 1459.</p>
<p>-Parcela nº 13 do plano.</p>
<p>Nome: As Piteiras e Carpaceiras.</p>
<p>Límites:</p>
<p>N-Predios particulares.</p>
<p>L-Estrada de Beade a Beariz.</p>
<p>S-Predios particulares.</p>
<p>O-Predios particulares.</p>
<p>Cabida total: 4 hectáreas.</p>
<p>Enclavados: non.</p>
<p>Está limitada polos piquetes nº 1460 ó 1479.</p>
<p>-Parcela nº 14 do plano.</p>
<p>Nome: San Vicente.</p>
<p>Límites:</p>
<p>N-Predios particulares.</p>
<p>L-Estrada de San Xusto a San Vicente.</p>
<p>S-Predios particulares.</p>
<p>O-Predios particulares.</p>
<p>Cabida total: 2,80 hectáreas.</p>
<p>Enclavados: non.</p>
<p>Está limitada polos piquetes nº 1480 ó 1497.</p>
<p>Segundo.-Declarar, expresamente, que no referente ás reclamacións de propiedade a presente resolución esgota a vía administrativa e que queda expedita a xudicial civil.</p>
<p>Terceiro.-Esta orde entrará en vigor o día seguinte ó da súa publicación no Diario Oficial de Galicia e en contra dela só cabe interpoñe-lo recurso contencioso-administrativo perante o Tribunal Superior de Xustiza de Galicia no prazo de dous meses contados desde o día da súa entrada en vigor.</p>
<p>Santiago de Compostela, 31 de outubro de 1995.</p>
<p>P.D. (Orde 13-12-1993)</p>
<p>Antonio Luis Rosón Pérez</p>
<p>Secretario xeral da Consellería de Agricultura, Gandería e Montes</p>
<p>9507211</p>

