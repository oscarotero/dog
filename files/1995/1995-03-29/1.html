---
date: '1995-03-29'
id: C90A
page: 2
number: 62
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Orde do 9 de marzo de 1995 pola que se determinan os nomes oficiais dos
  topónimos que se relacionan pertencences ós concellos de: Boborás; Piñor;
  Pobra de Trives, A; Teixeira, A; Trasmiras; Verín; Vilamartín de Valdeorras;
  Vilardevós e Vilariño de Conso.
range: Orde
url: 'https://www.xunta.gal/dog/Publicados/1995/19950329/AnuncioC90A_gl.html'
---
<p>A Lei 3/1983, do 15 de xuño, de normalización lingüística, dispón no seu artigo 10 que «Os topónimos de Galicia terán como única forma oficial a galega».</p>
<p>De acordo con este mandato, seguindo o procedemento establecido polo Decreto 132/1984, do 6 de setembro, para a fixación ou recuperación da toponimia de Galicia, e contando co preceptivo dictame da Comisión de Toponimia, emitido na súa sesión plenaria do dez de febreiro de mil novecentos noventa e cinco, esta consellería dispón:</p>
<p>Artigo único</p>
<p>Quedan aprobados os nomes oficiais dos topónimos que figuran no anexo desta orde.</p>
<p>Disposición adicional</p>
<p>Do establecido na presente orde e do seu anexo daráselles conta ás autoridades estatais correspondentes para os efectos que cumpran no exercicio das súas funcións.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 9 de marzo de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

