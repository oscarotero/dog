---
date: '1995-05-22'
id: E026
page: 3
number: 96
agency: CONCELLO DE FERROL
section: VI. ANUNCIOS
title: Anuncio de convocatoria.
range: Anuncio
url: 'https://www.xunta.gal/dog/Publicados/1995/19950522/AnuncioE026_gl.html'
---
<p>1. Obxecto: a contratación mediante concurso do Servicio de Asistencia Sanitaria Médico-Cirúrxica ó persoal funcionario deste concello non acollido ó sistema de asistencia sanitaria da Seguridade Social, ó abeiro do previsto no Real decreto 480/1993, do 2 de abril.</p>
<p>As prestacións do servicio terán, como mínimo, o mesmo alcance e condicións do sistema da Seguridade Social, conforme o artigo 6 e disposición transitoria quinta do real decreto mencionado no parágrafo precedente.</p>
<p>2. Duración do contrato: un ano, agás que por imposición dunha norma legal ou regulamentaria se lle deba aplicar outro réxime de asistencia sanitaria ó persoal sanitario deste concello, podendo ser obxecto de prórroga por outro ano, salvo denuncia, dunha das partes.</p>
<p>3. Tipo de licitación: o tipo máximo de licitación será de 30.000.000 de ptas., non podendo representa-la oferta económica, en calquera caso, unha cota mensual inferior ó cociente que resultaría da división do total da cotización á Seguridade Social por asistencia sanitaria, partido polo número de asegurados e beneficiarios, segundo o padrón de protexidos por este servicio.</p>
<p>4. Garantías: a garantía provisional queda establecida na cantidade de 600.000 ptas. e a definitiva en 1.200.000 ptas.; poden constituírse ambas en metálico ou en aval bancario da Caixa de Aforros e, en todo caso, na Tesourería do Concello de Ferrol.</p>
<p>5. Modelo de proposición: será como segue:</p>
<p>Don/Dona... (nome, apelidos e circunstancias), con domicilio en..., por sí mesmo/a ou na representación que ostenta, informado/a do anuncio do concurso público para a prestación do servicio médico-cirúrxico ós funcionarios do Concello de Ferrol non integrados no sistema de asistencia sanitaria da Seguridade Social, ofrece e comprométese a cumpri-lo obxecto do contrato por unha cota por beneficiario do Servicio de... ptas., na forma e condicións establecidas no correspondente prego de condicións administrativas, que acepta e para tal fin achega na forma regulamentaria os documentos requiridos nelas.</p>
<p>...., ... de... de 1995.</p>
<p>Licitador,</p>
<p>6. Prazo, hora e forma de presentación de proposicións: presentaranse directamente e en man, no rexistro xeral de entrada do Concello de Ferrol, en horas de 9 a 13.30, en sobre pechado, dentro dos dez días hábiles seguintes ó da publicación do último anuncio da convocatoria ben sexa no Boletín Oficial del Estado, no BOP da Coruña ou no Diario Oficial de Galicia. Se o último día coincidise en sábado, o prazo de presentación de proposicións rematará as 13.30 horas do seguinte día hábil.</p>
<p>7. Documentos que acompañarán a proposición: no sobre que conteña a proposición incluiranse, inexcusablemente, os seguintes documentos:</p>
<p>a) DNI do licitador.</p>
<p>b) Se o propoñente é unha sociedade, primeira copia ou testemuño notarial da escritura social debidamente inscrita no Rexistro Mercantil, e certificados conforme dispoñen de suficiente organización e medios técnicos para a realización do traballo.</p>
<p>c) Declaración xurada de ter plena capacidade de obrar e de non se atopar comprendido en ningunha das circunstancias que sinala o artigo 9 da Lei de contratos do Estado nin en ningunha circunstancia de incapacidade ou incompatibilidade a que se refiren os artigos 4 e 5 do Regulamento de contratación das corporacións locais.</p>
<p>d) Certificacións expedidas polo órgano competente do Ministerio de Facenda e pola Tesourería Xeral da Seguridade Social, acreditativas de que o licitador está ó corrente no cumprimento das súas obrigas tributarias e da Seguridade Social ou declaración responsable do licitador ante autoridade ou persoa que dá fe pública acreditativa de tales extremos.</p>
<p>e) En caso de concorreren varios empresarios individuais agrupados temporalmente para o efecto, deberase acreditar que cada un dos empresarios que a integran, cumpren os requisitos establecidos nos apartados anteriores, e indicaranse ademais no escrito de proposición os nomes e circunstancias dos empresarios que subscriben, a participación de cada un deles e a designación da persoa ou entidade que durante a vixencia do contrato ha de ostenta-la plena representación de todos eles fronte ó concello.</p>
<p>f) Cando o licitador actúe mediante apoderado ou se trate de sociedades, escritura de apoderamento, certificada polo secretario da corporación, inscrito no Rexistro Mercantil.</p>
<p>g) Fotocopia do recibo da licencia fiscal (IAE).</p>
<p>h) Declaración xurada de que dispón dunha organización con elementos persoais e materiais afectos de modo permanente e idóneo para a realización do servicio obxecto do concurso, con expresión individualizada destes medios.</p>
<p>i) As referencias técnicas:</p>
<p>-Currículum vitae cos datos persoais, académicos e profesionais, concursos nos que participou e posto acadado neles, de cada compoñente do equipo e compromiso expreso dos mesmos para a realización do servicio.</p>
<p>-Relación de servicios iguais ou análogos realizados, os que realice ou teña concertados actualmente con organismos da Administración pública ou privados.</p>
<p>-Plan de realización do servicio, que deberá conter:</p>
<p>-Memoria, na cal, conforme co establecido neste prego, se expoñan claramente tódalas prestacións e cadros médicos e centros hospitalarios que garantan a execución do servicio nas condicións que se establecen no punto 5 deste prego de condicións.</p>
<p>-Descrición dos equipos de persoal facultativo, de medicina xeral e especialidades médicas de practicantes e centros hospitalarios, que poña á disposición dos beneficiarios do seguro.</p>
<p>8. Lugar, día e hora de apertura de plicas: terá lugar na Casa do Concello de Ferrol, ás 11 horas do día hábil seguinte a aquel en que remate o prazo de presentación de proposicións, salvo que esta data coincida en sábado, xa que nese caso, a apertura terá lugar ás 11 horas do seguinte día hábil.</p>
<p>9. Información: o expediente administrativo está á disposición do público no Negociado de Persoal do concello; pódese solicitar, ademais, información telefonicamente ou mediante fax ós números 33 67 32 e 35 41 22 (fax).</p>
<p>Ferrol, 2 de maio de 1995.</p>
<p>O alcalde</p>
<p>Rubricado</p>

