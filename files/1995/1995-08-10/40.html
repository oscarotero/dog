---
date: '1995-08-10'
id: 34B6
page: 6
number: 153
agency: CONCELLO DE BEGONTE
section: VI. ANUNCIOS
title: >-
  Edicto do 27 de xullo de 1995 polo que se anuncia a exposición ó público dos
  traballos de avance das normas subsidiarias de planeamento e a suspensión de
  licencias urbanísticas.
range: Edicto
url: 'https://www.xunta.gal/dog/Publicados/1995/19950810/Anuncio34B6_gl.html'
---
<p>O Pleno da Corporación, en sesión extraordinaria que tivo lugar o día vinteseis dos correntes, acordou expoñer ó público os traballos de formación das normas subsidiarias de planeamento do Concello de Begonte, unha vez adquirido o suficiente grao de desenvolvemento como para permitiren o anuncio de criterios, obxectivos e solucións xerais de planificamento, co obxecto de que, no prazo de un mes, a contar desde a publicación deste anuncio no Diario Oficial de Galicia se poidan examina-los ditos traballos por corporacións, asociacións ou particulares interesados, e presenta-las suxerencias ou alternativas que coiden oportunas, co obxecto de confirmar ou rectificar aqueles criterios ou solucións xerais de planeamento.</p>
<p>Os traballos referenciados, que constitúen un avance das normas subsidiarias de planeamento poderán ser examinados durante o dito prazo nas dependencias municipais.</p>
<p>Quedan suspendidas por dous anos as licencias de edificacións, demolición e reparcelación en todo o termo municipal de Begonte, por supoñe-las novas determinacións modificacións do réxime urbanístico vixente en todo o ámbito municipal.</p>
<p>A suspensión extinguirase, en todo caso, coa aprobación definitiva do planeamento.</p>
<p>Begonte, 27 de xullo de 1995.</p>
<p>José Pena Rábade</p>
<p>Alcalde</p>
<p>95-4902</p>

