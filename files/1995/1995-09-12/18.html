---
date: '1995-09-12'
id: 422E
page: 6927
number: 175
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (263/1994).
range: Cédula
url: 'https://www.xunta.gal/dog/Publicados/1995/19950912/Anuncio422E_gl.html'
---
<p>María Manuela García Jalón de la Lama, secretaria do Xulgado de Primeira Instancia e Instrucción número cinco de Santiago de Compostela, dou fe e certifico de que nos autos de medidas provisionais tramitadas neste xulgado co número 263/1994 se dictou auto que no encabezamento e parte dispositiva di: «En Santiago de Compostela, o quince de maio de mil novecentos noventa e cinco, Ángel Pantín Reigada, maxistrado-xuíz titular do Xulgado de Primeira Instancia e Instrucción número cinco dos desta cidade, dictou a presente resolución no procedemento civil de medidas provisionais coetáneas á petición de separación seguido neste xulgado co nº 263/1994, no que actuaron como partes, como demandante Tránsito Salazar Jiménez, representada polo procurador dos tribunais Darío García Brea, designado de oficio, e asistida de igual modo, e como demandado Rafael Ferreruela Fernández, en ignorado paradoiro, sendo parte o Ministerio Fiscal.</p>
<p>Parte dispositiva.-Que debo denegar e denego a adopción de medidas reguladoras da situación patrimonial e persoal creada pola pendencia do preito de separación, sen prexuízo das consecuencias legalmente unidas á admisión da demanda de separación. Contra esta resolución non se dará ningún recurso pero poderase formular oposición ante este mesmo xulgado no prazo de oito días desde a notificación. Así o acordo no lugar e data reseñados».</p>
<p>E para que así conste e sirva de notificación a Rafael Ferreruela Fernández, en ignorado paradoiro, expido a presente cédula en Santiago de Compostela o vinteseis de xuño de mil novecentos noventa e cinco, do que dou fe.</p>
<p>Rubricado</p>
<p>5874</p>

