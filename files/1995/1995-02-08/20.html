---
date: '1995-02-08'
id: 9C3A
page: 1110
number: 27
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 23 de xaneiro de 1995 pola que se modifica o prazo establecido no
  artigo 7 da do 21 de marzo de 1994 pola que se establece a convocatoria
  pública para a programación de cursos do Plan Nacional de Formación e
  Inserción Profesional na Comunidade Autónoma de Galicia correspondentes ó
  exercicio de 1994, para o remate das accións formativas e para a xustificación
  dos custos inherentes a elas.
range: Orde
url: 'https://www.xunta.gal/dog/Publicados/1995/19950208/Anuncio9C3A_gl.html'
---
<p>0 art. 7 da orde da Consellería de Familia, Muller e Xuventude do 21 de marzo de 1994 establece que as accións formativas deberán rematarse como data límite o 31 de marzo de 1995, debendo estar xustificados os custos inherentes a elas mediante certificación do xefe do Servicio Administrativo de For</p>
<p>mación Ocupacional da Dirección Xeral de Formación e Emprego, nos servicios centrais, e do xefe do Servicio de Formación e Emprego nas respectivas delegacións provinciais, o 15 de abril de 1995.</p>
<p>A asignación a esta Comunidade Autónoma de máis fondos dos previstos pola Administración do Estado e dos consignados nos orzamentos xerais da Comunidade Autónoma para 1994 provocou un retraso no comezo de moitos cursos que inicialmente non estaban previstos e que, en consecuencia, non poderán cumpri-lo prazo establecido na antedita orde, polo que se fai precisa a súa ampliación para aquelas accións formativas aprobadas con posterioridade ó 15 de outubro de 1994 e que teñan unha duración superior a 600 horas.</p>
<p>Consecuentemente con todo o anterior, e facendo uso da autorización expresa contida na disposición derradeira primeira do Decreto 52/1994, do 4 de marzo, en exercicio das facultades que me confire o art. 34 da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-</p>
<p>Modifícase o art. 7 da orde do 21 de marzo de 1994 pola que se establece a convocatoria pública para a programación de cursos do Plan Nacional de Formación e Inserción Profesional na Comunidade Autónoma de Galicia correspondentes ó exercicio de 1994, ó que se lle engade un párrafo segundo que terá a seguinte redacción:</p>
<p>2. As accións formativas aprobadas con posterioridade ó 15 de outubro de 1994 e que teñan unha duración superior a 600 horas deberán rematarse como data límite o 31 de maio de 1995, debendo estar xustificados os custos inherentes a elas, da forma sinalada no parágrafo anterior, o 15 de xuño de 1995.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 23 de xaneiro de 1995.</p>
<p>Manuela López Besteiro</p>
<p>Conselleira de Familia, Muller e Xuventude</p>

