---
date: '1995-02-08'
id: 9BFE
page: 1100
number: 27
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de xaneiro de 1995, da Dirección Xeral da Función Pública,
  pola que se emprazan as partes interesadas no recurso
  contencioso-administrativo número 01/0002630/1994, interposto por Rosa María
  Martínez García.
range: Resolución
url: 'https://www.xunta.gal/dog/Publicados/1995/19950208/Anuncio9BFE_gl.html'
---
<p>O 5 de xaneiro de 1994, a Dirección Xeral da Función Pública recibe da sala do contencioso-administrativo, sección primeira, do Tribunal Superior de Xustiza de Galicia, providencia pola que se admite o recurso contencioso-administrativo número 01/0002630/1994, interposto por Rosa María Martínez García, contra acordo do 4-7-94 (DOG do 8-7-94) da Consellería da Presidencia e Administración Pública, resolución do conselleiro do 21-10-94 e resolución do 2-11-94 do director xeral, sobre cobertura de postos de traballo reservados a persoal laboral.</p>
<p>En consecuencia, esta dirección xeral acordou nesta data, de conformidade co disposto no artigo 64 da Lei do 27 de decembro de 1956, reguladora da xurisdicción contencioso-administrativa, modificada pola Lei 10/1992, do 30 de abril, a remisión do correspondente expediente administrativo á referida sala, o que se notifica para xeral coñecemento a tódalas persoas interesadas no procedemento, e son emprazadas para que poidan comparecer en forma en autos na sala do contencioso-administrativo do Tribunal Superior de Xustiza de Galicia no prazo de nove días.</p>
<p>Santiago de Compostela, 18 de xaneiro de 1995.</p>
<p>Joaquín López-Rúa Soler</p>
<p>Director xeral da Función Pública</p>

