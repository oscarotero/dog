---
date: '1995-02-08'
id: 9BFA
page: 1099
number: 27
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de xaneiro de 1995, da Dirección Xeral da Función Pública,
  pola que se emprazan as partes interesadas no recurso
  contencioso-administrativo número 01/0002479/1994, interposto por Carlos A.
  Gómez Otero.
range: Resolución
url: 'https://www.xunta.gal/dog/Publicados/1995/19950208/Anuncio9BFA_gl.html'
---
<p>O 12 de xaneiro de 1994, a Dirección Xeral da Función Pública recibe da sala do contencioso-administrativo, sección primeira, do Tribunal Superior de Xustiza de Galicia, providencia pola que se admite o recurso contencioso-administrativo número 01/0002479/1994, interposto por Carlos A. Gómez Otero, contra resolución do 21-10-94, da Dirección Xeral da Función Pública, que desestima recurso ordinario interposto contra a desestimación de reclamación sobre exclusión do recorrente de participar nos cursos II e III para obtención diploma de directivos EGAP.</p>
<p>En consecuencia, esta dirección xeral acordou nesta data, de conformidade co disposto no artigo 64 da Lei do 27 de decembro de 1956, reguladora da xurisdicción contencioso-administrativa, modificada pola Lei 10/1992, do 30 de abril, a remisión do correspondente expediente administrativo á referida sala, o que se notifica para xeral coñecemento a tódalas persoas interesadas no procedemento, e son emprazadas para que poidan comparecer en forma en autos na sala do contencioso-administrativo do Tribunal Superior de Xustiza de Galicia no prazo de nove días.</p>
<p>Santiago de Compostela, 18 de xaneiro de 1995.</p>
<p>Joaquín López-Rúa Soler</p>
<p>Director xeral da Función Pública</p>

