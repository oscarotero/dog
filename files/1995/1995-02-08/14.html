---
date: '1995-02-08'
id: 9C22
page: 1108
number: 27
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 39/1995, do 27 de xaneiro, polo que se aproba o escudo heráldico do
  Concello de Antas de Ulla.
range: Decreto
url: 'https://www.xunta.gal/dog/Publicados/1995/19950208/Anuncio9C22_gl.html'
---
<p>O Concello de Antas de Ulla considerou conveniente adopta-lo seu escudo heráldico para perpetuar, con simboloxía adecuada e conforme as normas da heráldica, os feitos máis relevantes e peculiares do seu pasado histórico. Para iso, e de acordo coas facultades que lle confiren as disposicións vixentes, elevou o correspondente informe e memoria descritiva para a súa aprobación definitiva.</p>
<p>O expediente instruíuse conforme as normas do procedemento establecidas na Lei de réxime local, no Regulamento de organización, funcionamento e réxime xurídico das corporacións locais e máis no Decreto 258/1992, do 10 de setembro, da Consellería da Presidencia e Administración Pública.</p>
<p>A competencia exclusiva correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>Na súa virtude, visto o informe emitido pola Comisión de Heráldica da Xunta de Galicia, e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintesete de xaneiro de mil novecentos noventa e cinco,</p>
<p>DISPOÑO:</p>
<p>Artigo único.-Aproba-lo escudo heráldico do Concello de Antas de Ulla, que quedará organizado do seguinte xeito: de azur, e sobre ondas de prata, unha torre de ouro flanqueada de dous caldeiros de prata; xefe de gules con un crecente de prata; flanqueado de dúas estrelas de ouro. Ó timbre, coroa real cerrada.</p>
<p>Santiago de Compostela, vintesete de xaneiro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Miguel Diz Guedes</p>
<p>Conselleiro de Xustiza, Interior e Relacións</p>
<p>Laborais</p>

