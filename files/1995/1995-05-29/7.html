---
date: '1995-05-29'
id: DDD6
page: 3955
number: 101
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 18 de abril de 1995, da Secretaría Xeral da Consellería de
  Política Territorial, Obras Públicas e Vivenda, pola que se dispón a
  publicación da parte dispositiva da Orde do 17 de iguais mes e ano pola que se
  lle outorga a aprobación definitiva ó proxecto de modificación do Plan Xeral
  de Ordenación Urbana de Lugo na zona de Porta Miñá.
range: Resolución
url: 'https://www.xunta.gal/dog/Publicados/1995/19950529/AnuncioDDD6_gl.html'
---
<p>O conselleiro de Política Territorial, Obras Públicas e Vivenda, o día 17 de abril de 1995, dictou a orde que na súa parte dispositiva literalmente di:</p>
<p>RESOLVO:</p>
<p>De conformidade co disposto no artigo 132 do Regulamento de planeamento urbanístico, e aceptando e dando por integramente reproducidos os informes emitidos pola Comisión Territorial do Patrimonio Histórico-Artístico (26 de novembro de 1993) e polo Pleno da Comisión Superior de Urbanismos de Galicia (17 de marzo de 1995), outorga-la aprobación definitiva ó proxecto de modificación do Plan Xeral de Ordenación Urbana de Lugo na zona de</p>
<p>Porta Miñá, que fora aprobado provisionalmente polo Concello de Lugo na súa sesión do 30 de decembro de 1993, coas seguintes puntualizacións:</p>
<p>1. Elimínanse aqueles extremos do proxecto que, sen encontrar soporte nin xustificación na modificación proxectada, afectan determinacións do vixente plan xeral; especificamente as seguintes: 3311 c), 3312 b), 3313, 3315, 3324, cadro J3301, 345, 41, 421 c), g), j), l), n), ñ), s) e v), 43, ordenanza 05 (punto 0531.b) e 44.</p>
<p>2. Elimínanse as previsións relativas á compátibilización pormenorizada no subsolo dos espacios libres de aparcamentos subterráneos.</p>
<p>3. O plan especial previsto no ámbito da modificación deberá suxeitarse integramente ó informe emitido o 26 de novembro de 1993 pola Comisión Territorial do Patrimonio Histórico-Artístico de Lugo.</p>
<p>Notifíquese a presente resolución e publíquese a súa parte dispositiva con expresión dos recursos legalmente procedentes.</p>
<p>O que se fai público para xeral coñecemento e para os efectos oportunos, e advírtese que contra a dita orde, que se transcribe definitiva en vía administrativa, cabe recurso contencioso-administrativo ante a Sala do Contencioso do Tribunal Superior de Xustiza de Galicia, no prazo de dous meses contados desde o día seguinte ó da súa notificación ou publicación, lembrando que se debe comunicar previamente a esta consellería a devandita interposición conforme o artigo 110.3º da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 18 de abril de 1995.</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras públicas e Vivenda</p>

