---
date: '1995-03-08'
id: B8D6
page: 1817
number: 47
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 16 de xaneiro de 1995, do Xurado Provincial de Montes Veciñais en
  Man Común da Coruña, polo que se inicia a tramitación do expediente número 318
  de clasificación do monte Can de Carracedo e Chan de Salgueiro pertencente á
  parroquia de Santiago de Mera, concello de Ortigueira.
range: Edicto
url: 'https://www.xunta.gal/dog/Publicados/1995/19950308/AnuncioB8D6_gl.html'
---
<p>Perante este Xurado Provincial de Montes Veciñais en Man Común tramítase o expediente número 318 de clasificación do monte que ten as características que se indican a continuación:</p>
<p>Denominación: Can de Carracedo e Chan de Salgueiro.</p>
<p>Comunidade veciñal: parroquia de Santiago de Mera.</p>
<p>Concello: Ortigueira.</p>
<p>Superficie: 364 ha.</p>
<p>Lindeiros:</p>
<p>Procede do monte Can de Carracedo e Chan de Salgueiro, nº 236 do C.U.P.</p>
<p>Norte: montes comunais de Sto. Adrián de Veiga.</p>
<p>Sur: montes da parroquia de Santa María de Mera.</p>
<p>Leste: propiedades particulares.</p>
<p>Oeste: concello de Cedeira.</p>
<p>Límites que, declarados pola xunta promotora, se corresponden cos descritos nas actas de declaración do xurado e os que se reflicten nos expedientes de deslindamento do monte.</p>
<p>En virtude do acordado polo xurado, e en cumprimento da orde do instructor do 16 de xaneiro de 1995, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no art. 23 do Regulamento do 23 de setembro de 1992 para a aplicación da citada lei, cantas persoas, organismos ou corporacións resulten interesadas, poidan comparecer e intervir no expediente iniciado e formular perante o xurado, no prazo de un mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistilas en relación co monte, xuntando, se é o caso, a documentación que coiden conveniente ó respecto.</p>
<p>A Coruña, 16 de xaneiro de 1995.</p>
<p>Vº e pr.</p>
<p>Juan Ramón Beneyto Bellas</p>
<p>Instructor</p>
<p>Manuel Puente Araújo</p>
<p>Secretario</p>

