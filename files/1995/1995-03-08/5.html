---
date: '1995-03-08'
id: B88A
page: 1801
number: 47
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 63/1995, do 24 de febreiro, polo que se acepta a cesión a título
  gratuíto do local nº 1, planta baixa e entreplanta, sito na rúa Illas Canarias
  de Lugo, feita a favor do Servicio Galego de Saúde para a construcción dun
  centro de saúde.
range: Decreto
url: 'https://www.xunta.gal/dog/Publicados/1995/19950308/AnuncioB88A_gl.html'
---
<p>Mediante Resolución do 28 de decembro de 1994 o director xeral do Instituto Galego da Vivenda e Solo acordou cede-lo local nº 1, planta baixa e entreplanta sito na rúa Illas Canarias de Lugo ó Servicio Galego de Saúde, para a construcción dun centro de saúde.</p>
<p>Conforme o artigo 17.1 da Lei 3/1985, do 12 de abril do patrimonio da Comunidade Autónoma, requírese decreto do consello da Xunta de Galicia, para a adquisición de bens a título gratuíto. Por outra banda, o artigo 23.1 da mesma lei establece que non se poderán adquirir bens ou dereitos a título lucrativo cando o valor dos gravames cargas ou afeccións impostos sobre estes exceda o seu valor intrínseco, se ben non se consideran cargas, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde e coas condiciós estipuladas na resolución do 28 de decembro de 1994 do Instituto Galego da Vivenda e Solo, logo de deliberación do Consello da Xunta de Galicia na súa reunión do vintecatro de febreiro de mil novecentos noventa e cinco,</p>
<p>DISPOÑO:</p>
<p>Artigo primeiro.-</p>
<p>1. Acéptase a cesión a título gratuíto dun inmoble, propiedade do Instituto Galego da Vivenda e Solo, feita a favor do Servicio Galego de Saúde para a construcción dun centro de saúde.</p>
<p>2. O inmoble cedido é o local nº 1, planta baixa e entreplanta de 903,60 m e 1.245,84 m respectivamente, comunicado interiormente entre si con escaleiras e ascensor propios, do edificio ou bloque, con fronte á rúa Illas Canarias e rúa de nova apertura na cidade de Lugo.</p>
<p>As demais características e lindeiros son os que constan na escritura de obra nova e división horizontal outorgada o 15 de xullo de 1994, ó tomo 1.149, libro 710, e folio 55, predio nº 70.623.</p>
<p>3. O local obxecto de cesión atópase inscrito no Rexistro da Propiedade nº 1 de Lugo a favor do Instituto Galego da Vivenda e Solo, por título de división horizontal, no tomo 1.149, libro 710, folio 55, predio nº 70.623, inscrición primeira.</p>
<p>Artigo segundo.-</p>
<p>O inmoble cédese libre de cargas e destinarase á construcción dun centro de saúde.</p>
<p>Artigo terceiro.-</p>
<p>O Servicio Galego de Saúde a través do seu órgano competente procederá á formalización da aceptación no correspondente documento público, inscribíndose no Rexistro da Propiedade o seu nome e integrándose no seu patrimonio propio.</p>
<p>Disposición derradeira</p>
<p>O Servicio Galego de Saúde, a través do seu órgano competente levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, vintecatro de febreiro de rnil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Manuel Romay Beccaría</p>
<p>Conselleiro de Sanidade e Servicios Sociais e</p>
<p>Presidente do SERGAS</p>

