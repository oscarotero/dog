---
date: '1995-03-08'
id: B87A
page: 1797
number: 47
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 7 de febreiro de 1995 pola que se crea o Rexistro de Enfermos Renais
  de Galicia.
range: Orde
url: 'https://www.xunta.gal/dog/Publicados/1995/19950308/AnuncioB87A_gl.html'
---
<p>Para poder realizar unha axeitada planificación en calquera eido da asistencia sanitaria é preciso dispoñer de mecanismos de información que permitan coñece-los recursos de que se dispón e as necesidades da sociedade, encontrándose dentro deste soporte informativo os distintos rexistros.</p>
<p>Neste sentido, a insuficiencia renal é, polas súas</p>
<p>propias características, unba das patoloxías máis susceptibles de utilizar un rexistro de recollida, análise e tratamento de datos, de xeito que permita a realización de estudios clínicos e epidemiolóxicos, a avaliación das necesidades, a planificación de recursos e a valoración da calidade da asistencia nefrolóxica en Galicia.</p>
<p>De acordo co disposto no artigo 33.1º do Estatuto de autonomía de Galicia, e en uso das competencias que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo lº.-</p>
<p>Créase o Rexistro de Enfermos Renais de Galicia, no que se incluirán os enfermos que sigan tratamento por insuficiencia renal crónica na Comunidade Autónoma de Galicia.</p>
<p>O Rexistro de Enfermos Renais de Galicia quedará adscrito á Dirección Xeral de Organización Sanitaria da Consellería de Sanidade e Servicios Sociais.</p>
<p>Artigo 2º.-</p>
<p>O Rexistro de Enfermos Renais de Galicia terá os obxectivos seguintes:</p>
<p>a) Determina-las características demográficas da poboación afectada.</p>
<p>b) Proporciona-los datos epidemiolóxicos e asistenciais precisos para unha planificación eficaz de atención á insuficiencia renal crónica.</p>
<p>c) Avalia-la eficacia da rede asistencial en relación coa insuficiencia renal crónica, nos seus aspectos sanitario, económico e de xestión.</p>
<p>d) Servir de base para a elaboración de estudios clínicos e epidemiolóxicos.</p>
<p>Artigo 3º.-</p>
<p>Os servicios de nefroloxía dos hospitais públicos dependentes do Servicio Galego de Saúde e dos centros con asistencia concertada de hemodiálise, deberán remitir á Dirección Xeral de Organización Sanitaria a información precisa para o mantemento actualizado do Rexistro de Enfermos Renais de Galicia.</p>
<p>A Consellería de Sanidade e Servicios Sociais garantirá a cofidencialidade dos datos de acordo co establecido na Lei orgánica 5/1992, do 29 de outubro, de regulación do tratamento automatizado dos datos de carácter persoal.</p>
<p>Artigo 4º.-</p>
<p>Constituirase unha Comisión de Control e Seguimento do Rexistro de Enfermos Renais de Galicia, que estará integrada por:</p>
<p>a) En representación da Consellería de Sanidade e Servicios Sociais:</p>
<p>-O director da Oficina de Coordinación de Trasplantes.</p>
<p>-O responsable do Rexistro de Enfermos Renais de Galicia.</p>
<p>b) En representación dos profesionais da asistencia nefrolóxica:</p>
<p>-Os xefes do Servicio de Nefroloxía, ou persoa na que deleguen, dos centros públicos: Complexo Hospitalario Juan Canalejo-Marítimo de Oza, Complexo Hospitalario de Santiago de Compostela, Complexo Hospitalario Xeral-Calde, Complexo Hopitalario Cristal-Piñor, Complexo Hospitalario Xeral-Cíes, Hospital Montecelo e Hospital Mexoeiro.</p>
<p>-Os xefes de Servicio de Nefroloxía, ou persoa na que deleguen, dos centros concertados: Policlínico de Vigo, S.A. e Hospital Provincial de Pontevedra.</p>
<p>Artigo 5º.-</p>
<p>As funcións da Comisión de Control e Seguimento do Rexistro de Enfermos Renais de Galicia serán as seguintes:</p>
<p>a) Garanti-lo cumprimento das normas que se restablezan para a utilización dos datos do rexistro.</p>
<p>b) Estudiar e propoñe-los cambios no deseño, forma de recollida da información e outros puntos de interese que considere oportunos para mante-to rexistro coa máxima actualidade e axilidade.</p>
<p>c) Elaborar informes periódicos sobre a situación da insuficiencia renal crónica en Galicia.</p>
<p>Disposicións derradeiras</p>
<p>Primeira</p>
<p>Facúltase o director xeral de Organización Sanitaria para adopta-las medidas oportunas en relación á execución desta orde.</p>
<p>Segunda</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 7 de febreiro de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>

