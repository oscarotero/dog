---
date: '1995-03-08'
id: B896
page: 1803
number: 47
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 65/1995, do 24 de febreiro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto 22 RVL 94
  - Chantada.-Alargamento e mellora da E. P. de Chantada por Sernande ós Peares,
  p.k. 0,800-1,100 e 2,200-2,550.
range: Decreto
url: 'https://www.xunta.gal/dog/Publicados/1995/19950308/AnuncioB896_gl.html'
---
<p>A Deputación Provincial de Lugo, en sesión celebrada o día 16 de setembro de 1994, aprobou o</p>
<p>proxecto de 22 RVL, 94-Chantada.-alargamento e mellora da E.P. de Chantada por Sernande ós Peares, p.k. 0,800-1,100 e 2,200-2,550, e na sesión celebrada o día 31 de outubro de 1994 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 de Lei de expropiación forzosa. A deputación remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións laborais o día 9 de febreiro de 1995 baixo o número 1.125.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 13 de febreiro de 1995, baixo o número 1.286.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque son obras de grande interese provincial, xa que figuran incluídas no Plan Provincial de 1994.</p>
<p>A competencia para a declaración de urxente ocupación corresponde ó Consello da Xunta de Galicia segundo o disposto nos artigos 27.2 e 28.2 do Estatuto de autonomía para Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa xuntanza do día vintecatro de febreiro de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de 22 RVL, 94-Chantada.-Alargamento e mellora da E.P. de Chantada por Sernande ós Peares, p.k. 0,800-1,100 e 2,200-2,550.</p>
<p>Santiago de Compostela, vintecatro de febreiro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Manuel Diez Guedes</p>
<p>Conselleiro de Xustiza, Interior e Relacións</p>
<p>Laborais</p>

