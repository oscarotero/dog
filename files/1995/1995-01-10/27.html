---
date: '1995-01-10'
id: 865E
page: 406
number: 6
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de novembro de 1994, da Delegación Provincial de Pontevedra,
  pola que se somete a información pública a petición de establecemento da
  instalación eléctrica que se cita. (Expediente A.T. 143/1994).
range: Resolución
url: 'https://www.xunta.gal/dog/Publicados/1995/19950110/Anuncio865E_gl.html'
---
<p>Para os efectos previdos no artigo 9 do Decreto 2.617/1966, do 20 de outubro, sométese a información pública a petición de instalación dunha ampliación da subestación de Pontesampaio cun novo módulo de liña que ten as seguintes características especiais:</p>
<p>Peticionario: Unión Fenosa.</p>
<p>Lugar no que se vai establece-la instalación: en Pontesampaio, concello de Pontevedra.</p>
<p>Finalidade da instalación: mellora-la subministración eléctrica na zona.</p>
<p>Características principais: módulo de liña a 66 kV, nomeada Ponte-Caldelas I, que na súa instalación exterior consta de interruptor Isodel de 72,5 kV e intensidade de 2.000 amperios; seccionador de liña e seccionador de barras para 72,5 kV, transformadores de medida, soportes e proteccións correspondentes.</p>
<p>Orzamento: 28.350.000 ptas.</p>
<p>O que se fai público para que poida ser examinado o proxecto da instalación nestas oficinas, sitas na Rúa Nova de Abaixo, 2, e formularse contra el as reclamacións, por duplicado, que se consideren oportunas, no prazo de trinta días contados a partir do seguinte ó da publicación desta resolución.</p>
<p>Pontevedra, 28 de novembro de 1994.</p>
<p>Ramón Álvarez Abad</p>
<p>Delegado provincial de Pontevedra</p>

