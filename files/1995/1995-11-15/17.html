---
date: '1995-11-15'
id: 5D9A
page: 8
number: 219
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 3 de novembro de 1995, da Delegación Provincial de Ourense, pola
  que se anuncia a licitación polo sistema de poxa aberta da obra RC-OUR-95.01.
range: Resolución
url: 'https://www.xunta.gal/dog/Publicados/1995/19951115/Anuncio5D9A_gl.html'
---
<p>1. Obra.</p>
<p>Urbanización de marxes na C-531, entre p.k. 0+000 e p.k. 0+350, fase 1ª, Xinzo de Limia.</p>
<p>Clave: RC-OUR-95-01.</p>
<p>Orzamento: quince millóns de pesetas (15.000.000 ptas).</p>
<p>Prazo de execución: 10 meses.</p>
<p>Clasifiación: non se esixe.</p>
<p>Garantía provisional: 300.000 ptas.</p>
<p>(Declarada urxente con base no establecido no artigo 72 da Lei de contratos das administracións públicas).</p>
<p>2. Documentos de interese para os licitadores.</p>
<p>O prego de cláusulas administrativas particulares, así como o proxecto estará de manifesto e á disposición dos concursantes, para o seu exame durante o prazo de presentación das proposicións, os días e horas hábiles de oficina, na Delegación Provincial da Consellería de Política Territorial, Obras Públicas e Vivenda en Ourense, rúa Sáenz Díez nº 1.</p>
<p>3. Garantías que se lles esixen ós licitadores.</p>
<p>Esixirase a garantía provisional indicada no apartado 1 do presente anuncio, salvo nos casos establecidos no artigo 36.2º da Lei 13/1995, de contratos das administracións públicas, e unha garantía definitiva equivalente o 4% do orzamento de contrata.</p>
<p>A devandita garantía poderá ser presentada na modalidade e polas persoas ou entidades que específica a lexislación española vixente.</p>
<p>4. Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>5. Contido da proposición.</p>
<p>Segundo o indicado na cláusula 1.2.5 do prego de cláusulas administrativas particulares.</p>
<p>6. Medios de xustificación da solvencia económica e financeira.</p>
<p>Declaración relativa á cifra de negocios global e das obras ou traballos realizados nos tres últimos exercicios.</p>
<p>7. Medios de xustificación da solvencia técnica.</p>
<p>Declaración na que se indique maquinaria, material e equipo técnico dos que dispoñerá o empresario para a execución das obras.</p>
<p>8. Prazo e lugar para a presentación de proposicións.</p>
<p>As proposicións haberán de presentarse en sobre pechado no rexistro da Delegación Provincial de Ourense da Consellería de Política Territorial, Obras Públicas e Vivenda, ou envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás 12 horas do décimo cuarto día natural seguinte ó da publicación deste anuncio no Diario Oficial de Galicia. No caso de que o dito día coincida en sábado ou festivo, o prazo de admisión das proposicións terminará ás 12 horas do día hábil seguinte.</p>
<p>9. Apertura das proposicións.</p>
<p>A apertura das proposicións será realizada pola mesa de contratación ás 10 horas do décimo día natural contado a partir do último día de presentación de proposicións, nas oficinas da Delegación Provincial de Ourense, da Consellería de Política Territorial, Obras Públicas e Vivenda. No caso de que o dito día coincida en sábado ou festivo, a apertura de proposicións terá lugar o día hábil seguinte.</p>
<p>O importe do presente anuncio será por conta do adxudicatario.</p>
<p>Ourense, 3 de novembro de 1995.</p>
<p>José Elier Ojea Ureña</p>
<p>Delegado provincial de Ourense</p>
<p>7464</p>

