---
date: '1995-11-15'
id: 5D7E
page: 8
number: 219
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 2 de novembro de 1995 pola que se adscribe indefinidamente á función
  inspectora a funcionarios docentes.
range: Orde
url: 'https://www.xunta.gal/dog/Publicados/1995/19951115/Anuncio5D7E_gl.html'
---
<p>Por Orde do 28 de febreiro de 1995 (DOG do 5 de abril) estableceuse o procedemento de adscrición indefinida á función inspectora dos funcionarios docentes adscritos inicialmente á dita función por Orde do 31 de outubro de 1989 e que obtiveron prórroga desta por Orde do 2 de novembro de 1992 (DOG do 16).</p>
<p>Na disposición transitoria da Orde do 11 de maio de 1995 ( DOG do 29 de xuño), pola que se adscriben á función inspectora funcionarios docentes, establécese, de conformidade co disposto no artigo 32 do Decreto 135/1993 do 24 de xuño (DOG do 29), o procedemento para adscribir por tempo indefinido á función inspectora ós funcionarios adscritos a ela pola citada orde que cumpran no presente ano seis anos de exercicio continuado na antedita función.</p>
<p>Vista a proposta de adscrición por tempo indefinido na función inspectora realizada pola comisión avaliadora prevista no apartado segundo da Orde do 28 de febreiro de 1995, esta consellería,</p>
<p>DISPÓN:</p>
<p>Primeiro.-Adscribir indefinidamente ó exercicio da función inspectora ós funcionarios docentes que se relacionan no anexo.</p>
<p>Segundo.-Os funcionarios adscritos indefinidamente á función inspectora poderán reincorporarse voluntariamente ós postos correspondentes ós seus corpos ou escalas a través da participación nos correspondentes concursos ordinarios de provisión, recoñecéndoselles dereito preferente á localidade do seu último destino como docente.</p>
<p>Terceiro.-As delegacións provinciais da Consellería de Educación e Ordenación Universitaria enviarán copia á Dirección Xeral de Persoal das dilixencias de adscrición indefinida á función inspectora dos funcionarios afectados.</p>
<p>Santiago de Compostela, 2 de novembro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>Funcionarios nomeados pola Orde do 31 de outubre de 1989.</p>
<p>Apelidos e nome.</p>
<p>Fernández Núñez, Elisa</p>
<p>Gay García, José Antonio</p>
<p>Gómez González, Olga</p>
<p>López Freire, Francisco A.</p>
<p>Núñez Segade, José Daniel</p>
<p>Pardos Simón, Joaquín</p>
<p>Funcionarios nomeados pola Orde do 11 de maio de 1995 (DOG do 29 de xuño).</p>
<p>Apelidos e nome.</p>
<p>Cubera Pereira, Emilio</p>
<p>Fernández Fernández, Gonzalo</p>
<p>Iglesias Varela, Gonzalo</p>
<p>Martínez Quintás, María Esther</p>
<p>Mira Lema, José Luis</p>
<p>Prol Cid, Constantino</p>
<p>Rivero Bandera, Emiliano</p>
<p>95-07412</p>

