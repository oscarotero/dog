---
date: '1995-11-15'
id: 5D82
page: 8
number: 219
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Acordo do 9 de novembro de 1995 do tribunal cualificador do concurso-oposición
  para o ingreso na categoría de pinche de persoal estatutario do Servicio
  Galego de Saúde convocado por Resolución do 18 de maio de 1995.
range: Acordo
url: 'https://www.xunta.gal/dog/Publicados/1995/19951115/Anuncio5D82_gl.html'
---
<p>O apartado 6 da base sexta A) da resolución da Dirección Xeral de Recursos Humanos do Servicio Galego de Saúde do 18 de maio de 1995 pola que se convoca concurso-oposición para o ingreso en determinadas categorías de persoal estatutario do Servicio Galego de Saúde, dispón que o primeiro exercicio da fase de oposición realizarase no lugar ou, se é o caso, nos lugares e á hora que se fixe nun acordo que o respectivo tribunal haberá de publicar no Diario Oficial de Galicia.</p>
<p>Adoptado isto polo tribunal encargado de cualifica-lo dito concurso-oposición para o acceso á categoría de pinche, procede agora publica-lo dito acordo no Diario Oficial de Galicia,</p>
<p>ACORDO:</p>
<p>Primeiro.-Convoca-los aspirantes admitidos con carácter definitivo para o ingreso na categoría de pinche de persoal estatutario do Servicio Galego de Saúde para a realización do primeiro exercicio da fase de oposición que se celebrará o próximo día 30 de novembro de 1995 comezando o chamamento único dos opositores por orde alfabética en cada mesa de entrada ás 18 horas. Excluirase do concurso-oposición quen non compareza, de conformidade co previsto no apartado 10 da mesma base da convocatoria.</p>
<p>Segundo.-De conformidade co previsto nas bases da convocatoria, dito exercicio realizaráse na seguinte sede:</p>
<p>-Vigo: recinto feiral Cotogrande (ó lado do aeroporto Peinador).</p>
<p>Terceiro.-Os aspirantes haberán de ir provistos necesariamente do documento nacional de identidade, permiso de conducir ou pasaporte e de bolígrafo azul ou negro.</p>
<p>Cuarto.-En uso da facultade outorgada ó tribunal polo apartado 5 da base sexta. A) da convocatoria, acórdase puntuar negativamente as respostas erróneas a razón de 0,15 puntos por cada unha.</p>
<p>Quinto.-O presente acordo pode ser impugnado polos interesados nos términos previstos na base décima da convocatoria.</p>
<p>Santiago de Compostela, 9 de novembro de 1995.</p>
<p>Valeriano Martínez García</p>
<p>Presidente do tribunal</p>
<p>95-07413</p>

