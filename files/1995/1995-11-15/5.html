---
date: '1995-11-15'
id: 5D62
page: 8
number: 219
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 20 de setembro de 1995, da Dirección Xeral de Industria, de
  autorización administrativa e declaración de utilidade pública da instalación
  eléctrica que se cita. (Expediente número 95/126 A.T.).
range: Resolución
url: 'https://www.xunta.gal/dog/Publicados/1995/19951115/Anuncio5D62_gl.html'
---
<p>Visto o expediente incoado por solicitude da empresa Unión Eléctrica-Fenosa, S.A., con enderezo na r/ Severo Ochoa, nº 2, 15008 A Coruña, para a autorización administrativa e declaración de utilidade pública da instalación eléctrica que segue:</p>
<p>Expediente nº 95/126 A.T. Entrada da liña de transporte de enerxía eléctrica Castrelo-Troncal na subestación de Areeiro-Nespereira, sita no concello de Pazos de Borbén (Pontevedra), coas caracteristícas seguintes:</p>
<p>Liña aérea a 220 kV, con conductor tipo Cóndor, de 0,6 km de lonxitude, apoios metálicos e postas a terra, con orixe no apoio 280 da liña eléctrica Castrelo-Troncal e remate na citada subestación.</p>
<p>Orzamento: 29.310.000 ptas.</p>
<p>Cumpridos los trámites ordenados no capítulo III dos decretos 2617 e 2619/1966, do 20 de outubro, sobre autorización de instalacións e expropiación forzosa das instalacións eléctricas, respectivamente, esta dirección xeral resolveu,</p>
<p>Autorizar e declarar de utilidade pública as devanditas instalacións, para os efectos sinalados na Lei 10/1966, do 18 de marzo, sobre expropiación forzosa en sancións en materia de instalacións eléctricas e o seu regulamento de execución, aprobado polo Decreto 2619/1966, do 20 de outubro.</p>
<p>Esta instalación non poderá entrar en servicio mentras non conte o peticionario dela coa aprobación do seu proxecto de execución, logo de cumprimento dos trámites que se sinalan no capítulo IV do citado Decreto 2617/1966, do 20 de outubro.</p>
<p>Contra esta resolución, que non é definitiva en vía administrativa, poderase interpoñer recurso ordinario</p>
<p>perante o conselleiro de Industria e Comercio da Xunta de Galicia, no prazo dun mes contado a partir do día da súa publicación no Diario Oficial de Galicia.</p>
<p>Santiago de Compostela, 20 de setembro de 1995.</p>
<p>Joaquín del Moral Crespo</p>
<p>Director xeral de Industria</p>
<p>9506833</p>

