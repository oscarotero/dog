---
date: '1995-11-15'
id: 5D72
page: 8
number: 219
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 294/1995, do 3 de novembro, polo que se acepta a cesión a título
  gratuíto dunha parcela de 1.598 metros cadrados, sita en San Pedro-Cesantes,
  hoxe Avda. Mendiño, concello de Redondela, feita a favor do Servicio Galego de
  Saúde para a construcción dun centro de saúde.
range: Decreto
url: 'https://www.xunta.gal/dog/Publicados/1995/19951115/Anuncio5D72_gl.html'
---
<p>O Concello de Redondela en sesión celebrada o día tres de abril de mil novecentos noventa e cinco acordou ceder ó Servicio Galego de Saúde unha parcela de 1.598 m, sita en San Pedro-Cesantes hoxe Avda. Mendiño, para a construcción dun centro de saúde.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia, para a adquisición de bens a título gratuíto. Por outra banda, o artigo 23.1º da mesma lei establece que non se</p>
<p>poderán adquirir bens ou dereitos a título lucrativo cando o valor dos gravames, cargas ou afeccións, impostos sobre estes sobrepase o seu valor intrínseco, se ben non se consideran cargas, gravames ou afeccións os investimentos que teña que realiza-la Comunidade Autónoma para dá-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e coas condicións estipuladas no acordo do Pleno do Concello de data 3 de abril de 1995, e en caso das atribucións conferidas pola Lei 1/1983, do 22 de febreiro, modificada pola Lei 11/1988, do 20 de outubro, reguladora da Xunta e do seu presidente, logo de deliberación do Consello da Xunta de Galicia na súa reunión do día tres de novembro de mil novecentos noventa e cinco,</p>
<p>DISPOÑO:</p>
<p>Artigo 1º</p>
<p>1. Acéptase a cesión a título gratuíto dun inmoble, propiedade do concello de Redondela, feita a favor do Servicio Galego de Saúde para a construcción dun centro de saúde.</p>
<p>2. O inmoble cedido ten unha superficie de 1.598 m e está sito en San Pedro-Cesantes, hoxe Avda. Mendiño, concello de Redondela, sendo os seus lindes os seguintes:</p>
<p>-Ó norte: Dolores Soto.</p>
<p>-Ó sur: dominio público municipal, camiño de baixada ó instituto.</p>
<p>-Ó leste: dominio público marítimo terrestre, patrimonio do Estado.</p>
<p>-Ó oeste: dominio público municipal, Avda. de Mendiño.</p>
<p>3. A parcela obxecto de cesión está inscrita no Rexistro da Propiedade a favor do concello de Redondela, no folio 155, libro 183, tomo 426, predio nº 25.433, inscrición primeira.</p>
<p>Artigo 2º</p>
<p>O inmoble cédese libre de cargas e gravames e destinarase á construcción dun centro de saúde.</p>
<p>Artigo 3º</p>
<p>Servicio Galego de Saúde a través do seu órgano competente procederá á formalización da aceptación no correspondente documento público, inscribíndose no Rexistro da Propiedade ó seu nome e integrándose no seu patrimonio propio.</p>
<p>Disposición derradeira</p>
<p>O Servicio Galego de Saúde, a través do seu órgano competente levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, tres de novembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Manuel Romay Beccaría</p>
<p>Conselleiro de Sanidade e Servicios Sociais e presidente do Servicio Galego de Saúde</p>
<p>7337</p>

