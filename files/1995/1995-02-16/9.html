---
date: '1995-02-16'
id: A4EE
page: 1
number: 33
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 13 de febreiro de 1995 pola que se modifica a do 3 de xaneiro de 1995
  na que se establecen as normas para a concesión de axudas para a renovación e
  modernización da flota pesqueira.
range: Orde
url: 'https://www.xunta.gal/dog/Publicados/1995/19950216/AnuncioA4EE_gl.html'
---
<p>Dada a existencia de sectores da flota que faenan en augas distantes da Comunidade Autónoma de Galicia, sen regresar con carácter periódico, nin durante longos períodos de tempo, ó seu porto base, é preciso preve-la forma de realización das certificacións de non inicio e fin de obra nos expedientes de modernización que afectan a estes supostos excepcionais.</p>
<p>Polo que, e tendo en conta que a disposición derradeira primeira do Decreto 278/1994 faculta a Consellería de Pesca, Marisqueo e Acuicultura para dicta-las disposicións necesarias para a súa aplicación e desenvolvemento,</p>
<p>DISPOÑO.</p>
<p>Artigo 1º</p>
<p>Engádeselle á Orde do 3 de xaneiro de 1995 o seguinte texto:</p>
<p>«Disposición adicional única:</p>
<p>Naqueles expedientes de modernización que afecten as embarcacións pesqueiras que faenen habitualmente en mares afastados de Galicia e que non regresen durante longos períodos de tempo ó seu porto base, os interesados poderán solicitarlle ó director xeral de Pesca e Industrias Pesqueiras que os certificados de non inicio e fin de obra, ós que se refire o artigo 9, non sexan expedidos en portos de Galicia, o que poderá ser autorizado, se ben os ditos certificados deberán ser expedidos coa intervención das autoridades consulares españolas na zona de actividades do buque.»</p>
<p>Artigo 2º</p>
<p>A disposición transitoria única da Orde do 3 de xaneiro de 1995 pasa a ser disposición transitoria primeira.</p>
<p>Artigo 3º</p>
<p>Engádeselle á Orde do 3 de xaneiro de 1995 o seguinte texto, como disposición transitoria segunda:</p>
<p>«O prazo de presentación de solicitudes no exercicio de 1995, ó que se refire o parágrafo primeiro do artigo 12 da orde que se modifica, entenderase de quince días hábiles contados a partir da entrada en vigor desta orde.</p>
<p>Disposición derradeira:</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de febreiro de 1995.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>

