---
date: '1995-03-13'
id: B18E
page: 1
number: 50
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 27 de febreiro de 1995 pola que se convoca un seminario sobre
  prevención, defensa e extinción de incendios forestais.
range: Resolución
url: 'https://www.xunta.gal/dog/Publicados/1995/19950313/AnuncioB18E_gl.html'
---
<p>Dentro das actividades da Escola Galega de Administración Pública para 1995, figura a realización dun seminario sobre prevención, defensa e extinción de incendios forestais.</p>
<p>1.-Obxecto.</p>
<p>Os días 23 e 24 de maio de 1995 terá lugar no salón de actos da EGAP, un seminario sobre prevención, defensa e extinción de incendios forestais.</p>
<p>O obxectivo deste seminario e a posta ó día dos coñecementos sobre prevención, defensa e extinción de incendios forestais, servíndose das novas técnicas desenvolvidas, tanto a nivel nacional coma internacional.</p>
<p>2.-Destinatarios.</p>
<p>Persoal ó servicio da Administración pública galega, relacionado coa prevención, defensa e extinción de incendios forestais e interesados en xeral.</p>
<p>3.-Desenvolvemento e duración.</p>
<p>O seminario abrirase o martes, día 23 de maio, ás 16.30 horas, e rematará ás 18.30 horas da tarde, do día 24 de maio de 1995.</p>
<p>4.-Inscrición.</p>
<p>-Prazo: remata o martes, dia 18 de maio de 1995.</p>
<p>-Lugar de presentación: no Rexistro Xeral da EGAP (polígono das Fontiñas, rúa de Madrid, 2-4,15703 Santiago de Compostela). Telf. 57 08 00. Telelex nº 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas baldeiras, coa condición de que se cumpran os requisitos xerais antes indicados.</p>
<p>A partir do 19 de maio, os peticionarios poderán obter confirmación da súa posible admisión, chamando por teléfono en días laborables, de 11.30 a 14.45 horas, ó seguinte número: 981-57 08 00 (ext. 229), ou ben consultando a lista de admitidos que se expoñerá no taboleiro de anuncios da EGAP 24 horas despois do remate do prazo de presentación de solicitudes.</p>
<p>5.-Certificación de asistencia.</p>
<p>Entregaráselles ó remate deste seminario a aqueles asistentes que concorresen asiduamente a él e expresarase neste documento a natureza da actividade e as datas da súa realización.</p>
<p>Santiago de Compostela, 27 de febreiro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>

