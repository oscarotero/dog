---
date: '1995-07-13'
id: 27BE
page: 5
number: 134
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de xuño de 1995, pola que se autoriza definitivamente a apertura e
  funcionamento do centro privado de educación secundaria Hermanos Quiroga
  Rodríguez do Porriño, Pontevedra.
range: Orde
url: 'https://www.xunta.gal/dog/Publicados/1995/19950713/Anuncio27BE_gl.html'
---
<p>Examinado o expediente instruído por instancia de Eladio Quiroga Rodríguez, no que solicita autorización definitiva para a apertura e funcionamento do centro privado de educación secundaria Hermanos Quiroga Rodríguez do Porriño, Pontevedra.</p>
<p>Tendo en conta que o expediente foi tramitado pola Delegación Provincial de Pontevedra, que o remite cos informes da Oficina de Supervisión de Proxectos, Unidades Técnica e Inspección Educativa.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE DO 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e demais disposicións complementarias.</p>
<p>Considerando que concorren neste expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Ordenación Educativa e Centros,</p>
<p>DISPÓN:</p>
<p>Primeiro.-Autoriza-la apertura e funcionamento do centro de educación secundaria Hermanos Rodríguez Quiroga do Porriño, Pontevedra, e, como consecuencia disto, establece-la configuración definitiva dos centros existentes no mesmo edificio ou recinto escolar, segundo se especifica no anexo.</p>
<p>Segundo.-A presente autorización producirá efectos progresivamente, a medida que se implanten as ensinanzas autorizadas de acordo co calendario de aplicación da nova ordenación do sistema educativo, segundo os Reais decretos 986/1991, do 14 de xuño e 1487/1994, do 1 de xullo.</p>
<p>Terceiro.-Antes do inicio das ensinanzas de educación secundaria obrigatoria que se autorizan, a delegación provincial, logo de informe da Inspección Educativa, aprobará expresamente a relación de persoal que impartirá docencia no mencionado centro.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos sinalados na presente orde.</p>
<p>Santiago de Compostela, 2 de xuño de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: O Porriño.</p>
<p>Localidade: O Porriño.</p>
<p>Domicilio: r/Antonio Palacios, s/n.</p>
<p>Denominación específica: Hermanos Quiroga Rodríguez.</p>
<p>Titular: Eladio Quiroga Rodríguez.</p>
<p>Composición resultante:</p>
<p>a) Centro de educación infantil: 3 unidades de 2º ciclo.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obligatoria.</p>
<p>95-4348</p>

