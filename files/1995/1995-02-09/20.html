---
date: '1995-02-09'
id: A89E
page: 1
number: 28
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 19 de xaneiro de 1995, da Dirección Xeral de Recursos
  Económicos, pola que se anuncia unha asistencia técnica, polo procedemento de
  concurso público, para a producción e emisión de 4 cuñas de 30'' de duración,
  de información sanitaria, de luns a venres, nas emisoras de radio e durante os
  horarios preestablecidos.
range: Resolución
url: 'https://www.xunta.gal/dog/Publicados/1995/19950209/AnuncioA89E_gl.html'
---
<p>I. Obxecto e orzamento.-Producción (redacción, realización e gravación) e emisión de 4 cuñas de 30'' de duración, de información sanitaria, de luns a venres, nas emisoras de radio e durante os horarios preestablecidos no prego de prescricións técnicas por un orzamento de 88.000.000 de ptas., IVE incluído.</p>
<p>II. Prazo de execución.-O prazo de execución para a realización da asistencia técnica é desde o 1 de maio de 1995 ata o 30 de abril de 1996, ambos inclusive.</p>
<p>III. Documentos de interese para os licitadores.-O prego de cláusulas administrativas particulares e</p>
<p>demais documentación complementaria pódese solicitar na Dirección Xeral de Recursos Económicos, Subdirección Xeral de Orzamentos e Xestión Económica, en días laborables desde as 9 ata as 14 horas.</p>
<p>IV. Fianzas.-O 2% do orzamento de licitación (1.760.000 ptas.), que se constituirá segundo o disposto no artigo 113 da Lei de contratos do Estado e 340 do seu regulamento. Ver punto 12.2. do prego tipo de cláusulas administrativas particulares.</p>
<p>V. Clasificación.-Os licitadores deberán presentar certificado de clasificación sempre que o importe da asistencia técnica sobrepase a cantidade esixida pola Lei de contratos do Estado. Grupo III, subgrupo 3, categoría C.</p>
<p>VI. Presentación de proposicións.-As proposicións deberanse presentar en man, en sobres pechados e asinados polo licitador ou persoa que o represente, no Rexistro Xeral da Consellería/Sergas, antes das 14 horas do vixésimo día hábil, contado a partir do seguinte ó da publicación desta resolución no DOG, ou por correo na forma indicada no artigo 100 do R.X.C.E.</p>
<p>VII. Apertura das proposicións.-A apertura das proposicións admitidas será realizada pola mesa de contratación, reunida en acto público na sala de xuntas da consellería, ás 10 horas do décimo primeiro día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>VIII. Documentación que deberán aporta-los licitadores.-Os documentos que figuran no prego de cláusulas administrativas particulares.</p>
<p>IX. Anuncios.-Os anuncios do presente concurso público serán por conta do adxudicatario do contrato.</p>
<p>Santiago de Compostela, 19 de xaneiro de 1995.</p>
<p>Antonio Carbajo Romero</p>
<p>Director xeral de Recursos Económicos</p>

