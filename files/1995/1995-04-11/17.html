---
date: '1995-04-11'
id: D116
page: 2773
number: 71
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 13 de febreiro de 1995 pola que se recoñece a escola de ocio e tempo
  libre Portodemouros.
range: Orde
url: 'https://www.xunta.gal/dog/Publicados/1995/19950411/AnuncioD116_gl.html'
---
<p>0 Decreto 77/1991, do 7 de marzo, que regula o recoñecemento das escolas de tempo libre, establece no seu artigo 2 que o recoñecemento das esco</p>
<p>las de tempo libre e a aprobación dos seus programas de actuación, lle corresponde ó conselleiro de Cultura e Xuventude.</p>
<p>O Decreto 287/1993, do 10 de decembro, que establece a estructura orgánica da Xunta de Galicia, atribúelle a competencia en materia de Xuventude á Consellería de Familia, Muller e Xuventude, polo que as competencias sinaladas no Decreto 77/1991, de recoñecemento das ditas escolas, lle corresponde á Consellería de Familia, Muller e Xuventude.</p>
<p>Examinando o expediente promovido por Jesús García Vázquez, en nome e representación do Grupo de Desarrollo Rural Portodemouros, no que solicita o recoñecemento e a aprobación dos programas de actuación da escola de ocio e tempo libre Portodemouros, a Dirección Xeral de Xuventude efectúa proposta favorable ó recoñecemento solicitado, por ser conforme coa lexislación vixente, vistas as normas reguladoras desta materia (Decreto 77/1991, do 7 de marzo e orde da Consellería de Cultura e Xuventude do 15 de marzo de 1991). Por todo isto,</p>
<p>DISPOÑO:</p>
<p>Primeiro.-Recoñecerlle á escola de ocio e tempo libre Portodemouros a condición de escola de tempo libre aprobando os programas de formación propostos para os niveis primeiro (monitores/as de actividades de tempo libre, especialistas en aire libre e natureza e medio ambiente) e segundo (directores/as de actividades de tempo libre e directores/as de campos de traballo) fixados no Decreto 77/1991, do 7 de marzo.</p>
<p>Segundo.-Ordena-la inscrición da escola de ocio e tempo libre Portodemouros no Rexistro de Escolas de Tempo Libre dependente da Dirección Xeral de Xuventude, correspondéndolle o número G15.</p>
<p>Terceiro.-A Consellería de Familia, Muller e Xuventude expedirá os títulos acreditativos correspondentes ás ensinanzas impartidas pola escola de ocio e tempo libre Portodemouros, sempre de acordo co establecido no Decreto 77/1991, do 7 de marzo, quedando esta supeditada á supervisión e inspección ordenadas no artigo 9 do decreto.</p>
<p>Santiago de Compostela, 13 de febreiro de 1995.</p>
<p>Manuela López Besteiro</p>
<p>Conselleira de Familia, Muller e Xuventude</p>

