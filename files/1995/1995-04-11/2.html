---
date: '1995-04-11'
id: D0D6
page: 2755
number: 71
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 15 de marzo de 1995 pola que se nomean novos membros do Consello
  Galego de Relacións Laborais, en representación da Confederación de
  Empresarios de Galicia (CEG).
range: Orde
url: 'https://www.xunta.gal/dog/Publicados/1995/19950411/AnuncioD0D6_gl.html'
---
<p>De acordo do disposto no artigo 4 da Lei 7/1988, do 12 de xullo (DOG do 12 de xullo), de creación</p>
<p>do Consello Galego de Relacións Laborais, as organizacións sindicais e empresariais designarán os seus membros representativos que serán nomeados polo conselleiro de Traballo e Benestar Social.</p>
<p>Facendo uso das posibilidade de substitución que recolle o artigo 4 da devandita lei, a Confederación de Empresarios de Galicia propón a renovación parcial da súa representación no consello.</p>
<p>En virtude do disposto no artigo 11 do Decreto 13/1994, do 20 de xaneiro, polo que se establece a estructura orgánica da Consellería de Xustiza, Interior e Relacións Laborais, o órgano colexiado Consello Galego de Relacións Laborais figura adscrito a esta consellería.</p>
<p>Por todo o exposto, en virtude do artigo 4 da referida Lei 7/1988, e en uso . das atribucións que teño conferidas,</p>
<p>DISPOÑO:</p>
<p>Artigo único.-Nomear membro suplente do Pleno do Consello Galego de Relacións Laborais, en representación da Confederación de Empresarios de Galicia (CEG), a Alberto Viejo López, en substitución de José Mª Hidalgo González.</p>
<p>Santiago de Compostela, 15 de marzo de 1995.</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

