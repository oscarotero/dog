---
date: '1995-08-23'
id: 3B46
page: 6586
number: 161
agency: UNIVERSIDADE DE VIGO
section: VI. ANUNCIOS
title: >-
  Resolución do 31 de xullo de 1995 pola que se anuncia concurso con
  intervención de xurado de acordo co disposto no artigo 216 da Lei 13/1995, do
  18 de maio, de contratos das administracións públicas, para a adxudicación da
  redacción do proxecto de obra para o centro de documentación e
  teledocumentación científico-tecnolóxico e biblioteca central da Universidade
  de Vigo (expediente número 303/1995).
range: Resolución
url: 'https://www.xunta.gal/dog/Publicados/1995/19950823/Anuncio3B46_gl.html'
---
<p>Este rectorado, unha vez cumpridos os trámites administrativos correspondentes, resolveu anunciar concurso con intervención de xurado para a adxudicación do traballo que a continuación se indica:</p>
<p>Obxecto: redacción do proxecto de obra para o centro de documentación e teledocumentación científico-tecnolóxico e biblioteca central da Universidade de Vigo.</p>
<p>Licitadores: persoas físicas ou xurídicas que reúnan os requisitos esixidos no prego de cláusulas administrativas particulares.</p>
<p>Prego de cláusulas: tódolos interesados poderán examinar e recolle-los pregos no Servicio de Xestión Económica e Contratación da Universidade de Vigo, r/ Oporto, 1-2ª andar, CP 36201 Vigo (Pontevedra), logo da xustificación do pagamento de 5.000 ptas. en concepto de gastos na conta número 2080.0000 74.0040225994 da Caixavigo, oficina principal. Na xustificación farase consta-lo concepto de aboamento.</p>
<p>Garantías: as indicadas no prego de cláusulas administrativas.</p>
<p>Criterios de elección:</p>
<p>-Calidade da obra arquitectónica.</p>
<p>-Valor conceptual arquitectónico das propostas.</p>
<p>-Grao de innovación e aportación á cultura arquitectónica.</p>
<p>-Valores de integración da obra no medio.</p>
<p>-Valor arquitectónico en canto á resposta ós requirimentos programáticos.</p>
<p>Lugar de presentación de ofertas: as propostas presentaranse no rexistro xeral da Universidade de Vigo, r/ Oporto, 1-planta baixa, CP 36201 Vigo (Pontevedra) de 9 a 14 horas de luns a venres e de 9 a 13 horas os sábados, dirixidas ó presidente da Mesa de Contratación.</p>
<p>Prazo de presentación: o prazo praa a recepción das ofertas, comenzará o día seguinte ó da publicación da presente resolución no BOE e rematará o 14 de setembro de 1995.</p>
<p>Documentación que presentarán os licitadores: a especificada no prego de cláusulas administrativas.</p>
<p>O importe deste anuncio correrá a cargo do adxudicatario do proxecto.</p>
<p>Vigo, 31 de xullo de 1995.</p>
<p>(Resolución 13-3-1995)</p>
<p>José Pose Blanco</p>
<p>Vicerrector de Economía</p>
<p>5639</p>

