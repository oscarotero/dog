---
date: '1995-05-19'
id: E562
page: 3
number: 95
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 10 de maio de 1995, da Dirección Xeral de Persoal, pola que se
  fai pública a lista provisional de admitidos e excluídos para participar nos
  procedementos selectivos de ingreso e acceso ó corpo de profesores de ensino
  secundario e procedemento de adquisición de novas especialidades polos
  funcionarios do mesmo corpo.
range: Resolución
url: 'https://www.xunta.gal/dog/Publicados/1995/19950519/AnuncioE562_gl.html'
---
<p>De conformidade coa base común 4, punto 1 da Orde do 28 de marzo de 1995 (DOG do 7 de abril), pola que se convocaban procedementos selectivos de ingreso e acceso ó corpo de profesores de ensino secundario, en expectativa de ingreso, e procedemento de adquisición de novas especialidades polos funcionarios do mesmo corpo, esta dirección xeral,</p>
<p>DISPÓN:</p>
<p>Primeiro.-Facer pública a lista provisional de admitidos ó procedemento selectivo de ingreso e acceso ó corpo de profesores de ensino secundario no anexo I desta resolución coa indicación da modalidade de acceso pola que concorre cada aspirante e se están exentos da proba de coñecemento de lingua galega e lingua castelá.</p>
<p>Segundo.-Declarar excluídos provisionalmente os aspirantes que figuran no anexo II desta resolución, polas causas que se indican.</p>
<p>Terceiro.-De conformidade co establecido no artigo 15 do Decreto 95/1991, do 20 de marzo, polo que se aproba o Regulamento de selección de persoal da Administración da Comunidade Autónoma de Galicia e na base común 9, Punto 9. 1º da orde da convocatoria, o cumprimento das condicións de capacidade e requisitos esixidos na convocatoria deberá ser acreditado no prazo de 20 días naturais contados desde o día seguinte a aquel no que se fagan públicas as listas de aprobados no Diario Oficial de Galicia, sen que a inclusión na relación de admitidos prexulgue que reúnen as condicións esixidas na orde de convocatoria.</p>
<p>Cuarto.-Os interesados poderán interponer no prazo de 10 días naturais as reclamacións que consideren oportunas.</p>
<p>Santiago de Compostela, 10 de maio de 1995.</p>
<p>Jaime García García</p>
<p>Director xeral de Persoal</p>

