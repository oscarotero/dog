---
date: '1995-11-24'
id: '6642'
page: 8
number: 226
agency: ESCOLA GALEGA DE ADMINISTRACIÓN PÚBLICA
section: VI. ANUNCIOS
title: >-
  Resolución do 6 de novembro de 1995 pola que se anuncia a contratación, polo
  sistema de concurso aberto, dun servicio de consultoría e asistencia técnica
  para a elaboración e impartición do II curso superior teórico-práctico de
  xestión medio ambiental.
range: Resolución
url: 'https://www.xunta.gal/dog/Publicados/1995/19951124/Anuncio6642_gl.html'
---
<p>Pola resolución do director da EGAP do día 3 de novembro do ano actual, aprobouse promover expediente para a contratación, polo sistema de concurso aberto, dun servicio de consultoría e asistencia técnica para a elaboración e impartición do II curso superior teórico-práctico de xestión medio ambiental, e de acordo coa normativa vixente faise pública a correspondente licitación, segundo o seguinte resumo:</p>
<p>Obxecto: elaboración do contido do programa, impartición das correspondentes clases, subministración do respectivo material didáctico e outros, referentes ó II curso superior teórico-práctico sobre xestión medio ambiental.</p>
<p>Tipo de licitación: seis millóns de pesetas, á baixa.</p>
<p>Prazo de execución: cinco meses, a partir da data de iniciación do curso, que será determinada pola EGAP.</p>
<p>Garantías: a fianza provisional será de cento vinte mil pesetas, e a definitiva equivalerá ó 4% do importe da adxudicación.</p>
<p>Prazo e lugar de presentación de proposicións: as proposicións, en modelo oficial, presentaranse en sobres pechados, que poderán estar lacrados, e entregaranse no rexistro xeral da Xunta de Galicia ou no da Escola Galega de Administración Pública, en horas de oficina, durante o prazo de vinteseis días naturais contados desde o seguinte da publicación deste anuncio no DOG.</p>
<p>Exame do expediente: na Xefatura de Estudios da EGAP (Polígono das Fontiñas - rúa de Madrid 2-4, en Santiago de Compostela), de 8.30 a 14.30 horas, de luns a venres, en días laborais.</p>
<p>Santiago de Compostela, 6 de novembro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración Pública</p>
<p>7448</p>

