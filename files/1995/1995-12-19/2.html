---
date: '1995-12-19'
id: 69F6
page: 9
number: 241
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 321/1995, do 2 de decembro, polo que se declara a utilidade pública e
  a urxente ocupación dos bens e dereitos afectados pola obra de clave
  CN-10-02-95 nave para reparación de redes no porto de Pontedeume.
range: Decreto
url: 'https://www.xunta.gal/dog/Publicados/1995/19951219/Anuncio69F6_gl.html'
---
<p>Con data 16 de outubro de 1995, o director xeral de Obras Públicas aprobou o proxecto de nave para reparación de redes no porto de Pontedeume.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto, e nas resolucións do 6 de abril de 1995 da Dirección Xeral de Obras Públicas, nas que se aceptan alegacións formuladas no período de información pública, e que se incorporan o citado proxecto.</p>
<p>A competencia para efectua-la declaración de urxente ocupación ten atribuída á Xunta de Galicia, en virtude do artigo 2º do Decreto 167/1982, do 1 de decembro, sobre asunción de transferencias en</p>
<p>materia de portos, e a súa asignación á Consellería de Política Territorial, Obras Públicas e Vivenda.</p>
<p>En virtude de todo o exposto, e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Ley 25/1988, do 29 de xullo, por proposta do conselleiro de Política Territorial, Obras Públicas e Vivenda logo de deliberación do Consello da Xunta de Galicia na súa reunión do día dous de decembro de mil novecentos noventa e cinco,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios que se concretan no expediente administrativo, para efectos de expropiación, no proxecto das obras de clave CN-10-02-95 nave para reparación de redes no porto de Pontedeume.</p>
<p>Santiago de Compostela, dous de decembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>95-7988</p>

