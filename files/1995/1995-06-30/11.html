---
date: '1995-06-30'
id: F10E
page: 5
number: 125
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 21 de xuño de 1995 pola que se fixa o procedemento de ingreso en
  período voluntario da taxa polos servicios administrativos de expedición de
  títulos académicos e profesionais correspondentes ás ensinanzas establecidas
  pola LOXSE.
range: Orde
url: 'https://www.xunta.gal/dog/Publicados/1995/19950630/AnuncioF10E_gl.html'
---
<p>O Real decreto 733/1995, do 5 de maio, sobre expedición de títulos académicos e profesionais correspondentes ás ensinanzas establecidas pola Lei orgánica 1/1990, do 3 de outubro, de ordenación xeral do sistema educativo contén as normas reguladoras das condicións nas que terá que levarse a cabo e supón a asunción por parte da nosa Comunidade Autónoma da competencia para a dita expedición.</p>
<p>O artigo 7 do dito decreto establece que as taxas que teñan que aboa-los interesados nos casos e polos conceptos que procedan constituirán ingresos esixibles pola Administración que expida os títulos; a súa contía será a fixada na correspondente normativa de ámbito nacional e para efectos de fixa-lo procedemento de recadación diríxese a presente orde,</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>A taxa polos servicios administrativos de expedición de títulos académicos e profesionais correspondentes as ensinanzas establecidas pola LOXSE recadarase segundo o disposto na orde desta consellería, do 30 de xuño de 1992, pola que se aproba o modelo de autoliquidación das taxas da Comunidade Autónoma e normativa que a modifica, en especial a Orde do 29 de xuño de 1994 pola que se regula o procedemento de recadación voluntaria das taxas e prezos da Comunidade Autónoma de Galicia.</p>
<p>Artigo 2º</p>
<p>Para os efectos da aplicación da normativa a que se refire o artigo anterior o código de ingreso correspondente á citada taxa será: 32.20.00</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 21 de xuño de 1995.</p>
<p>José A. Orza Fernández</p>
<p>Conselleiro de Economía e Facenda</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

