---
date: '1995-06-30'
id: F13A
page: 5
number: 125
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 187/1995, do 16 de xuño, polo que se declara a urxente ocupación, a
  efectos de expropiación forzosa, pola Deputación Provincial da Coruña, dos
  bens e dereitos necesarios para a realización das obras do proxecto de
  terminación da travesía de Dumbría (tramo da Igrexa) E.P. 3404 de Serra de
  Outes a Dumbría.
range: Decreto
url: 'https://www.xunta.gal/dog/Publicados/1995/19950630/AnuncioF13A_gl.html'
---
<p>A Deputación Provincial da Coruña, en sesión celebrada o día 26 de marzo de 1993, aprobou o proxecto de terminación da travesía de Dumbría (tramo da</p>
<p>Igrexa) E.P. 3404 de Serra de Outes a Dumbría e na sesión do día 25 de xuño de 1993 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. Pola deputación foi remitida documentación complementaria para a tramitación do expediente con data de entrada no rexistro xeral da Consellería de Xustiza, Interior e Relacións Laborais o día 11 de maio de 1995 baixo o número 4342.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Ordenación do Territorio e Obras Públicas emitiu informe favorable. O dito informe tivo entrada no rexistro xeral da Consellería da Presidencia e Administración Pública o día 20 de outubro de 1993.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, polo estado do pavimento da estrada, o largo da calzada, de dimensións inferiores ás necesidades dos vehículos; a existencia de numerosas curvas (que é necesario suprimir) e un trazado deficiente e perigoso, así como a intensidade media de tráfico, provocan un altísimo risco de accidentes con perigo para a vida humana.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do concelleiro de Xustiza, Interior e Relacións Laborais, e logo de liberación do Consello da Xunta de Galicia na súa reunión do día dezaseis de xuño de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial da Coruña, para efectos de expropiación forzosa, dos bens e de dereitos concretados no expediente administrativo instruído para o efecto e necesarios para a execución das obras do proxecto de terminación da travesía de Dumbría (tramo da Igrexia) E.P. 3404 de Serra de Outes a Dumbría.</p>
<p>Santiago de Compostela, dezaseis de xuño de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

