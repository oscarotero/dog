---
date: '1995-06-30'
id: F11E
page: 5
number: 125
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de abril de 1995 pola que se autoriza o cambio de denominación do
  centro privado de perruquería e estética denominado Milagros, S.L. de Santiago
  de Compostela, A Coruña, que no sucesivo se denominará Academia de peluquería
  y estética Elsa, S.L.
range: Orde
url: 'https://www.xunta.gal/dog/Publicados/1995/19950630/AnuncioF11E_gl.html'
---
<p>Examinado o expediente iniciado por instancia de Elsa Rodríguez Soto, na súa condición de administradora da academia de perruquería e estética Elsa, S.L., en solicitude de cambio de denominación do centro privado que imparte ensinanzas da área tecnolóxico-práctica de perruquería e estética Milagros, S.L., con domicilio na r/Fernando III O Santo, nº 12, de Santiago de Compostela.</p>
<p>Resultando que a inspección de Formación Profesional informou favorablemente o cambio solicitado, sendo tamén favorable a proposta da delegación provincial.</p>
<p>Visto o Real decreto 401/1979, do 13 de febreiro, e o Real decreto 332/1992, do 3 de abril (BOE do 9), e demais disposicións complementarias.</p>
<p>Considerando que concorren no expediente tódolos requisitos esixidos nas disposicións vixentes para poder acceder ó solicitado. Esta consellería,</p>
<p>DISPÓN:</p>
<p>Primeiro.-Autoriza-lo cambio de denominación do centro privado de perruquería e estética Milagros, S.L., pola de Academia de peluquería y estética Elsa, S.L., que ostentará no sucesivo.</p>
<p>Segundo.-O cambio de denominación non afectará ó réxime de funcionamento do centro.</p>
<p>Santiago de Compostela, 28 de abril de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>

