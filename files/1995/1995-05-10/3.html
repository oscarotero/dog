---
date: '1995-05-10'
id: D632
page: 3
number: 89
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 1 de marzo de 1995 sobre autorización de apertura dunha sucursal da
  axencia de viaxes Viajes Nogal Tour, S.A. sita na rúa Montero Ríos, 38-1 Esq.
  de Santiago de Compostela.
range: Orde
url: 'https://www.xunta.gal/dog/Publicados/1995/19950510/AnuncioD632_gl.html'
---
<p>Visto o expediente instruído por instancia de Jesús Francisco Arez Vázquez, na súa calidade de apoderado, en solicitude de establecemento na r/ Montero Ríos, 38-1º Esq. de Santiago de Compostela, dunha sucursal da axencia de viaxes Viajes Nogal Tour, S.A. con sede central en Madrid, r/ Bravo Murillo, 101, C.I.C. MA 200.</p>
<p>Resultando que entre a documentación aportada coa referida solicitude, existe unha copia do contrato de prestación de servicios entre a axencia e a persoa que exercerá o cargo de director, e copia da documentación acreditativa da dispoñibilidade do local.</p>
<p>Resultando que o director está legalmente capacitado para desempeña-lo dito cargo.</p>
<p>Resultando que, da análise do expediente conclúese que Viajes Nogal Tour, S.A. dispón dunha fianza suficiente segundo o establecido no artigo 15 do Decreto 155/1989, do 22 de xuño.</p>
<p>Considerando que, o Servicio de Inspección emitiu informe sobre o estado e equipamento do local, acreditando que reúne as condicións suficientes para poder exerce-la actividade de sucursal de axencia de viaxes.</p>
<p>Considerando que no trámite do expediente cumpríronse as formalidades de rigor e xustificáronse tódolos extremos que fixan o artigo 5, apartados b,c,d; e os artigos 10 e 15 do citado decreto.</p>
<p>Considerando os antecedentes expostos, disposicións legais invocadas e demais normas de aplicación.</p>
<p>Esta consellería resolve autorizar á axencia de viaxes Viajes Nogal Tour, S.A. con sede central en Madrid, o establecemento dunha sucursal na r/ Montero Ríos, 38-1º Esq. en Santiago de Compostela, quedando inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, o interesado poderá interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses a contar desde o día seguinte ó da súa publicación no Diario Oficial de Galicia.</p>
<p>Santiago de Compostela, 1 de marzo de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

