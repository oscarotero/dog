---
date: '1995-10-09'
id: 4CCE
page: 7
number: 194
agency: CONCELLO DA CORUÑA
section: VI. ANUNCIOS
title: >-
  Resolución do 27 de setembro de 1995 pola que se anuncia poxa con procedemento
  aberto para a execución das obras comprendidas no proxecto de equipamentos
  deportivos en parques e xardíns.
range: Resolución
url: 'https://www.xunta.gal/dog/Publicados/1995/19951009/Anuncio4CCE_gl.html'
---
<p>Exponse ó público durante o prazo de oito días hábiles que determina o artigo 122 do Real decreto lexislativo 781/1986, do 18 de abril, o prego de cláusulas administrativas particulares regulador da poxa con procedemento aberto para a execución das obras comprendidas no proxecto de equipamentos deportivos en parques e xardíns.</p>
<p>Simultaneamente, e para o caso de que non se presenten reclamacións contra el, anúnciase a licitación, de acordo coas seguintes condicións:</p>
<p>Obxecto: execución das obras comprendidas no proxecto de equipamentos deportivos en parques e xardíns (Ref. 95/89).</p>
<p>Orzamento: 20.678.241 pesetas (IVE incluído).</p>
<p>Garantías: provisional, 413.565 pesetas; definitiva, 4% do orzamento.</p>
<p>Clasificación esixida: grupo C, subgrupo 4, categoría b.</p>
<p>Modelo de proposición: as proposicións económicas axustaranse ó seguinte modelo:</p>
<p>«Don/Dona..., veciño/a de..., con domicilio en... provisto/a de DNI nº..., en representación de..., con domicilio en... (ou en nome propio), informado/a do anuncio de poxa para a contratación das obras comprendidas no proxecto de equipamentos deportivos en parques e xardíns e dos pregos de condicións que o regulan, que acepto integramente e me comprometo a acatar, formulo proposición optando á adxudicación polo prezo de... pesetas (IVE incluído) e no prazo de...</p>
<p>En proba de aceptación de tales compromisos deixo asegurada esta proposición co depósito previo esixido, como xustifico co resgardo que achego.</p>
<p>Data e sinatura do propoñente».</p>
<p>Presentación de proposicións: presentaranse en dous sobres pechados no rexistro xeral de entrada deste concello, en man ou por correo, no prazo de vinteseis días naturais contados a partir do seguinte ó da publicación do anuncio de licitación no Diario Oficial de Galicia, en horas de nove a trece. No caso de resultar sábado o día de finalización do prazo este quedará automaticamente prorrogado ó día hábil seguinte.</p>
<p>No anverso dos sobres que conteñan a proposición consignarase o seguinte lema: «Proposición que presenta... para optar á poxa para a contratación das obras comprendidas no proxecto de equipamentos deportivos en parques e xardíns».</p>
<p>Prego de condicións: poderanse examinar e retirar copia na Unidade de Obras e Concesións, 2º andar do pazo municipal, praza de Mª Pita nº 1, 15001 A Coruña.</p>
<p>A Coruña, 27 de setembro de 1995.</p>
<p>O alcalde</p>
<p>Rubricado</p>
<p>9506297</p>

