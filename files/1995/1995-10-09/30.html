---
date: '1995-10-09'
id: 4CC2
page: 7
number: 194
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 31 de agosto de 1995, da Dirección Xerencia do Hospital
  Montecelo, pola que se anuncia a contratación para a adquisición de aparellos,
  dispositivos, instrumental e material informático, polo procedemento aberto
  mediante concurso público, con destino a cubrir necesidades no Hospital
  Montecelo.
range: Resolución
url: 'https://www.xunta.gal/dog/Publicados/1995/19951009/Anuncio4CC2_gl.html'
---
<p>A Dirección Xerencia do Hospital Montecelo, en virtude das atribucións que lle foron delegadas con</p>
<p>forme o establecido no artigo 7 da Orde do 15 de setembro de 1994 da Consellería de Sanidade e Servicios Sociais (DOG do 3 de outubro, número 191), convoca a seguinte contratación, para a adquisición de aparellos, dispositivos, instrumental e material informático polo procedemento aberto, mediante concurso público.</p>
<p>Obxecto e orzamento: a adquisición de aparellos, dispositivos, instrumental e material informático por un orzamento de vintecatro millóns trescentas oitenta e sete mil setecentas noventa e unha pesetas (24.387.791 ptas.), IVE incluído.</p>
<p>Prazo de execución: os bens obxecto do presente concurso público entregaranse no prazo de corenta días contados a partir da data de formalización do contrato.</p>
<p>Documentos de interese para os licitadores: o prego de cláusulas administrativas particulares, e demais documentación complementaria, poden ser solicitados no Servicio de Subministración e Concursos do Hospital Montecelo, lugar de Mourente, s/n, 36071 Pontevedra, nos días laborables desde as 9 ata as 14 horas, ou ó teléfono número (986) 80 00 17 e fax (986) 80 00 01, durante o prazo de admisión das proposicións.</p>
<p>Fianzas: o 2% do orazamento de licitación, que se constituirá conforme co disposto no prego de cláusulas administrativas particulares.</p>
<p>Solvencia económica e financeira: as empresas licitadoras acreditarán a súa solvencia económico-financeira por calquera dos medios previstos no artigo 16 da Lei 13/1995, de contratación das administracións públicas.</p>
<p>Solvencia técnica: acreditarase por algún dos medios previstos no artigo 18 da Lei 13/1995, de contratación das administracións públicas.</p>
<p>Criterios de adxudicación: a prioridade de criterios de adxudicación establecerase na seguinte orde:</p>
<p>1. Prezo-calidade.</p>
<p>2. Valor técnico.</p>
<p>3. Servicio pos-venda.</p>
<p>4. Prazo entrega.</p>
<p>5. Período garantía.</p>
<p>6. Contía futuro mantemento.</p>
<p>7. Características estéticas.</p>
<p>8. Custo utilización-rentabilidade.</p>
<p>Clasificación: non se esixe.</p>
<p>Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no rexistro xeral do Hospital Montecelo, antes das 14 horas do vixésimo sexto día natural contado a partir do seguinte ó da publicación desta resolución no DOG, ou por correo na forma indicada no artigo 100 do Regulamento xeral de contratos do Estado.</p>
<p>Apertura de proposicións: a apertura das proposicións admitidas realizarase pola mesa de contratación, reunida en acto público na sala de xuntas do Hospital Montecelo, ás dez horas do undécimo día natural contado a partir do seguinte a aquel no que remate o prazo de presentación de ofertas; no caso de que o mencionado día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán presenta-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso público serán por conta dos adxudicatarios dos contratos.</p>
<p>Pontevedra, 31 de agosto de 1995.</p>
<p>Rafael Pérez-Santamarina Feijóo</p>
<p>Director xerente do Hospital Montecelo</p>
<p>95-6268</p>

