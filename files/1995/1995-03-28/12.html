---
date: '1995-03-28'
id: C88A
page: 2
number: 61
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (261/1994-05).
range: Edicto
url: 'https://www.xunta.gal/dog/Publicados/1995/19950328/AnuncioC88A_gl.html'
---
<p>Eu, Salvador P. Sanz Crego, maxistrado xuíz do Xulgado de Primeira Instancia e Instrucción número dous dos de Santiago de Compostela e do seu partido, fago saber que no procedemento xudicial sumario do artigo 131 da Lei hipotecaria, baixo o número 261 de 1994, por instancia da Caixa de Aforros Provincial de Pontevedra, representada polo procurador García Piccoli Atanes, contra Florentino Gontán Pérez, Josefina Rocamonde Souto e Esther Pérez Blanco, con domicilio os dous primeiros en Santiago de Compostela, rúa Curros Enríquez, número 2 (A Coruña), e a segunda en Cercio, s/n, Lalín (Pontevedra), acordou a celebración de pública poxa, na sala de audiencia deste xulgado, anunciándoa con vinte días de antelación, dos bens que logo se dirán, coas seguintes condicións:</p>
<p>1. Sinalouse que para que teña lugar o remate en primeira poxa o próximo día dezaoito de maio do presente ano, ás once horas, na sala de audiencia deste xulgado, polo tipo de cincuenta e sete millóns de pesetas, fixado para tal efecto na escritura de préstamo.</p>
<p>2. Para o suposto que resultase deserta a primeira, sinalouse para a segunda poxa o próximo día trece de xuño do presente ano, ás once horas, na sala de audiencia deste xulgado, para a que servirá de tipo o 75 por cento da primeira.</p>
<p>3. Se resultar deserta a segunda, sinalouse para a terceira poxa o próximo día sete de xullo do presente ano, ás once horas na sala da audiencia deste xulgado, sen suxeición a tipo.</p>
<p>4. Nas poxas primeira e segunda non se admitirán ofertas que non cubran o tipo correspondente.</p>
<p>5. Para tomar parte en calquera das tres poxas tódolos licitadores -coa excepción do acredor demandante deberán consignar previamente o 20 por cento do tipo para ser admitidos a licitación, calculándose esta cantidade na terceira poxa respecto do tipo da segunda, suma que deberá consignarse na conta de depósitos e consignacións deste xulgado, aberta no Banco Bilbao Vizcaya, S.A., oficina principal desta</p>
<p>cidade, debendo facilita-lo número do expediente ou procedemento seguinte 1584/18/0261/94, presentando o resgardo de ingreso.</p>
<p>6. Os títulos de propiedade dos inmobles poxados atópanse suplidos polas correspondentes certificacións rexistrais, que constan en autos, a dispor do público, para que poidan examinalos os que desexen tomar parte na poxa, entendéndose que todo licitador os acepta como bastante, sen que poida esixir ningún outro, e que as cargas e gravames anteriores e os preferentes ó crédito do demandante, se os houber, continuarán subsistentes e sen cancelar, entendéndose que o adxudicatario os acepta e queda subrogado na necesidade de satisfacelos, sen destinarse a súa extinción do prezo do remate.</p>
<p>7. Poderán facerse ofertas en prego pechado e o remate poderá verificarse coa condición de cedelo a un terceiro, coas regras que establece o artigo 131 da Lei hipotecaria.</p>
<p>8. No caso de que houbese que suspenderse calquera das tres poxas, trasládase a súa celebración á mesma hora para o día seguinte hábil dentro da semana en que se sinalase para poxa suspendida.</p>
<p>8. Devolveranse as consignacións efectuadas polos participantes á poxa, salvo a que corresponda ó mellor ofertante, a que se reservará en depósito como garantía do cumprimento da obrigación e, de se-lo caso, como parte do prezo da venda.</p>
<p>10. Se o acredor o pedise ata o mesmo momento da celebración da poxa, tamén poderán reservarse en depósito as consignacións dos participantes que así o acepten e que cubrisen coas súas ofertas os prezos da poxa, por se o primeiro adxudicatario non cumprise coa súa obrigación e desexasen aproveita-lo remate outros ofertantes e sempre pola orde delas.</p>
<p>11. O sinalamento do lugar, día e hora para o remate notificarase ó debedor, no predio ou predios poxados e, de se-lo caso, a publicación dos presentes edictos serve como notificación dos sinalamentos.</p>
<p>Bens obxecto de poxa</p>
<p>Casa número dous da rúa Curros Enríquez desta cidade de Santiago de Compostela. Ocupa unha superficie de cento oitenta e dous metros cadrados. Linda: pola súa fronte, ó norte, coa rúa da súa situación; á dereita entrando, ó oeste, co punto de unión das rúas López Ferreiro e Curros Enríquez, á esquerda, leste, coa casa número un da rúa López Ferreiro; e ás costas ou fondo, ó sur, con esta mesma rúa.</p>
<p>Título: escritura de liquidación de gananciais, doazón e adxudicación outorgada o 11 de xullo de 1991 ante o notario de Lalín Victorino Gutiérrez Aller.</p>
<p>Inscrita no Rexistro da Propiedade de Santiago de Compostela número un, no tomo 1.104, libro 134, folio 115, predio número 13.094.</p>
<p>Dado en Santiago de Compostela, dezaseis de febreiro de mil novecentos noventa e cinco.</p>
<p>O secretario</p>
<p>Rubricado</p>

