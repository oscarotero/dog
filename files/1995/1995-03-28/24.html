---
date: '1995-03-28'
id: C8BE
page: 2
number: 61
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 1 de decembro de 1994, da Delegación Provincial de Lugo, pola
  que se somete a información pública a petición de autorización e declaración
  de utilidade pública da instalación eléctrica que se cita (Expediente 4.221
  A.T).
range: Resolución
url: 'https://www.xunta.gal/dog/Publicados/1995/19950328/AnuncioC8BE_gl.html'
---
<p>Para os efectos previstos no artigo 9 do Decreto 2.617/1966, e no artigo 10 do Decreto 2.619/1966, ámbolos dous do 20 de outubro, sométese a información pública a petición de autorización e declaración de utilidade pública dunha instalación que ten por características principais as seguintes:</p>
<p>Peticionario: Barras Eléctricas Galaico-Asturianas, S.A. (Begasa), Rúa Cidade de Viveiro, 4-1º Lugo.</p>
<p>Situación: San Xoán de Pena-Lugo.</p>
<p>Finalidade: mellora da subministración eléctrica do lugar de San Xoán de Pena, no concello de Lugo.</p>
<p>Características principais: liña de media tensión a 20 kV., de 230 metros de lonxitude, con conductor LA-56 de 55 mm de sección, torres metálicas tipo C segundo RU-6704-A. Centro transformación de 1,60 kVA, 20 kV/380-220 V, instalado en torre metálica ó final da liña de media tensión no lugar de San Xoán de Pena. Rede de baixa tensión, con conductores RZ/25-50-95, con apoios de formigón ou grampados en fachadas.</p>
<p>Procedencia dos materiais: nacional.</p>
<p>Orzamento: 11.561.787 pesetas.</p>
<p>O que se fai público para que poida ser examinado o proxecto da instalación nesta delegación provincial, r/ Pascual Veiga, 12-14, e formulárense ó mesmo tempo as reclamacións, por duplicado, que se consideren oportunas, no prazo de trinta días, a partir do seguinte ó da publicación desta resolución.</p>
<p>Lugo, 1 de decembro de 1994.</p>
<p>Jesús Bendaña Suárez</p>
<p>Delegado provincial de Lugo</p>

