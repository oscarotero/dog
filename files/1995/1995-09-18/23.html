---
date: '1995-09-18'
id: 44A2
page: 7
number: 179
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 26 de xullo de 1995, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación polo
  procedemento aberto, mediante concurso, da subministración de cento vinteoito
  cabinas-ducha para as plantas de hospitalización do Hospital Xeral de Lugo.
range: Resolución
url: 'https://www.xunta.gal/dog/Publicados/1995/19950918/Anuncio44A2_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme ó establecido no apartado f do artigo 7 da Orde de 15 de setembro de 1994 (DOG nº 191, do 3 de outubro), convoca expediente de contratación polo procedemento aberto,mediante concurso, da subministración de cento vinteoito cabinas-ducha para as plantas de hospitalización do Hospital Xeral de Lugo.</p>
<p>Obxecto e orzamento: a subministración de cento vinteoito cabinas-ducha para as plantas de hospitalización do Hospital Xeral de Lugo por un orzamento máximo de oito millóns oitocentas mil ptas. (8.800.000). IVE engadido.</p>
<p>Prazo de entrega: os equipos obxecto do presente concurso deberán ser entregados no prazo de un mes no complexo hospitalario.</p>
<p>Documentos de interese para os licitadores: o prego de cláusulas administrativas particulares e demais documentación complementaria pódese solicitar no Servicio de Subministración do Complexo Hospitalario Xeral-Calde de Lugo, r/ Doutor Severo Ochoa s/n. Tfno. (982) 29 65 52 e Fax (982) 21 29 24.</p>
<p>Fianzas: deberá consignarse unha fianza provisional do 2% do orzamento de licitación, por un importe de 176.000 ptas. e unha fianza definitiva do 4%. As devanditas fianzas constitiuiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas.</p>
<p>Clasificación: non se precisa.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciar ó Complexo Hospitalario</p>
<p>Xeral-Calde a remisión da oferta mediante télex ou telegrama no mesmo día.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán aporta-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso público serán por conta do adxudicatario do contrato.</p>
<p>Lugo, 26 de xullo de 1995.</p>
<p>Luis E. Vicente Sánchez</p>
<p>Director xerente do Complexo Hospitalario Xeral-Calde de Lugo</p>
<p>95-5863</p>

