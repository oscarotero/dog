---
date: '1995-09-19'
id: 450E
page: 7
number: 180
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de xullo de 1995, da Delegación Provincial de Pontevedra,
  pola que se dispón a inscrición no rexistro e publicación no Diario Oficial de
  Galicia do convenio colectivo do sector da carpintería de ribeira.
range: Resolución
url: 'https://www.xunta.gal/dog/Publicados/1995/19950919/Anuncio450E_gl.html'
---
<p>Visto o expediente do convenio coelctivo para o sector carpintería de ribeira, da provincia de Pontevedra que tivo entrada nesta delegación provincial o día 11-7-1995, subscrito en representación da parte económica pola Asociación Provincial de Empresarios de la Madera (ASEMA), e da parte social, polas centrais sindicais CC.OO., UGT e CIG, en data 23-5-1995. De conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no BOP e no Diario Oficial de Galicia (DOG) en galego e castelán.</p>
<p>Vigo, 18 de xullo de 1995.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo para o sector de carpintería de ribeira da provincia de Pontevedra</p>
<p>Artigo 1º.-Ámbito territorial.</p>
<p>O presente convenio será de aplicación en toda a provincia de Pontevedra.</p>
<p>Artigo 2º.-Ámbito funcional.</p>
<p>O convenio obriga a tódalas empresas do sector carpintería de ribeira, afectadas pola ordenanza laboral de traballo do 28 de xullo de 1969.</p>
<p>Artigo 3º.-Ámbito persoal.</p>
<p>As normas que se establecen no presente convenio afectarán á totalidade dos productores, tanto fixos como eventuais, que traballen por conta das ditas empresas e os que ingresen nestas durante a vixencia do convenio.</p>
<p>Artigo 4º.-Vixencia e duración.</p>
<p>A entrada en vigor do presente convenio será a partir do día 1 de xuño de 1995, e a súa duración ata o 31 de decembro de 1995.</p>
<p>Non obstante o parágrafo anterior e con independencia da entrada en vigor do convenio, os efectos económicos comezarán a rexer a partir do 1 de xaneiro de 1995.</p>
<p>Artigo 5º.-Prórroga.</p>
<p>O presente convenio poderá prorrogarse ó termo da súa vixencia, de ano en ano, por tácita reconducción, se non mediara oportuna denuncia de forma deste.</p>
<p>Artigo 6º.-Denuncia e revisión.</p>
<p>A denuncia propoñendo a revisión do presente convenio, deberá presentarse por calquera das partes deliberantes, á delegación provincial da Consellería de Traballo, cunha antelación mínima de 3 meses á data de expiración do prazo de vixencia ou de calquera das súas prórrogas anuais, se non fose denunciado na súa vixencia ordinaria.</p>
<p>As negociacións, que non poderán iniciarse con antelación superior ós 3 meses da terminación da vixencia do presente convenio, desenvolveranse coa continuidade necesaria, co fin de permiti-lo exame e puntual solución dos extremos cuestionados.</p>
<p>Artigo 7º.-Compensación e absorción.</p>
<p>As condicións pactadas neste convenio compensarán e abservarán as que por calquera concepto viñeran percibindo os traballadores e as que no futuro se concedan por imperativo legal, convenio colectivo ou contrato individual e o seu cómputo farase de forma global.</p>
<p>Artigo 8º.-Garantía ad personam.</p>
<p>Non obstante o artigo anterior, respectaranse situacións persoais que no seu conxunto sexan, desde o punto de vista da percepción, máis beneficiosas cás fixadas no presente convenio, manténdose estrictamente ad personam.</p>
<p>Artigo 9º.-Xornada laboral.</p>
<p>A xornada laboral ordinaria será de 40 horas semanais de traballo efectivo, realizadas de luns a venres.</p>
<p>Non obstante o establecido no parágrafo anterior, cando na mañá do sábado se teña que efectuar unha operación de varada ou lanzamento dun buque, o persoal necesario para realizala, a xuízo da empresa o do delegado de persoal, virá obrigado a iso, para o cal se lle avisará o día anterior. Para estes efectos entenderase como media xornada un máximo de catro horas.</p>
<p>Naquelas empresas nas que estea establecida a súa xornada de traballo de xeito continuado, os traballadores terán dereito a un descanso de quince minu</p>
<p>tos, coñecido como tempo de bocadillo e que para tódolos efectos, será considerado como traballo efectivo.</p>
<p>Artigo 10º.-Interpretación.</p>
<p>Órgano competente: a comisión paritaria do convenio é o órgano de interpretación conciliación e vixencia do seu cumprimento.</p>
<p>Artigo 11º.-Comisión paritaria.</p>
<p>A comisión paritaria do convenio está integrada por un presidente, un secretario e oito vocais, catro deles en representación dos empresarios e outros catro en representación dos traballadores.</p>
<p>Artigo 12º.-Salarios.</p>
<p>Os soldos e salarios do presente convenio serán os que figuran na táboa anexa.</p>
<p>Artigo 13º.-Revisión salarial.</p>
<p>No caso de que o índice de prezos o consumo, establecido polo INE, rexistrase o 31 de decembro de 1995 un incremento superior ó 4.25 á cifra que resultase do dito IPC ó 31 de decembro de 1994 efectuarase unha revisión salarial, tan pronto se constate oficialmente a dita circunstancia, no exceso sobre a indicada cifra. Tal incremento aboarase con efectos de 1 de xaneiro de 1995 servindo por conseguinte como base de cálculo para o incremento salarial de 1996 e para levalo a cabo tomaranse como referencia os salarios ou táboas utilizadas para realiza-los aumentos pactados no dito ano. A revisión salarial producirase sobre tódolos conceptos retributivos que figuran no convenio.</p>
<p>A porcentaxe de revisión resultante gardará, en todo caso, a debida proporción en función do nivel salarial pactado inicialmente en cada convenio, co fin de que aquel se manteña idéntico no conxunto dos doce meses.</p>
<p>A revisión salarial aboarase nunha soa paga durante o primeiro trimestre de 1996.</p>
<p>Artigo 14º.-Antigüidade.</p>
<p>Tódolos productores afectados por este convenio percibirán como premio de antigüidade, quinquenios na contía dun 7% sobre os salarios ou soldos base da táboa anexa.</p>
<p>A partir da entrada en vigor do presente convenio, tomarase como referencia para o cómputo da antigüidade a data de entrada do traballador na empresa.</p>
<p>Artigo 15º.-Traballos penosos, molestos e toxicidade.</p>
<p>As empresas aboarán un plus do 30%, sobre os salarios da táboa anexa do presente convenio, pola execución dalgún dos traballos seguintes:</p>
<p>-Do interior ou pintado no interior, de sentina, calquera que sexa o material que se empregue.</p>
<p>-Pintado no interior de tanques de combustibles, de auga, calquera que sexa o material que se empregue nos ditos traballos. No pintado de neveiras con material bitusmático, brea, alcatrán ou pinturas que poidan producir irritacións nalgunha parte do corpo.</p>
<p>-Renovación das bancadas das caldeiras e máquinas de vapor, sen limitación de tonelaxe ou potencia deles.</p>
<p>-Renovación das calzadas, políns ou bancadas para motores Diesel 100 CV.</p>
<p>-Calquera traballo que se realice a unha distancia máxima de tres metros de caldeiras encendidas.</p>
<p>-Nas praias, en ramplas, en varadoiros, onde o traballador haxa de ter parte do corpo sumerxido na auga. Exceptuarase cando ésta non chegue ó xeonllo e lle sexan subministradas botas de goma ou similar para protección do productor.</p>
<p>-Nos traballos que se realicen nas neveiras ou frigoríficos sempre que as súas temperaturas sexan inferiores a 10 graos ou manteñan xeo no seu interior Estes traballos entenderanse sempre en reparación.</p>
<p>En concepto de toxicidade este plus do 30% aboaranllelo ós seus productores as empresas dedicadas á construcción de embarcacións de plástico.</p>
<p>Así mesmo, este plus do 30% aboarase nos traballos que se realicen nos fondos de embarcacións planas de proa, popa, tales como barcazas, bateas, gánguiles e dragas, sempre que estes traballos se realicen a unha altura inferior a un metro corenta centímertos do chan onde se efectúen os ditos traballos e os que teñan de realizarse a máis de dez metros de altura da cuberta da nave.</p>
<p>Artigo 16º.-Gratificacións extraordinarias.</p>
<p>Por este concepto os traballaodres afectados por este convenio percibirán 30 días do seu salario, para tódalas categorías, en cada unha das extraordinarias do 25 de xullo e Nadal, que seran satisfeitas a primeira na véspera da dita festa e a segunda o día 22 de decembro.</p>
<p>Ó persoal que ingresase ou cesase no transcurso do ano, aboaránselle estas grartificacións rateando o importe delas en relación co tempo de servicio na empresa, para o cal a fracción de semana ou mes se computará como unidade completa. Estas gratificacións serán incrementadas co premio de antigüidade quen a tivese e o plus de asistencia.</p>
<p>Artigo 17º.-Gratificacións do 19 de marzo-San Xosé.</p>
<p>A gratificación para conmemora-la festividade de San Xosé establécese en vintecatro días para tódalas categorías sobre os salarios da táboa anexa, e aboarase o día laboral inmediatamente anterior ó 19 de marzo, nas mesmas condicións cás gratificacións a que fai referencia o artigo anterior.</p>
<p>Artigo 18º.-Horas extraordinarias.</p>
<p>Haberá que aterse ó establecido polas normas xerais.</p>
<p>Artigo 19º.-Plus de transporte.</p>
<p>Establécese para todo o persoal das empresas afectadas por este convenio un plus de transporte ou distancia para cada día efectivamente traballado, repartido de luns a venres, a razón de 490 pesetas diarias. Non se terá dereito a este plus os días que se traballe</p>
<p>menos de media xornada. No caso de traballar un sábado, pagarase a parte proporcional, e será o mínimo de media xornada.</p>
<p>Artigo 20º.-Desgaste de ferramentas.</p>
<p>As empresas que non lles entreguen ós seus productores as ferramentas necesarias para os seus traballos e fosen propiedade destes aboarán en compensación ó desgaste delas, 200 pesetas por día traballado para ás categorías de oficiais e axuddantes e 170 pesetas tamén por día traballado para os aprendices.</p>
<p>Artigo 21º.-Vacacións.</p>
<p>Fíxase o período de vacacións en 30 días naturais para tódalas categorías afectadas polo presente convenio, que se farán efectivas sobre o salario que se fixa na táboa anexa do convenio, e incrementarase a dita cantidade cos aumentos de antigüidade e plus de asistencia. Non se computarán para efectos vacacionais os días 13 de outubro, 7 e 22 de decembro.</p>
<p>Artigo 22º.-Accidentes de traballo.</p>
<p>As empresas aboaranlles ós productores accidentados por traballo, a partir do primeiro día do accidente, a diferencia que exista entre a prestación económica que perciba do seguro e a cantidade declarada para efectos de cotización á Seguridade Social na súa base de accidentes de traballo.</p>
<p>Artigo 23º.-Enfermidade.</p>
<p>As empresas aboaranlles ós traballadores a partir do décimo quinto día de enfermidade e ata que esgoten as prestacións da Seguridade Social, a diferencia que exista entre a prestación que perciban dela e a cantidade declarada para efectos de cotizacdión á Seguridade Social.</p>
<p>Mentres estea vixente o artigo 68 da Lei de contrario de taballo, as empresas están obrigadas a aboa-lo 50% do seu salario durante os catro primeiros días da primeira baixa de cada ano.</p>
<p>Artigo 24º.-Baixa hospitalaria.</p>
<p>No caso de baixa hospitalaria, as empresas complementarán a prestación económica por incapacidade laboral transitoria que aboe a Seguridade Social ou mutualidade patronal ata o 100% do salario de base de cotización á Seguridade Social.</p>
<p>Artigo 25º.-Revisión médica.</p>
<p>Tódalas empresas estarán obrigadas a concertar unha revisión médica anual para os seus traballadores. Estes disporán, durante a xornada laboral e sen perda de retribución, do tempo necesario para efectua-lo mencionado recoñecemento. Os gastos de desprazamento necesarios correrán a cargo da empresa.</p>
<p>Artigo 26º.-Acción asistencial das empresas.</p>
<p>A todo o persoal da empresa que, levando como mínimo cinco anos de antigüidade nela e tendo cumprida a idade mínima pensionable, solicite e obteña da mutualidade a xubilación regulamentaria, a empresa entregaralle un premio de vinculación nesta con</p>
<p>sistente no importe dunha mensualidade da retribución asignada para a súa categoría profesional na táboa de salarios do presente convenio, incrementada cos aumentos de antigüidade.</p>
<p>Por outra parte, terán dereito ó premio indicado no parágrafo anterior, os traballadores que, tendo unha antigüidade como mínimo de dez anos, sexan declarados polo organismo competente na situación de invalidez permanente para a profesión habitual ou para todo o traballo.</p>
<p>Artigo 27º.-Axuda por falecemento.</p>
<p>No caso de falecemento dun traballador, debido a enfermidade común ou accidente non laboral, as empresas complementarán ata trinta días a axuda por defunción que con carácter xeral establece en quince días o Decreto do 2 de marzo de 1944, e aboarase esta axuda no mesmo xeito e contía que establece o dito decreto e cando o traballador falecido deixe algún dos familiares que a continuacións e expresan segundo a orde de relación seguinte: viúva, descendentes lexítimos, lexitimados, ilexítimos ou naturais recoñecidos, menores de 18 anos ou inútiles para o traballo. Irmáns orfos menores da mencionada idade que estivesen ó seu cargo. Filla ou irmá maiores de 18 anos que así mesmo estivesen ó seu cargo, solteiras ou viúvas. Ascendentes pobres sen dereito a pensión, con tal que sexan sesaxenarios.</p>
<p>As empresas concertarán seguros colectivos de accidentes con primas íntegras ó seu cargo, mediante pólizas que cubran as seguintes indemnizacións: accidente laboral con resultado de morte, 1.075.000 pesetas; accidente laboral con resultado de invalidez permanente, total, absoluta ou grande invalidez, 1.610.000 pesetas.</p>
<p>Artigo 28º.-Roupas de traballo.</p>
<p>As empresas entregaranlles ós seus productores dúas fundas e dous pares de botas de seguridade homologadas, por ano, ó cabo do cal pasarán a propiedade do traballador.</p>
<p>Artigo 29º.-Seguridade no traballo.</p>
<p>Tódolos traballadores están obrigados a levar e utiliza-las medidas de seguridade e protección que facilite a empresa, para evita-lo accidente de traballo. Especialmente, significarase a obriga de leva-lo casco de protección e as botas de seguridade.</p>
<p>O incumprimento do presente artigo por parte dos traballadores considerarase como falta e será sancionado segundo a lexislación vixente.</p>
<p>Artigo 30º.-Normas sobre aprendizaxe.</p>
<p>A duración da aprendizaxe nas industrias de carpintería de ribeira, afectadas polo presente convenio, será de dous anos.</p>
<p>Para que os aprendices teñan dereito, transcorrido o primeiro ano ou sucesivos na dita situación, ó incremento de retribución consignada na táboa de salarios do presente convenio, será preciso que paralelamente adquirisen a capacitación profesional necesaria que xustifique o seu ascenso a unha categoría superior.</p>
<p>No caso de que o aprendiz considere que adquiriu a capacitación profesional necesaria para ascender e non estivese conforme con iso a empresa, deberá dirixir escrito a esta solicitando ser sometido a exame ante un tribunal constituído polo dous oficiais de maior categoría do taller e un representante da empresa.</p>
<p>Todo aprendiz declarado apto para a categoría de axudante, no caso de que non exista vacante da dita categoría na empresa na que presta os seus servicios, percibirá o salario que lle corresponda como tal axudante.</p>
<p>Os aprendices declarados non aptos para pasar á categoría de axudantes, continuarán como tales aprendices seis meses máis, transcorridos os cales repetirán o exame e se tampouco conseguiron supera-la correspondente proba, poderán optar entre despedirse ou pasar á clase de peóns, especializados ou non, se existise e houbese vacante da dita praza.</p>
<p>Artigo 31º.-Dereitos sindicais.</p>
<p>Os membros do comité de empresa e delegados de persoal terán, como representantes legais dos traballadores, dereito a dispor de quince horas mensuais retribuídas, como máximo, para o exercicio das súas funcións de representación. Non obstante o parágrafo anterior, poderán acumularse cada mes, as horas dos distintos membros do comité de empresa e, se é o caso, dos delegados de persoal, nun ou varios dos seus compoñentes, sen supera-lo máximo total, podendo quedar relevado ou relevados do traballo, sen prexuízo da súa remuneración.</p>
<p>As saídas efectuadas deberán xustificarse debidamente.</p>
<p>Artigo 32º.-Plus de asistencia.</p>
<p>Establécese un plus de puntualidade e asistencia para todo o persoal afectado polo presente convenio.</p>
<p>O dito premio consistirá nunha cantidade mensual de 3.402 pesetas e a súa percepción estará suxeita ás seguintes regras:</p>
<p>1.Entenderase por falta de puntualidade, cando o traballador non estea a toque da sirena, campá ou similar a disposición do encargado para comeza-la xornada laboral.</p>
<p>Tamén entenderase falta de puntualidade a súa incorporación ata 30 minutos despois de iniciada a xornada de traballo.</p>
<p>2.Nos supostos anteriores, o traballador perderá o 5% de premio de puntualidade e asistencia por cada un dos atrasos.</p>
<p>Non obstante o parágrafo anterior, para efectos do plus de asistencia, a primeira falta de puntualidade non se computará en tanto non exceda de trinta minutos.</p>
<p>3. Se a incorporación do traballador se produce despois dos primeiros 30 minutos de comezada a xornada laboral, considerarase como falta de asistencia de media xornada e perderase o 10% de premio cada vez que se produza a dita falta.</p>
<p>4. A falta de asistencia dunha xornada de traballo ocasionará a perda do 25% do premio.</p>
<p>5. As licencias establecidas no Estatuto dos traballadores e ordenanza laboral non serán consideradas como falta de puntualidade e asistencia.</p>
<p>Artigo 33º.-Xornadas non laborables.</p>
<p>Con vixencia exclusiva para o ano 1995 os días 13 de outubro e 7 e 22 de decembro consideraranse non laborables e retribuídos.</p>
<p>Artigo 34º.-Lexislación subsidiaria.</p>
<p>Ámbalas partes deliberantes comprométense a observa-la normativa xeral vixente, en todo aquelo que non quede determinado especificamente no presente convenio.</p>
<p>Artigo 35º.-Partes asinantes.</p>
<p>As partes asinantes do presente convenio son en representación dos traballadores, as centrais sindicais UGT, CC.OO. e CIG, e en representación dos empresarios a Asociación Provincial de Empresarios da Madeira de Pontevedra ASEMA que será publicado en castelán e galego.</p>
<p>Táboa salarial para o ano de 1995</p>
<p>CategoríasPtas./día</p>
<p>Encargado3.221</p>
<p>Calafate2.826</p>
<p>Axudante calafate2.758</p>
<p>Axudante2.758</p>
<p>Oficial de 1ª3.007</p>
<p>Oficial de 2ª2.826</p>
<p>Peón especializado2.730</p>
<p>Peón2.696</p>
<p>Aprendiz de 2º ano2.324</p>
<p>Aprendiz de 1º ano2.172</p>
<p>Sección pintura</p>
<p>Encargado3.007</p>
<p>Oficial de 1ª2.826</p>
<p>Oficial de 2ª2.798</p>
<p>Axudante2.758</p>
<p>AdministrativosPtas./mes</p>
<p>Xefe125.353</p>
<p>Oficial de 1ª110.546</p>
<p>Oficial de 2ª 89.607</p>
<p>Auxiliar 80.418</p>
<p>Aspirante 66.058</p>
<p>Subalternos</p>
<p>Capataz de peóns82.715</p>
<p>Porteiros e almacenistas78.123</p>
<p>95-5417</p>

