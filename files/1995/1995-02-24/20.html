---
date: '1995-02-24'
id: B5DA
page: 1
number: 39
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Anuncio do 8 de novembro de 1994, da Delegación Provincial da Coruña, pola que
  se somete a información pública a solicitude de urxente ocupación de bens e
  dereitos afectados polas instalacións eléctricas de Palmeira a San
  Isidro-Santa Cruz Lesón, e en Nigrofe nos concellos da Pobra do Caramiñal e
  Miño, respectivamente, a prol da entidade mercantil Unión Eléctrica-Fenosa,
  S.A.
range: Anuncio
url: 'https://www.xunta.gal/dog/Publicados/1995/19950224/AnuncioB5DA_gl.html'
---
<p>De conformidade co disposto no artigo 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2.619/1966, do 20 de outubro, sométese a información pública a solicitude de Unión Eléctrica-Fenosa, S.A., con enderezo na r/ Fernando Macías, nº 2, 15004 A Coruña, de declaración de urxente ocupación para a expropiación forzosa e imposición de servidumes de paso, sobre os bens e dereitos que se afectan polas instalacións:</p>
<p>-Liña eléctrica a 15/20 kV, de Palmeira a San Isidro-Santa Cruz Lesón, no concello da Pobra do Caramiñal. (Expediente nº 52.282).</p>
<p>-Liña eléctrica a 15/20 kV, e centro de transformación en Nigrofe, no concello de Miño. (Expediente nº 52.763).</p>
<p>As declaracións de utilidade pública das devanditas instalacións, que foron outorgadas con datas 22 de xullo de 1992 e 21 de xaneiro de 1994, respectivamente, levan implícitas en todo caso a nece</p>
<p>sidade de ocupación dos bens ou adquisición dos dereitos afectados, así como a imposición da servidume de paso de enerxía eléctrica, segundo o artigo 14.1 do Decreto 2.619/1966.</p>
<p>En consecuencia, calquera persoa dentro dos quince días seguintes ós da publicación deste anuncio que se inserirá no Diario Oficial de Galicia, no Boletín Oficial da provincia, no xornal El Correo Gallego e nos taboleiros de edictos dos concellos da Pobra do Caramiñal e Miño, e os interesados propostos como titulares dos predios afectados contidos nas relacións que se engaden, ós que se lles fará notificación individual, cos que non foi posible o mutuo acordo, en igual prazo, conforme ó artigo 16 do Decreto 2.619/1966, poderán achegar por escrito os datos oportunos para rectificar posibles erros das devanditas relacións, así como formula-las alegacións en razón do disposto nos artigos 25 e 26 do decreto. Para tal efecto estarán expostos os expedientes cos planos de situación e parcelario das instalacións nesta delegación, sita no edificio administrativo Monelos, 15071 A Coruña, en horas de oficina.</p>
<p>En todo caso os propietarios afectados poderán pedir a través deste organismo expropiante que o peticionario lles facilite os demais datos que consideren precisos para a identificación dos seus bens, segundo o artigo 15 do Decreto 2.619/1966.</p>
<p>A Coruña, 8 de novembro de 1994.</p>
<p>Juan Ignacio Lizaur Otero</p>
<p>Delegado Provincial da Coruña</p>

