---
date: '1995-04-19'
id: D07A
page: 2928
number: 75
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 6 de abril de 1995, da Delegación Provincial de Lugo, pola que
  se anuncia a contratación de concurso aberto das obras que se citan
  (RC-LU-94.04).
range: Resolución
url: 'https://www.xunta.gal/dog/Publicados/1995/19950419/AnuncioD07A_gl.html'
---
<p>Título do proxecto: RC-LU-94.04 camiño local do Río Cabo ó Carballal. Segunda fase.</p>
<p>Orzamento: 17.269.089 ptas.</p>
<p>Clasificación: grupo G, subgrupo, 6, categoría d.</p>
<p>O prego de cláusulas administrativas particulares, así como os correspondentes proxectos de cada unha</p>
<p>das obras que se relacionan e demais documentos de interese para os licitadores, estarán á disposición destes na Delegación Provincial de Política Territorial, Obras Públicas e Vivenda, sita na Ronda da Muralla 131 (Lugo).</p>
<p>Esixirase a fianza provisional do 2% salvo nos casos establecidos no Real decreto 1883/1979 e unha fianza definitiva equivalente ó 4% do orzamento de contrata.</p>
<p>As proposicións deberán dirixirse en sobre pechado ó rexistro xeral da Delegación Provincial da Consellería de Política Territorial, Obras Públicas e Vivenda de Lugo, ben persoalmente ou ben envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo quinto día hábil, que non coincida en sábado, seguinte ó da publicación deste anuncio.</p>
<p>Así mesmo, a apertura de proposicións, que será pública, realizarase na Delegación Provincial da Consellería de Política Territorial, Obras Públicas e Vivenda de Lugo, ás once horas do cuarto día hábil, que non coincida en sábado, contado a partir do último día da presentación de proposicións.</p>
<p>Os documentos que deben presenta-los licitadores son os que figuran no prego de cláusulas administrativas particulares. O importe do presente anuncio será por conta do adxudicatario.</p>
<p>Lugo, 6 de abril de 1995.</p>
<p>José A. Cobreros Aranguren</p>
<p>Delegado provincial de Lugo</p>

