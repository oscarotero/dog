---
date: '1995-12-14'
id: 68DE
page: 9
number: 238
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (354/1995).
range: Edicto
url: 'https://www.xunta.gal/dog/Publicados/1995/19951214/Anuncio68DE_gl.html'
---
<p>No Xulgado de Primeira Instancia e Instrucción número seis de Santiago de Compostela tramítase co número 354/1995 expediente de dominio por instancia de Fernando Blanco Doce para a inscrición por reunión do tracto sucesivo no Rexistro da Propiedade de Santiago de Compostela, dos seguintes predios:</p>
<p>«Casa de planta baixa e piso alto, sinalada co número cinco, sita no río dos Sapos, nomeada do Monte, parroquia de San Fructuoso de Fóra, cunha extensión superficial que non consta no título e linda: pola súa dereita entrando, ou norte, a que a seguir se describe; esquerda, ou sur, de Manuel Santos; costas ou oeste, camiño de carro; e fronte ou oeste, por onde ten entrada principal con campo que dá entrada ó río dos Sapos».</p>
<p>«Contigua ó predio precedentemente descrito, unha herdade a labradío, dividida por un carreiro de servicio exclusivo para a referida casa, da extensión aproximada de cinco ferrados, equivalentes a trinta e unha áreas e corenta e cinco centiáreas, que linda: norte, de Luis Santiso (hoxe Aurea Turnes); sur, terreos da viúva de Secades; leste, camiño do río dos Sapos e oeste, a casa precedentemente descrita».</p>
<p>«Ó longo da anterior, outro terreo a labradío, da extensión superficial aproximada dun ferrado, igual a seis áreas e vintenove centiáreas, que linda: sur, con terreo de Luis Santiso (hoxe Aurea Turnes) e Ramón Mirás Ponte; leste, camiño do río dos Sapos; oeste, camiño veciñal; e norte, agro de varios veciños do río dos Sapos e do barrio da Asén e ó longo do terreo dunha tal Pura e irmáns que cultiva Tomás Suárez».</p>
<p>E para que sirva de citación ás persoas descoñecidas ás que poida prexudica-la inscrición solicitada, co fin de que dentro do termo de dez días poidan comparecer no expediente, expídese o presente edicto en Santiago de Compostela o dous de outubro de mil novecentos noventa e cinco.</p>
<p>O maxistrado-xuíz</p>
<p>Rubricado</p>
<p>A secretaria</p>
<p>Rubricado</p>
<p>95-08110</p>

