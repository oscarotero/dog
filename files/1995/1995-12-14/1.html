---
date: '1995-12-14'
id: '6886'
page: 9
number: 238
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 4 de decembro de 1995 pola que se crea o ficheiro automatizado de
  datos de carácter persoal denominado sistema de tarxeta sanitaria.
range: Orde
url: 'https://www.xunta.gal/dog/Publicados/1995/19951214/Anuncio6886_gl.html'
---
<p>O Decreto 177/1995, do 16 de xuño, regulou a tarxeta sanitaria como un medio de identificación e acreditación dos cidadáns galegos para o acceso ós servicios e prestacións sanitarias. A Orde do 12 de xullo de 1995 desenvolveu o devandito decreto recollendo nos seus anexos o modelo de tarxeta e a información que contén, que vai servir de apoio técnico á aplicación de medidas tendentes a optimiza-lo gasto sanitario e asegurar unha maior eficiencia dos recursos.</p>
<p>Por esixi-la Lei orgánica 5/1992, do 29 de outubro, reguladora do tratamento automatizado de datos de carácter persoal, que a creación de ficheiros se realice por medio de disposición publicada en diario oficial, na que deben consta-los datos que sinala o apartado segundo do seu artigo 18, en virtude das facultades que me confiere a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Créase nesta orde o ficheiro denominado sistema de tarxeta sanitaria e relaciónanse no anexo os datos referentes a el, de conformidade co previsto no artigo 18 da Lei orgánica 5/1992, do 29 de outubro, de regulación do tratamento automatizado de datos de carácter persoal.</p>
<p>Artigo 2º</p>
<p>A responsabilidade do ficheiro recaerá no secretario xeral e nos directores provincias do Servicio Galego de Saúde, e poderán exercerse ante estes últimos os dereitos de acceso, rectificación ou cancelación, sen prexuízo da responsabilidade directa que na xestión e custodia dos datos corresponda ó empregado público que estea a cargo do ficheiro correspondente.</p>
<p>Artigo 3º</p>
<p>No suposto de cesión de datos ós servicios estatísticos das administracións públicas terase en conta a normativa vixente da Comunidade Autónoma en materia estatística.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial Galicia.</p>
<p>Santiago de Compostela, 4 de decembro de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>
<p>ANEXO</p>
<p>-Nome do ficheiro:</p>
<p>Sistema de tarxeta sanitaria.</p>
<p>-Usos e fins:</p>
<p>Dispoñer dunha base de datos con información real dos cidadáns protexidos polo sistema sanitario público, cunha asistencia sanitaria financiada a través da Xunta de Galicia que sexa últil para:</p>
<p>Planificación e ordenación dos recursos.</p>
<p>Xestión sanitaria no ámbito da atención primaria e especializada.</p>
<p>Xestión económica e administrativa.</p>
<p>Mercadotecnia interna e externa.</p>
<p>Investigación clínica e epidemiolóxica.</p>
<p>-Persoas ou colectivos afectados:</p>
<p>Cidadáns protexidos polo sistema sanitario público, con asistencia sanitaria financiada a través da Xunta de Galicia.</p>
<p>-Procedementos de recollida de datos:</p>
<p>Os datos persoais, sanitarios e administrativos correspondentes a cada cidadán obteranse por declaración do propio interesado. Posteriormente, esta información actualizarase a petición deles ou a través dos datos facilitados pola Seguridade Social e as entidades correspondentes do sistema sanitario.</p>
<p>Os datos correspondentes ós profesionais facultativos e non facultativos obteranse a partir dos subsistemas de información xa existentes.</p>
<p>-Estructura básica:</p>
<p>Base de datos.</p>
<p>-Tipo de datos:</p>
<p>1. Datos relativos ós cidadáns:</p>
<p>a) Nome, primeiro apelido e segundo apelido.</p>
<p>b) Número do documento nacional de identidade ou número de identificación de estranxeiros.</p>
<p>c) Número de identificación persoal de tarxeta sanitaria.</p>
<p>d) Data de nacemento.</p>
<p>e) Sexo.</p>
<p>f) Enderezo e teléfono.</p>
<p>g) Número de afiliación á Seguridade Social.</p>
<p>h) Titularidade.</p>
<p>i) Tipo de réxime, patronal, entidade xestora ou colaboradora.</p>
<p>j) Entidades financiadoras, compradoras e provedoras de servicios.</p>
<p>k) Tipo de prestación famacéutica habitual e provisional.</p>
<p>l) Motivo de asignación ou reasignación de facultativo.</p>
<p>2. Datos relativos á tarxeta sanitaria:</p>
<p>a) Causa de emisión.</p>
<p>b) Data de emisión e data de caducidade.</p>
<p>c) Lugar de remisión e prioridade.</p>
<p>d) Control de fabricación.</p>
<p>e) Estado de acreditación e circulación da tarxeta.</p>
<p>3. Datos relativos ós profesionais sanitarios.</p>
<p>a) Nome e apelidos.</p>
<p>b) Número de documento nacional de identidade ou número de identificación de estranxeiros.</p>
<p>c) Data de nacemento.</p>
<p>d) Sexo.</p>
<p>e) Enderezo.</p>
<p>f) Número de colexiado/a.</p>
<p>g) Titulación e especialidade.</p>
<p>h) Situación administrativa.</p>
<p>4. Datos relativos a prazas sanitarias:</p>
<p>a) Código de identificación da praza.</p>
<p>b) Tipo de categoría da praza segundo o procedemento que anualmente establece a Consellería da Presidencia e Administración Pública para a cobertura e seguimento do cadro do persoal do Sergas.</p>
<p>c) Tipo de praza en función da titulación esixida, especialidade e tipo de vinculación administrativa.</p>
<p>d) Unidade funcional dos distintos niveis ós que pertenze.</p>
<p>5. Datos relativos ás unidades funcionais:</p>
<p>a) Código de identificación da unidade funcional.</p>
<p>b) Tipo de unidade funcional.</p>
<p>c) Nome da unidade funcional.</p>
<p>d) Nome e apelidos do responsable da unidade funcional.</p>
<p>e) Consultorio sede.</p>
<p>f) Consultorio de soporte ós servicios administrativos.</p>
<p>g) Centro de xestión asociado.</p>
<p>h) Actividades acreditadas.</p>
<p>6. Datos relativos ós centros sanitarios:</p>
<p>a) Código de identificación do centro.</p>
<p>b) Nome do consultorio.</p>
<p>c) Enderezo e telefóno.</p>
<p>d) Ano de construcción.</p>
<p>e) Superficie construída en metros cadrados.</p>
<p>f) Relación de espacios de edificio.</p>
<p>g) Dependencia patrimonial.</p>
<p>h) Horario de apertura e peche.</p>
<p>i) Unidades funcionais asociadas.</p>
<p>7. Datos relativos á cota:</p>
<p>a) Código de identificación da cota.</p>
<p>b) Praza sanitaria á que pertence.</p>
<p>c) Praza sanitaria á que está asignado.</p>
<p>d) Rango mínimo e máximo de idades.</p>
<p>e) Situación da cota.</p>
<p>f) Teléfonos de urxencias e de cita previa.</p>
<p>-Cesións previstas:</p>
<p>Organismos sanitarios e organismos oficiais de estatística, cando o autorize a normativa vixente.</p>
<p>-Órganos da Administración responsables:</p>
<p>Secretario xeral do Servicio Galego de Saúde.</p>
<p>Directores provinciais do Servicio Galego de Saúde.</p>
<p>8170</p>

