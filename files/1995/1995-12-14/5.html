---
date: '1995-12-14'
id: 689A
page: 9
number: 238
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 de novembro de 1995 pola que se aproban as bases que rexerán o
  concurso público de vintedúas bolsas de colaboración en proxectos de
  investigación que se desenvolverán no Centro de Investigacións Lingüísticas e
  Literarias Ramón Piñeiro, e se anuncia a súa convocatoria.
range: Orde
url: 'https://www.xunta.gal/dog/Publicados/1995/19951214/Anuncio689A_gl.html'
---
<p>O artigo 1º do Decreto 232/94, do 14 de xuño, en harmonía co artigo 27 do Estatuto de autonomía para Galicia, establece a competencia da Consellería de Educación e Ordenación Universitaria para a promoción e ensino da lingua galega e o fomento da investigación.</p>
<p>Dentro do plan de actividades da Consellería de Educación e Ordenación Universitaria para 1996 figura a convocatoria pública de bolsas de investigación para realizar proxectos concretos sobre lingüística e literatura galegas, no Centro de Investigacións Lingüísticas e Literarias Ramón Piñeiro.</p>
<p>O seu outorgamento enmárcase dentro das funcións atribuídas á Consellería de Educación e Ordenación Universitaria no artigo 3 do Decreto 25/1993, do 11 de febreiro (DOG nº 34, do 19 de febreiro) de creación e posta en funcionamento do Centro de Investigacións Lingüísticas e Literarias Ramón Piñeiro.</p>
<p>A teor do sinalado na Orde do 2 de xuño de 1986, modificada pola Orde do 18 de outubro de 1991, sobre "tramitación anticipada de expedientes de gasto" o gasto que se proxecta está condicionado á existencia de crédito adecuado e suficiente nos orzamentos do exercicio do ano 1996 en trámite parlamentario.</p>
<p>Na súa virtude, apróbanse as seguintes:</p>
<p>BASES:</p>
<p>Primeira.-Obxecto.</p>
<p>O concurso ten por obxecto a adxudicación de vintedúas bolsas de colaboración nos proxectos concretos de investigación que se desenvolverán no Centro de Investigacións Lingüísticas e Literarias, e que se inclúen como anexos á presente orde, nos que se detallan os requisitos específicos que deben reuni-los solicitantes.</p>
<p>Segunda.-Contía das bolsas.</p>
<p>O importe das bolsas incluirá:</p>
<p>-Unha asignación mensual de 122.000 pesetas, coa retención fiscal que corresponda, que será incompatible con calquera outra axuda ou actividade remunerada.</p>
<p>-Seguro de asistencia médica e seguro combinado de accidentes.</p>
<p>Para o gasto que se proxecta habilitarase o crédito adecuado e suficiente na partida orzamentaria 07.06.353F.480.0 dos orzamentos xerais da Comunidade Autónoma galega para o ano 1996.</p>
<p>Terceira.-Duración.</p>
<p>O período de desfrute das bolsas será ata o 31 de decembro de 1996.</p>
<p>A data de incorporación ó centro será dentro dos dez días seguintes ó da notificación da adxudicación. O bolseiro que non se incorpore no prazo establecido perderá os dereitos inherentes á bolsa concedida, salvo causa xustificada de retraso apreciada polo coordinador científico do Centro de Investigacións Lingüísticas e Literarias Ramón Piñeiro.</p>
<p>Por resolución da Dirección Xeral de Política Lingüística, as bolsas poderanse prorrogar anualmente, ata un máximo de tres anos, incluído o ano da concesión, á vista do traballo realizado polo bolseiro, sempre que o permitan as dispoñibilidades orzamentarias. No suposto de prórroga a dotación económica poderá incrementarse de acordo co índice de prezos ó consumo que se estableza para cada ano.</p>
<p>Cuarta.-Requisitos xerais:</p>
<p>a) Ser cidadán español.</p>
<p>b) Estar en posesión do título de licenciado.</p>
<p>c) Non ter sido separado do servicio de ningunha Administración ou institución como consecuencia de expediente disciplinario.</p>
<p>Quinta.-Solicitudes.</p>
<p>As solicitudes, no modelo que se xunta como anexo, irán dirixidas ó coordinador-científico do Centro de Investigacións Lingüísticas e Literarias Ramón Piñeiro e entregaranse na sede deste (estrada Santiago-Noia, km 3 - A Barcia, 15896 Santiago de Compostela), ou ben en calquera dos centros previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de solicitudes será de vinte días naturais contados a partir do seguinte ó da publicación da presente convocatoria no DOG, acompañadas da documentación seguinte:</p>
<p>-Certificación académica persoal completa.</p>
<p>-Currículum vitae, acompañado de cantos documentos poidan avalalo.</p>
<p>-Fotocopia do DNI ou pasaporte.</p>
<p>-Declaración xurada comprometéndose a renunciar, se fose seleccionado, á percepción doutras remuneracións, bolsas ou axudas, e tamén de non ter sido separado do servicio de ningunha Administración nin institución pública como consecuencia de expediente disciplinario.</p>
<p>Tódolos documentos deberán ser orixinais ou copias cotexadas con eles.</p>
<p>Sexta.-Selección.</p>
<p>A selección dos candidatos será realizada por unha comisión presidida polo coordinador-científico do Centro de Investigacións Lingüísticas e Literarias Ramón Piñeiro e composta por tres vocais propostos por aquel e nomeados polo director xeral de Política Lingüística. Actuará como secretario o administrador do centro.</p>
<p>Ademais do exame da documentación presentada, a comisión poderá convocar ós solicitantes a unha entrevista persoal.</p>
<p>A comisión non valorará aqueles méritos alegados polos solicitantes nas súas instancias que non estean acreditados documentalmente. O presidente da comisión proporá ó director xeral de Política Lingüística a relación de candidatos seleccionados para o seu nomeamento.</p>
<p>Sétima.-Obrigas.</p>
<p>-Os bolseiros permanecerán no Centro de Investigacións Lingüísticas e Literarias Ramón Piñeiro, en horario habitual de xornada de mañá ou tarde.</p>
<p>-O incumprimento por parte do bolseiro dalgunha das condicións recollidas nas presentes bases suporá a perda da bolsa concedida e, de se-lo caso, o reintegro das cantidades xa cobradas.</p>
<p>-A condición de bolseiro non dará lugar a relación laboral nin administrativa coa Xunta de Galicia.</p>
<p>Oitava.-A convocatoria, as súas bases e todos cantos actos administrativos se deriven dela, poderán ser impugnados polos interesados nos casos e na forma establecidos na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Novena.-Pagamento da bolsa.</p>
<p>O pagamento da bolsa realizarase mensualmente, logo do informe do director da investigación, sempre que os traballos se desenvolvan con normalidade e de acordo coas bases establecidas.</p>
<p>Disposicións derradeiras.</p>
<p>Primeira.-Facúltase ó director xeral de Política Lingüística para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de novembro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO I</p>
<p>Dúas bolsas para colaborar no diccionario de fraseoloxía galega.</p>
<p>Estas bolsas teñen como finalidade colaborar no Diccionario de Fraseoloxía Galega que se está elaborando no Centro de Investigacións Lingüísticas e Literarias Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos no base cuarta desta orde:</p>
<p>-Coñecemento da lingua galega no nivel de perfeccionamento.</p>
<p>-Ter bo coñecemento do mundo rural galego e comprensión e uso da súa fraseoloxía.</p>
<p>-Bo nivel de mecanografía.</p>
<p>-Dominio do inglés e/ou francés.</p>
<p>-Valorarase coñecementos do Dbase V.</p>
<p>ANEXO II</p>
<p>Unha bolxa para colaborar en traballos de terminoloxía marítima.</p>
<p>Esta bolsa ten como finalidade colaborar nun compendio de terminoloxía marítimo-pesqueira, que se está a levar a cabo no Centro de Investigacións Lingüísticas Literarias Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Coñecemento da lingua galega no nivel de perfeccionamento.</p>
<p>-Ser licenciado en filoloxía.</p>
<p>-Ter experiencia investigadora en terminoloxía marítima e tecnicismos marítimo-pesqueros.</p>
<p>-Ter coñecemento do mundo da pesca, dos barcos e dos seus compoñentes.</p>
<p>ANEXO III</p>
<p>Cinco bolsas para colaborar no proxecto de construcción, etiquetación e lematización do corpus de referencia do galego actual.</p>
<p>Estas bolsas teñen como finalidade colaborar no proxecto de construcción, etiquetación e lematización do corpus de referencia do galego actual que se está desenvolvendo no Centro de Investigacións Lingüísticas e Literarias Ramón Piñeiro.</p>
<p>1. Requisitos específicos dos solicitantes:</p>
<p>Para solicitar catro das bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Coñecemento da lingua galega no nivel de perfeccionamento.</p>
<p>-Ser licenciados en filoloxía.</p>
<p>-Ter experiencia na introducción de textos en ordenador, e no manexo de textos en formato electrónico.</p>
<p>-Ter experiencia en gramáticas formais e construcción de etiquetadores morfosintácticos e lematizadores.</p>
<p>Para optar á outra bolsa de colaboración neste proxecto, requírese:</p>
<p>-Coñecemento da lingua galega no nivel de perfeccionamento.</p>
<p>-Ser licenciado en informática.</p>
<p>-Ter experiencia en programación lóxica e na construcción de analizadores para linguas naturais.</p>
<p>ANEXO IV</p>
<p>Unha bolsa para colaborar no proxecto de construcción dun sintetizador texto-voz en galego.</p>
<p>Esta bolsa ten como finalidade colaborar no proxecto de construcción dun sintetizador texto-voz en galego que se levará a cabo no Centro de Investigacións Lingüísticas e Literarias Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Coñecemento da lingua galega no nivel de perfeccionamento.</p>
<p>-Ser licenciado en filoloxía.</p>
<p>-Ter experiencia en traballo de fonética acústica.</p>
<p>ANEXO V</p>
<p>Unha bolsa para colaborar no proxecto de dimensións da identidade colectiva en Galicia.</p>
<p>Esta bolsa ten como finalidade colaborar no proxecto de dimensións da identidade colectiva en Galicia que se está levando a cabo no Centro de Investigacións Lingüísticas e Literarias Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarte desta orde:</p>
<p>-Coñecemento da lingua galega no nivel de perfeccionamento.</p>
<p>-Ser licenciado en ciencias económicas.</p>
<p>-Acreditar formación en teoría económica.</p>
<p>-Ter experiencia en análise económica.</p>
<p>ANEXO VI</p>
<p>Catro bolsas para colaborar no proxecto de lírica medieval galego-portuguesa.</p>
<p>Estas bolsas teñen como finalidade colaborar no proxecto de lírica medieval galego-portuguesa que se</p>
<p>está desenvolvendo no Centro de Investigacións Lingüísticas e Literarias Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Coñecemento da lingua galega no nivel de perfeccionamento.</p>
<p>-Ser licenciado en filoloxía.</p>
<p>-Coñecemento de informática, en calidade de usuario.</p>
<p>-Ter experiencia investigadora en lírica románica medieval, preferentemente no ámbito galego-portugués.</p>
<p>ANEXO VII</p>
<p>Cinco bolsas para colaborar en diccionarios de literatura.</p>
<p>Estas bolsas teñen como finalidade colaborar nos distintos diccionarios de literatura que se están realizando no Centro de Investigacións Lingüísticas e Literarias Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Coñecemento da lingua galega no nivel de perfeccionamento.</p>
<p>-Ser licenciado en filoloxía.</p>
<p>-Ter experiencia investigadora en temas literarios.</p>
<p>-Acreditar coñecemento instrumental de idiomas, preferentemente inglés e alemán.</p>
<p>-Coñecementos de informática, en calidade de usuario.</p>
<p>-Sólida formación e experiencia investigadora en teoría e críticas literarias.</p>
<p>ANEXO VIII</p>
<p>Tres bolsas para colaborar no proxecto bibliografía xeral da literatura galega.</p>
<p>Estas bolsas teñen como finalidade colaborar no proxecto de bibliografía xeral da literatura galega que se está desenvolvendo no Centro de Investigacións Lingüísticas e Literarias Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Coñecemento da lingua galega no nivel de perfeccionamento.</p>
<p>-Ser licenciado en filoloxía hispánica.</p>
<p>-Experiencia en traballos do ámbito literario.</p>
<p>-Coñecementos informáticos no nivel de usuario.</p>
<p>95-7895</p>

