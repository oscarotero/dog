---
date: '1995-02-28'
id: A652
page: 1
number: 41
agency: CONCELLO DE MUROS
section: VI. ANUNCIOS
title: Anuncio de licitación para a construcción do cemiterio municipal de Muros.
range: Anuncio
url: 'https://www.xunta.gal/dog/Publicados/1995/19950228/AnuncioA652_gl.html'
---
<p>O Concello de Muros convoca licitación pública para a adxudicación por concurso do contrato da obra de construcción do cemiterio municipal de Muros.</p>
<p>1º) Obxecto.-A construcción do cemiterio municipal de Muros no terreo da Atalaia. Os concursantes deberán achegar coa súa oferta o anteproxecto da obra.</p>
<p>2º) Prazo.-Será o sinalado na memoria do anteproxecto da obra que debe presenta-lo concursante.</p>
<p>3º) Tipo de licitación.-Non se fixa con carácter previo. O prezo do contrato virá determinado polo orzamento de execución por contrata e a oferta económica que conteña a proposición elixida. Non haberá revisión de prezos.</p>
<p>4º) Forma de adxudicación.-Por concurso.</p>
<p>5º) Presentación de plicas.-Deberanse presentar no rexistro xeral do Concello de Muros no prazo de vinte días soltos contados a partir da publicación do derradeiro dos anuncios nos diarios oficiais (Boletín Oficial da provincia e Diario Oficial de Galicia). A oferta constará de dous sobres cerrados chamados «Documentación administrativa» e «Proposición técnica e económica», que conterán os documentos citados no prego de condicións. O anteproxecto da obra e a proposición económica axustada ó modelo que se achega como anexo. O expediente e o prego de condicións están á disposición dos interesados na Secretaría da Corporación.</p>
<p>6º) Garantía.-A fianza provisoria é a de 250.000 ptas.</p>
<p>7º) Clasificación.-O contratista deberá contar coa seguinte clasificación: grupo C, tódolos subgrupos, categoría c).</p>
<p>8º) Apertura de plicas.-Na casa do Concello de Muros, ás 12 horas do día solto seguinte a aquel no que remate o prazo de presentación de ofertas.</p>
<p>9º) Modelo de proposición:</p>
<p>Don/Dona..., veciño/a de..., con domicilio en (rúa/lugar)..., núm.... e titular do DNI núm.... en plena posesión da miña capacidade xurídica e de obrar, tomo parte en nome propio (ou en nome de ..) na licitación do contrato de obra de construcción do cemiterio público de Muros e fago constar:</p>
<p>a) Comprométome a executa-la obra con suxeición ó anteproxecto, redactado polo arquitecto Sr... que achego a esta oferta e polo prezo de... ptas.</p>
<p>b) Coñezo e acepto tódalas cláusulas do prego de condicións que rexe a licitación.</p>
<p>c) Comprométome a cumpri-las disposicións legais</p>
<p>en materia de contratación laboral, seguridade social e protección á industria nacional.</p>
<p>...., ... de... de 199...</p>
<p>O licitador.</p>
<p>Simultaneamente exponse a información pública o prego de condicións por un prazo de oito días soltos, coa finalidade de que as persoas interesadas poidan presenta-las suxerencias e reclamacións que coiden oportunas.</p>
<p>Muros, 31 de xaneiro de 1995.</p>
<p>O alcalde</p>
<p>Rubricado</p>

