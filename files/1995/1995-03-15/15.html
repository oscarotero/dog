---
date: '1995-03-15'
id: B782
page: 1
number: 52
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 2 de marzo de 1995, da Secretaría Xeral e do Patrimonio da
  Consellería de Economía e Facenda, pola que se anuncia concurso público aberto
  para a contratación dun programa de transferencia de ficheiros.
range: Resolución
url: 'https://www.xunta.gal/dog/Publicados/1995/19950315/AnuncioB782_gl.html'
---
<p>A Consellería de Economía e Facenda convoca o concurso público aberto para a contratación dun programa de transferencia de ficheiros que ten as seguintes características básicas:</p>
<p>Entidade adxudicadora: Xunta de Galicia, Consellería de Economía e Facenda, Secretaría Xeral e do Patrimonio. San Caetano, 15704 Santiago de Compostela. Telf. 54 41 34.</p>
<p>Modalidade: concurso público aberto.</p>
<p>Obxecto: a adquisición don programa de transferencias de ficheiros.</p>
<p>Prazo e lugar de entrega: un mes a partir da notificación da adxudicación. A entrega realizarase nos servicios centrais e periféricos da Consellería de Economía e Facenda.</p>
<p>Orzamento máximo: cinco millóns de pesetas (5.000.000 ptas.), IVE incluído.</p>
<p>Forma de pagamento: por transferencia, logo da facturación.</p>
<p>Documentación de interese para os licitadores: estará a disposición dos licitadores durante o prazo de presentación de proposicións, desde as 9 horas ás 14 horas, no rexistro xeral de Economía e Facenda (edificio administrativo San Caetano en Santiago de Compostela).</p>
<p>Presentación de proposicións: as proposicións elaboraranse segundo o modelo que figura no prego de cláusulas administrativas particulares e deberanse presentar en man no rexistro xeral da Consellería de Economía e Facenda, ou por correo na forma establecida no artigo 100 do Regulamento xeral de contratación do Estado, antes das 14 horas do vixésimo día hábil seguinte ó da publicación do anuncio do concurso no Diario Oficial de Galicia.</p>
<p>Documentación que teñen que presenta-los licitadores: a esixida no prego de cláusulas administrativas particulares.</p>
<p>Fianza provisional: cen mil pesetas (100.000 ptas.).</p>
<p>Apertura de proposicións: a mesa de contratación procederá á apertura de proposicións económicas en acto público ó que poderán asisti-los licitadores e os seus representantes, nas dependencias da Secretaría Xeral e do Patrimonio da Consellería de Economía e Facenda, en San Caetano (Santiago de Compostela), ás 11 horas do cuarto día hábil, que non coincida en sábado, seguinte ó da finalización do prazo de presentación das proposicións.</p>
<p>O importe do anuncio de licitación correrá a cargo do adxudicatario.</p>
<p>Santiago de Compostela, 2 de marzo de 1995.</p>
<p>Emilio Álvarez Rey</p>
<p>Secretario xeral e do Patrimonio da Consellería de</p>
<p>Economía e Facenda</p>

