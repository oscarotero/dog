---
date: '1995-03-15'
id: B7AE
page: 1
number: 52
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950315/AnuncioB7AE_gl.html'
---
<p>O Pleno do Concello, en sesión do 30 de decembro de 1994, aprobou inicialmente o estudio de detalle da unidade de xestión «G» do peri de Concheiros-Cotaredo-San Lázaro (As Fontiñas), promovido por Manusan, S.L. O expediente exponse ó público no Negociado de Planeamento e Xestión polo prazo de 15 días contados a partir do seguinte ó da publicación desta anuncio no Diario Oficial de Galicia, co obxecto de que os interesados poidan presenta-las alegacións que xulguen oportunas.</p>
<p>Por aplicación do disposto no artigo 102.2º do Real decreto 1/1992, o acordo de aprobación inicial do estudio de detalle determina por si só, a suspensión de outorgamento de licencias no ámbito da actuación, polo prazo máximo de dous anos, e sen prexuízo da concesión daquelas licencias que, fundadas no réxime vixente, respecten as determinacións do novo planeamento. O ámbito afectado ten os seguintes lindes:</p>
<p>Norte: rúa do Valiño, desde a súa intersección coa rúa París ata a casa nº 84.</p>
<p>Sur: terreos do polígono 1 do Plan Parcial das Fontiñas, coincidente co trazado da rúa de Oslo.</p>
<p>Leste: casa nº 84 da rúa do Valiño e terreos dela.</p>
<p>Oeste: rúa de París.</p>
<p>A suspensión do outorgamento de licencias poderase impugnar mediante a interposición de recurso contencioso-administrativo perante o Tribunal Superior de Xustiza de Galicia no prazo de dous meses desde a publicación deste anuncio.</p>
<p>Santiago de Compostela, 3 de marzo de 1995.</p>
<p>P.D.</p>
<p>Pedro A. Fernández Fernández</p>
<p>Concelleiro delegado de Urbanismo</p>

