---
date: '1995-03-24'
id: C6FA
page: 2
number: 59
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 6 de marzo de 1995 pola que se convocan catro bolsas para a
  sistematización do inventario de xacementos arqueolóxicos da Comunidade
  Autónoma de Galicia.
range: Orde
url: 'https://www.xunta.gal/dog/Publicados/1995/19950324/AnuncioC6FA_gl.html'
---
<p>Sendo competencia da Consellería de Cultura a protección do patrimonio arqueolóxico de interese para a Comunidade Autónoma, e figurando entre os seus obxectivos a realización do inventario de xacementos arqueolóxicos en concellos galegos, como paso previo á súa protección, cómpre convocar bolsas de colaboración para realiza-la sistematización da documentación que figura nesta consellería, resultado de sucesivas campañas de prospección; por todo isto,</p>
<p>DISPOÑO:</p>
<p>Artigo 1º</p>
<p>1.-Convócanse catro bolsas para tratamento e posta ó día do inventario de xacementos arqueolóxicos da Dirección Xeral do Patrimonio Histórico e Documental, con cargo á aplicación orzamentaria 010 03 356-A 481, dos orzamentos xerais da Comunidade Autónoma de Galicia para 1995. 0 importe total das axudas en ningún caso excederá do crédito asignado para o efecto.</p>
<p>2.-Os bolseiros realizarán os seus traballos na sede do Instituto de Conservación e Restauración de Bens Culturais e serán coordinados e dirixidos polo persoal técnico e facultativo do Servicio de Arqueoloxía da devandita Dirección Xeral do Patrimonio Histórico e Documental.</p>
<p>3.-As bolsas terán unha duración de 8 meses a partir da comunicación da concesión ós bolseiros propostos por parte da Dirección Xeral do Patrimonio Histórico e Documental da Consellería de Cultura.</p>
<p>4.-Os bolseiros seleccionados quedarán obrigados a:</p>
<p>-Asistir diariamente durante un mínimo de 5 horas ó centro de destino.</p>
<p>-Segui-las indicacións técnicas dos coordinadores.</p>
<p>-Entregarlles ós coordinadores, ó finaliza-la bolsa, un informe técnico resultado do seu traballo.</p>
<p>Artigo 2º</p>
<p>1.-Os solicitantes das bolsas deberán ser licenciados universitarios con estudios de prehistoria e arqueoloxía.</p>
<p>2.-As solicitudes presentaranse conforme o modelo oficial, que figura como anexo desta orde, no rexistro xeral da Consellería de Cultura ou nas súas delegacións provinciais. O prazo de presentación será de 15 días naturais, contados a partir do día seguinte ó da publicación da presente orde no Diario Oficial de Galicia.</p>
<p>Sen prexuízo do establecido no parágrafo anterior, as solicitudes poderán así mesmo presentarse de calquera das formas previstas no artigo 38.4 da Lei 30/1992, do 26 de novembro, de réxime xurídico das administraciéns públicas e do procedemento administrativo común.</p>
<p>3.-Os solicitantes deberán xunta-la seguinte documentación:</p>
<p>-Fotocopia do DNI.</p>
<p>-Declaración expresa de non ter emprego remunerado nin desfrutar doutra bolsa ou axuda, calquera que fose esta, situacións que producen incompatibilidades co desfrute da bolsa que nesta orde se convoca.</p>
<p>-Fotocopia compulsada do expediente académico.</p>
<p>-Currículum vitae debidamente xustificado.</p>
<p>-Anexos I e II cubertos.</p>
<p>Artigo 3º</p>
<p>O importe da bolsa non excederá da cantidade de 1.062.500 pesetas cada unha.</p>
<p>Artigo 4º</p>
<p>1.-Os correspondentes servicios técnicos da Dirección Xeral do Patrimonio Histórico e Documental da Consellería de Cultura poderanlles reclamar, se fose necesario, ós solicitantes que emenden os defectos administrativos apreciados na documentación esixida, de acordo co artigo 71 da Lei 30/1992, do 26 de novembro, de réxime xuridico das administracións públicas e do procedemento administrativo común, outorgándose un prazo de 10 días, desde o recibo do escrito de requirimento.</p>
<p>2.-A avaliación dos méritos alegados, que corresponde á Dirección Xeral do Patrimonio Histórico e Documental da Consellería de Cultura, farase segundo o baremo que a seguir se expresa. O mesmo mérito só se valorará unha vez:</p>
<p>1) Título superior (condición imprescindible).</p>
<p>2) Especialidade en prehistoria e arqueoloxía (9 puntos).</p>
<p>3) Traballos de prospección e inventario de xacementos arqueolóxicos (ata un máximo de 20 puntos):</p>
<p>a) Contratos de traballos de prospección e inventario (0,70 puntos/mes).</p>
<p>b) Adxudicación de axudas a traballos de prospección e inventario de xacementos arqueolóxicos (2 puntos por área).</p>
<p>c) Dirección de proxectos de prospección (1 punto por dirección).</p>
<p>d) Codirección de proxectos de prospección (0,5 puntos cada codirección).</p>
<p>e) Bolsas de catalogación (1 punto cada bolsa).</p>
<p>f) Participación en traballos de prospección (0,20 puntos/por participación).</p>
<p>4) Doutoramentos, cursos, congresos, publicacións de arqueoloxía (ata un máximo de 12 puntos).</p>
<p>a) Cursos de doutoramento (1 punto).</p>
<p>b) Tese de licenciatura (1 punto).</p>
<p>c) Tese de doutoramento (2 puntos).</p>
<p>d) Asistencia a cursos e congresos (0,10 puntos por curso).</p>
<p>e) Comunicacións en congresos (0,25 puntos cada comunicación).</p>
<p>f) Relatorios en congresos (0,50 puntos cada relatorio).</p>
<p>g) Publicación de libros (1 punto cada libro publicado).</p>
<p>h) Publicación, artigo en revista especializada ou colaboración na publicación dun libro (0,50 puntos cada artigo ou colaboración).</p>
<p>5) Cursos de galego (ata un máximo de 1 punto).</p>
<p>a) Iniciación (0,50 puntos).</p>
<p>b) Perfeccionamento (0,50 puntos).</p>
<p>c) Outros méritos (ata un máximo de 8 puntos):</p>
<p>a) Dirección de proxectos de intervencións arqueolóxicas (0,50 puntos por dirección).</p>
<p>b) Codirección de proxectos de intervencións arqueolóxicas (0,25 puntos por codirección).</p>
<p>c) Contratos coa Xunta de Galicia como arqueólogo (0,50 puntos/mes).</p>
<p>d)Contratos con outras administracións públicas como arqueólogo (0,50 puntos/mes).</p>
<p>e) Cursos de informática (0,10 puntos cada curso).</p>
<p>3.-A resolución da convocatoria correspóndelle ó conselleiro de Cultura por proposta do director xeral do Patrinionio Histórico e Documental. O acordo farase público nos taboleiros de anuncios da Consellería de Cultura e nos das súas delegacións provinciais.</p>
<p>4.-A resolución de adxudicación pon fin á vía administrativa, de acordo co artigo 109 da Lei 30/1992, do 26 de novembro, e contra ela cabe interpoñer recurso contencioso administrativo perante o Tribunal Superior de Xustiza de Galicia no prazo de dous meses contados a partir da data da súa notificación efectiva ós interesados.</p>
<p>Artigo 5º</p>
<p>O pagamento das bolsas axustarase á norma orzamentaria de aplicación.</p>
<p>Antes de proceder ó seu cobro, os beneficiarios das bolsas terán que acreditar mediante certificacións expedidas polos organismos competentes, que se atopan ó día nas súas obrigas tributarias e fiscais e que non teñen pendente de pagamento ningunha débeda, por ningún concepto coa Administración pública da Comunidade Autónoma. Se é o caso, deberá facerse expreso que non proceden as ditas obrigas.</p>
<p>Artigo 6º</p>
<p>1.-No caso de que os beneficiarios das bolsas incumprisen algunha das condicións ou obrigas estipuladas na presente orde, a Consellería de Cultura instruirá expediente sancionador conforme o previsto na Lei de réxime xurídico das administracións públi</p>
<p>cas e do procedemento administrativo común e poderá, mesmo, anula-los benericios concedidos e solicita-la devolución das cantidades percibidas, se as houbese, nos prazos que establece o Regulamento xeral da recadación.</p>
<p>2.-Sen prexuízo do anteriormente sinalado, non se lles concederán as bolsas nesta ou en posteriores convocatorias a aquelas persoas que non teñan debidamente xustificadas axudas percibidas con anterioridade.</p>
<p>3.-O persoal técnico e facultativo que coordine e dirixa os bolseiros poderá propoñerlle á Dirección Xeral do Patrimonio Histórico e Documental da Consellería de Cultura a extinción da bolsa por falta de dedicación ou incumprimento das condicións sinaladas.</p>
<p>4.-A Dirección Xeral do Patrimonio Histórico e Documental da Consellería de Cultura expedirá, logo do informe valorativo dos coordinadores, ó remata-los traballos, certificación acreditativa da prestación dos servicios.</p>
<p>Artigo 7º</p>
<p>A Consellería de Cultura poderá facer pública unha nova convocatoria en iguais ou diferentes termos, no caso de que as adxudicacións acordadas non cubrisen a totalidade do crédito asignado.</p>
<p>Disposicións derradeiras</p>
<p>Primeira.-Autorízase o director xeral do Patrimonio Histórico e Documental para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de marzo de 1995.</p>
<p>Víctor Manuel Vázquez Portomeñe</p>
<p>Conselleiro de Cultura</p>

