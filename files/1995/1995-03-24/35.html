---
date: '1995-03-24'
id: C75A
page: 2
number: 59
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 13 de marzo de 1995, da Delegación Provincial de Ourense, polo que
  se anuncia a urxente ocupación de bens e dereitos afectados polo
  establecemento da instalación eléctrica que se cita (Expediente
  IN407A-94/020-3 A.T).
range: Edicto
url: 'https://www.xunta.gal/dog/Publicados/1995/19950324/AnuncioC75A_gl.html'
---
<p>Polo Decreto 56/1995, do 24 de febreiro, da Xunta de Galicia, publicado no DOG nº 45, do 6 de marzo, concedéronselle a Unión Eléctrica-Fenosa, S.A., os beneficios de expropiación forzosa e a declaración de urxente ocupación do terreos afectados pola execución do proxecto incluído no Plan MEGA, que se cita máis adiante, impoñéndose a servidume de paso de enerxía eléctrica co alcance do art. 4º da Lei 10/1966, do 18 de marzo.</p>
<p>Seguindo os trámites regulamentados no art. 52 da Lei do 16 de decembro de 1954, sobre expropiación forzosa, faise saber que transcorridos oito días desde a última das publicacións previdas na consecuencia 2ª do devandito texto legal, e nas datas e horas que constan nas notificacións que se efectúan a cada un dos interesados, o representante da Administración procederá a levantar sobre o terreo as actas previas á ocupación, trámite ó que deberán asisti-los titulares de bens e dereitos afectados, persoalmente ou debidamente representados, podéndose acompañar, se así o consideran conveniente, e pola súa conta, dos seus peritos e un notario.</p>
<p>A declaración concreta e individualizada dos interesados e dos seus bens afectados, na que tamén figuran as datas e horas nas que se levantará a acta previa de cada parcela, exponse nos taboleiros de edictos desta delegación provincial e dos respectivos concellos.</p>
<p>A instalación comprendida no expresado decreto da Xunta de Galicia é a seguinte:</p>
<p>Decreto 56/1995.-Liña eléctrica aérea a 132 kV, de dobre circuíto, enlace da liña Salas-San Cibrao coa subestación Barbaña, de 2.274 m de lonxitude aérea, e 3.070 m de lonxitude soterrada, no municipio de Ourense (Expediente nº IN407A-94/20-3-A.T.).</p>
<p>Ourense, 13 de marzo de 1995.</p>
<p>Alfredo Cacharro Pardo</p>
<p>Delegado provincial de Ourense</p>

