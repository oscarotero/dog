---
date: '1995-03-24'
id: C6F6
page: 2
number: 59
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 7 de febreiro de 1995 pola que se convocan bolsas para inventario e
  catalogación de fondos de museos.
range: Orde
url: 'https://www.xunta.gal/dog/Publicados/1995/19950324/AnuncioC6F6_gl.html'
---
<p>O Decreto 314/1986, do 16 de outubro, polo que se regula o sistema público de museos da Comunidade Autónoma de Galicia establece a obriga de tódolos museos de Galicia de confecciona-lo inventario e o catálogo das pezas que posúan, como medio para documentalas cientificamente e así poder exerce-las funcións que a todo centro destas características lle corresponden.</p>
<p>Por outra banda, a Consellería de Cultura ten atribuída, en aplicación das súas competencias en materia de museos e patrimonio moble, a facultade de velar pola conservación, coidado e adecuado coñecemento dos museos e do patrimonio moble de Galicia, así corno a de fomenta-la formación do persoal técnico dos museos, colaborando cos de Galicia, na medida das súas posibilidades orzamentarias, para o mellor cumprimento por eles dos fins e obrigas que lle son propios.</p>
<p>Por todo isto,</p>
<p>DISPOÑO:</p>
<p>Artigo 1º.</p>
<p>1. Convócanse bolsas para inventario e catalogación dos fondos de museos e coleccións relevantes de interese galego, con cargo á aplicación orzamentaria 010.003.357A-481.00, dos orzamentos xerais da Comunidade Autónoma galega para 1995. O importe total das axudas en ningún caso excederá do crédito asignado para o efecto.</p>
<p>2. Os bolseiros realizarán os seus traballos en diversos centros museísticos de Galicia e serán coordinados e dirixidos pola Dirección Xeral do Patrimonio Histórico e Documental da Consellería de Cultura e por persoal técnico e facultativo debidamente cualificado, designado para o efecto por aquela.</p>
<p>3. Os traballos terán unha duración de 6 meses a partir da comunicación da concesión ós bolseiros propostos, por parte da Dirección Xeral do Patrimonio Histórico e Documental da Consellería de Cultura.</p>
<p>4. Os bolseiros seleccionados quedarán obrigados a:</p>
<p>-Asistir diariamente durante un mínimo de 5 horas ós centros onde resulten destinados.</p>
<p>-A segui-las indicacións técnicas dos coordinadores.</p>
<p>-A entregarlles ós coordinadores, ó finaliza-la bolsa, informe técnico así como copia dos inventarios e catálogos resultado do seu traballo.</p>
<p>Ó remata-la actividade, os coordinadores dos bolseiros depositarán na Dirección Xeral do Patrirnonio Histórico e Documental da Consellería de Cultura copia do material realizado por cada bolseiro. O orixinal dos inventarios e catálogos quedará depositado no mesmo lugar no que se realizou o traballo.</p>
<p>Artigo 2º</p>
<p>1. Os solicitantes dunha bolsa deberán ser licenciados universitarios con coñecementos de museoloxía e materias afíns.</p>
<p>2. As solicitudes presentaranse conforme o modelo oficial, que figura como anexo desta orde, no Rexistro Xeral da Consellería de Cultura ou nas súas delegacións provinciais. O prazo de presentación será de 15 días naturais, contados a partir do día seguinte ó da publicación da presente orde no Diario Oficial de Galicia.</p>
<p>Sen prexuízo do establecido no parágrafo anterior, as solicitudes poderán así mesmo presentarse de calquera das formas previstas no artigo 38.4º de Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>3. Os solicitantes, deberán xunta-la seguinte documentación:</p>
<p>-Fotocopia do DNI.</p>
<p>-Declaración expresa de non ter emprego remunerado nin desfrutar doutra bolsa ou axuda, calquera que fose esta, situacións que producen incompatibilidade co desfrute da bolsa que nesta orde se convoca.</p>
<p>-Fotocopia compulsada do expediente académico.</p>
<p>-Anexo II cuberto e fotocopia dos méritos alegados.</p>
<p>Artigo 3º</p>
<p>1. As bolsas serán adxudicadas prioritariamente para os seguintes museos e campos:</p>
<p>NO CAMPO DA HISTORIA DA ARTE.</p>
<p>1. Museo de Belas Artes da Coruña.</p>
<p>1. Museo das Peregrinacións.</p>
<p>1. Tratamento Documental do Inventario.</p>
<p>1. Museo da Colexiata do Sar.</p>
<p>1. Museo Histórico de Sargadelos.</p>
<p>No caso de rematar antes do tempo previsto o traballo nestes museos, acometeríase a inventarización do Museo Municipal de Ourense.</p>
<p>NO CAMPO DA ARQUEOLOXÍA.</p>
<p>1. Museo do Castro de Viladonga.</p>
<p>1. Museo Arqueolóxico Provincial de Ourense.</p>
<p>1. Tratamento Documental do Inventario.</p>
<p>1. Museo de Santa-Tegra.</p>
<p>NO CAMPO DA ETNOGRAFÍA.</p>
<p>1. Museo do Mar de Cervo.</p>
<p>1. Museo Etnolóxico de Ribadavia.</p>
<p>1. Museo Etnográfico Olimpio Liste de Oseira.</p>
<p>1. Museo da Terra de Melide.</p>
<p>NO CAMPO DA BIOLOXÍA MARIÑA.</p>
<p>1. Catalogación da colección malacolóxica depositada na Casa das Artes de Vigo.</p>
<p>2. Reservaranse 4 bolsas para licenciados en xeografía e historia da filosofía e letras, coa especialidade de museoloxía, que obtiveran a licenciatura nos anos 1992, 1993 e 1994.</p>
<p>Estas reservas terán destino nos centros seguintes:</p>
<p>-Museo de Belas Artes da Coruña (1 bolsa).</p>
<p>-Museo Etnolóxico de Ribadavia (1 bolsa).</p>
<p>-Museo do Castro de Viladonga (1 bolsa).</p>
<p>-Museo Arqueolóxico Provincial de Ourense (1 bolsa).</p>
<p>Os interesados nesta reserva, que será excluínte, deberán facelo constar expresamente na solicitude.</p>
<p>Artigo 4º</p>
<p>O importe da bolsa non excederá da cantidade de 694.000 pts. cada unha.</p>
<p>Artigo 5º</p>
<p>1. Os correspondentes servicios técnicos da Dirección Xeral do Patrimonio Histórico e Documental da Consellería de Cultura poderán reclamarlles, se fose necesario, ós solicitantes que emenden os defectos administrativos apreciados na documentación esixida, de acordo co artigo 71 da Lei 30/1992, do 26 de novembro, de réxime xurídico das administracións públicas e do procedemento administrativo común, outorgándose un prazo de 10 días, desde o recibo do escrito de requirimento.</p>
<p>2. A avaliación dos méritos alegados, que lle corresponde á Dirección Xeral do Patrimonio Histórico e Documental da Consellería de Cultura, farase segundo o seguinte baremo:</p>
<p>-Especialidade en historia da arte: 3 puntos.</p>
<p>-Especialidade en etnografía: 3 puntos.</p>
<p>-Especialidade en arqueoloxía: 3 puntos.</p>
<p>-Especialidade en museoloxía: 3 puntos.</p>
<p>-Especialidade en bioloxía mariña: 3 puntos.</p>
<p>-Experiencia de traballo remunerado en catálogos e inventario de fondos de museos. Por cada mes: 0,25 puntos. Ata un máximo de 4 puntos.</p>
<p>-Experiencia de traballo non remunerado en museos. Por cada mes: 0,10 puntos. Ata un máximo de 1,20 puntos.</p>
<p>-Cursos de museoloxía e monográficos de historia da arte, arqueoloxía, antropoloxía, etnografia ou bioloxía mariña:</p>
<p>a) Por cursos de menos de 40 horas: 0,10 puntos. Ata un máximo de 1 punto.</p>
<p>b) Por cursos con acreditación expresa de máis de 40 horas: 0,25 puntos. Ata un máximo de 2 puntos.</p>
<p>c) Asistencia a congresos: 0,10 puntos. Ata un máximo de 1 punto.</p>
<p>-Presentación de comunicacións en congresos: 0,25 puntos. Ata un máximo de 2 puntos.</p>
<p>-Presentación de relatorios en congresos: 0,50 puntos. Ata un máximo de 4 puntos.</p>
<p>-Publicacións relacionadas con museoloxía, historia da arte, arqueoloxía, antropoloxía, etnografía ou bioloxía mariña:</p>
<p>a) Por cada libro publicado: 1 punto. Ata un máximo de 3 puntos.</p>
<p>b) Pola publicación de inventarios ou catálogos: 0,5 puntos. Ata un máximo de 2 puntos.</p>
<p>c) Por cada artigo en revista especializada: 0,5 puntos. Ata un máximo de 2 puntos.</p>
<p>O mesmo mérito só se valorará unha vez: como comunicación, publicación ou asistencia a congresos.</p>
<p>-Doutoramento:</p>
<p>a) Pola realización total dos cursos de doutoramento ou tese de licenciatura: 1 punto.</p>
<p>b) Pola realización da tese de doutoramento: 2 puntos.</p>
<p>-Cursos de galego:</p>
<p>a) Iniciación: 0,5 puntos.</p>
<p>b) Iniciación ou perfeccionamento: 1 punto.</p>
<p>Elaborarase un listado por cada un dos campos ou especialidades, tendo en conta que os méritos específicos alegados só se valorarán no campo a que correspondan.</p>
<p>3. A selección das bolsas reservadas para os licenciados dos anos 1992, 1993 e 1994 efectuarase de</p>
<p>acordo coas cualificacións obtidas en tódolos cursos da licenciatura; resultarán seleccionados aqueles solicitantes que obteñan a puntuación máis alta.</p>
<p>4. Os solicitantes deberán realizar unha proba escrita de contido técnico, e deberán acada-la condición de apto para poderen optar a unha das bolsas convocadas.</p>
<p>5. A resolución da convocatoria correspóndelle ó conselleiro de Cultura por proposta do director xeral do Patrimonio Histórico e Documental. O acordo farase público nos taboleiros de anuncios da Consellería de Cultura e nos das súas delegacións provinciais.</p>
<p>6. A resolución de adxudicación pon fin á vía administrativa, de acordo co artigo 109 da Lei 30/1992, do 26 de novembro, e contra ela cabe interpoñer recurso contencioso administrativo perante o Tribunal Superior de Xustiza de Galicia no prazo de dous meses contados a partir da data de notificación efectiva dela ós interesados.</p>
<p>Artigo 6º</p>
<p>O pagamento da bolsa axustarase á norma orzamentaria de aplicación.</p>
<p>Antes de proceder ó seu cobro, os beneficiarios das bolsas terán que acreditar mediante certifícacións expedidas polos organismos competentes que se atopan ó corrente das súas obrigas tributarias e sociais e que non teñen pendente de pagamento ningunha débeda, por ningún concepto coa Administración pública da Comunidade Autónoma. Se é o caso, deberán facer declaración expresa de que non hai lugar ás ditas obrigas.</p>
<p>Artigo 7º</p>
<p>1. No caso de que os beneficiarios das bolsas incumprisen algunha das condicións ou obrigas estipuladas na presente orde, a Consellería de Cultura instruirá expediente sancionador conforme o previsto na Lei de réxime xurídico das administracións públicas e do procedemento administrativo común e poderá, mesmo, anula-los beneficios concedidos e solicita-la devolución das cantidades percibidas, se as houbese, nos prazos que establece o Regulamento xeral da recadación.</p>
<p>2. O persoal técnico e facultativo que en cada provincia coordine e dirixa os bolseiros poderá propoñerlle á Dirección Xeral do Patrimonio Histórico e Documental da Consellería de Cultura a extinción da bolsa por falta de dedicación ou incumprimento das condicións sinaladas.</p>
<p>3. A Dirección Xeral do Patrimonio Histórico e Documental da Consellería de Cultura expedirá, logo do informe favorable dos coordinadores, ó remata-los traballos, certificación acreditativa da prestación dos servicios.</p>
<p>Artigo 8º</p>
<p>A Consellería de Cultura poderá facer pública unha nova convocatoria en iguais ou diferentes termos, no caso de que as adxudicacións acordadas non cubrisen a totalidade do crédito asignado.</p>
<p>Disposicións derradeiras</p>
<p>Primeira.-Autorízase o director xeral do Patrimo</p>
<p>nio Histórico e Documental para dictar, no ámbito das súas competentencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte</p>
<p>ó da súa publicación no Diario Oficial de Galicia.</p>
<p>Santiago de Compostela, 7 de febreiro de 1995.</p>
<p>Víctor Manuel Vázquez Portomeñe</p>
<p>Conselleiro de Cultura</p>

