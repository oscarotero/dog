---
date: '1995-03-24'
id: C76A
page: 2
number: 59
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 28 de febreiro de 1995, da Dirección Xeral de Recursos
  Económicos, pola que se anuncia unha asistencia técnica, polo procedemento de
  concurso público, para a realización dunha enquisa domiciliaria e a gravación
  da información necesaria para a emisión da tarxeta sanitaria.
range: Resolución
url: 'https://www.xunta.gal/dog/Publicados/1995/19950324/AnuncioC76A_gl.html'
---
<p>I.-Obxecto e orzamento: a realización dunha enquisa domiciliaria e a gravación da información necesaria para a emisión da tarxeta sanitaria por un importe máximo de 99.995.000 ptas., IVE incluído.</p>
<p>II.-Prazo de execución: o prazo para a realización da presente asistencia técnica é o indicado no apartado 2º da folla de especificacións.</p>
<p>III.-Documentos de interese para os licitadores: o prego de cláusulas administrativas particulares e demais documentación complementaria pódese solicitar na Dirección Xeral de Organización Sanitaria, edificio administrativo de San Lázaro, Santiago de Compostela, en días laborables desde as 9 ata as 14 horas.</p>
<p>IV.-Fianzas: o 2% do orzamento de licitación (1.999.900 ptas.), que se constituirá segundo o disposto no artigo 112 da Lei de contratos do Estado e 340 do seu regulamento. Ver punto 12.2 do prego tipo de cláusulas administrativas particulares para a constitución da fianza definitiva.</p>
<p>V.-Clasificación: grupo I, subgrupo III, categoría C.</p>
<p>VI.-Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no Rexistro Xeral da consellería/Sergas, antes das 14 horas do vixésimo día hábil, contado a partir do seguinte ó da publicación desta resolución no DOG, ou por correo na forma indicada no artigo 100 do R.X.C.E.</p>
<p>VII.-Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da consellería, ás 10 horas do décimo primeiro día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>VIII.-Documentación que deberán achega-los licitadores: os documentos que figuran no prego de cláusulas administrativas particulares.</p>
<p>IX.-Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 28 de febreiro de 1995.</p>
<p>Antonio Carbajo Romero</p>
<p>Director xeral de Recursos Económicos</p>

