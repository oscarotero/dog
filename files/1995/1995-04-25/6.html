---
date: '1995-04-25'
id: D8DE
page: 3
number: 79
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 13 de marzo de 1995, da Dirección Xeral de Universidades e
  Investigación, pola que se fai pública a relación provisional de beneficiarios
  das bolsas de residencia para a realización de estudios universitarios de
  primeiro, segundo e terceiro ciclo en centros da Comunidade Autónoma por parte
  dos galegos e os seus descendentes, que residan fóra de Galicia.
range: Resolución
url: 'https://www.xunta.gal/dog/Publicados/1995/19950425/AnuncioD8DE_gl.html'
---
<p>Rematado o proceso de selección das solicitudes de ampliación de axudas para accións de apoio eco</p>
<p>nómico ós estudiantes universitarios, convocadas no anexo VIII da Orde do 16 de novembro de 1994 (DOG do 28 de novembro), procede, atendendo á proposta elaborada pola comisión avaliadora, creada por Resolución do 11 de agosto de 1994 (DOG do 1 de setembro), facer pública a relación provisional de beneficiarios.</p>
<p>En consecuencia, esta dirección xeral,</p>
<p>RESOLVE:</p>
<p>Primeiro.- Facer pública a relación provisional de beneficiarios de axudas de bolsas de residencia para a realización de estudios universitarios de 1º, 2º e 3º ciclo en centros da Comunidade Autónoma por parte dos galegos e os seus descendentes, que residan fóra de Galicia (anexo VIII), e de conformidade co punto 9 das bases da convocatoria.</p>
<p>Segundo.- A dita relación provisional estará exposta nos taboleiros de anuncios da Consellería de Educación e Ordenación Universitaria, das súas delegacións provinciais, dos rectorados das tres universidades de Galicia, na oficina de información administrativa da Consellería da Presidencia e Administración Pública e na Secretaría Xeral de Relacións coas Comunidades Galegas da Presidencia da Xunta de Galicia.</p>
<p>Terceiro.-Contra esta resolución poderase formular reclamación no prazo de dez (10) días hábiles contados desde o día seguinte ó da publicación desta resolución no Diario Oficial de Galicia.</p>
<p>Santiago de Compostela, 13 de marzo de 1995.</p>
<p>José Manuel Touriñán López.</p>
<p>Director xeral de Universidades e Investigación.</p>

