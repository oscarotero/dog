---
date: '1995-10-30'
id: 559A
page: 7
number: 208
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de outubro de 1995 pola que se anuncia concurso polo
  procedemento aberto dun contrato de subministración de material informático
  para a posta en marcha dunha rede de área local para a Consellería de
  Industria e Comercio.
range: Resolución
url: 'https://www.xunta.gal/dog/Publicados/1995/19951030/Anuncio559A_gl.html'
---
<p>A Consellería de Industria e Comercio convoca o seguinte concurso polo procedemento aberto:</p>
<p>Obxecto: subministracións dos equipos e aplicacións informáticas, para a instalación dunha rede de área local (LAN) que dea soporte os servicios centrais da Consellería de Industria e Comercio.</p>
<p>Orzamento: doce millóns catrocentas dez mil pesetas (12.410.000 ptas.).</p>
<p>Documentos de interese para os licitadores: os pregos de prescripcións técnicas e de cláusulas administrativas particulares estarán de manifesto e a disposición dos interesados para o seu exame, durante o prazo de presentación de proposicións en días e horas hábiles de oficina, na Secretaría Xeral da Consellería de Industria e Comercio da Xunta de Galicia, sita en San Caetano, edificio administrativo nº 5, 4º piso, Santiago de Compostela.</p>
<p>Presentación de ofertas: as ofertas dirixiranse en calquera dos modos previstos no artigo 100 do Regulamento xeral de contratos do Estado á Secretaría Xeral da Consellería de Industria e Comercio, no prazo de vinteseis días naturais, contados desde o día seguinte ó da publicación deste anuncio no Diario Oficial de Galicia.</p>
<p>Apertura de pregos: a apertura de pregos terá lugar na Consellería de Industria e Comercio, ás once horas do décimo primeiro día ó da finalización do prazo de presentación de proposicións; se este fose inhábil, posporase ó primeiro día hábil seguinte.</p>
<p>Documentos que deben presenta-los licitadores: os indicados na cláusula 7ª do prego de cláusulas administrativas particulares.</p>
<p>Garantía provisional: será do dous por cento (2%) sobre o tipo de licitación: duascentas corenta e oito mil duascentas pesetas (248.200 ptas.).</p>
<p>Prazo de execución: será de un mes a partir da súa sinatura.</p>
<p>O importe deste anuncio correrá por conta do adxudicatario.</p>
<p>Santiago de Compostela, 17 de outubro de 1995.</p>
<p>P.D. (Orde 18-5-1990, DOG 100)</p>
<p>Manuel Barreiro Barbeito</p>
<p>Secretario xeral da Consellería de Industria e Comercio</p>
<p>7040</p>

