---
date: '1995-02-06'
id: A686
page: 1043
number: 25
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 24 de xaneiro de 1995 pola que se declara de interese galego a
  fundación Amigos del Coto de Doñana.
range: Orde
url: 'https://www.xunta.gal/dog/Publicados/1995/19950206/AnuncioA686_gl.html'
---
<p>Con data do 21 de decembro de 1994 publicouse no Diario Oficial de Galicia a orde da Consellería da Presidencia e Administración Pública do 19 de decembro de 1994 pola que se clasifica como de interese para o medio ambiente natural a fundación Amigos del Coto de Doñana, adscribíndoa á Consellería de Agricultura, Gandería e Montes, que exercerá plenamente o protectorado sobre ela.</p>
<p>No artigo 59 dos estatutos da fundación establécese que o domicilio se fixa en Cangas (Pontevedra).</p>
<p>Polo anteriormente exposto e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta e do seu presidente, e segundo o establecido nos artigos 8 da Lei 7/1983, do 22 de xuño, de réxime das fundacións de interese galego, modificada por Lei 11/1991, do 8 de novembro, e o artigo 32.3º, do Decreto 248/1992, do 18 de xuño, polo que se aproba o réxime de organización e funcionamento do protectorado das fundacións de interese galego,</p>
<p>DISPOÑO:</p>
<p>Primeiro.-Declarar de interese galego a fundación Amigos del Coto de Doñana.</p>
<p>Segundo.-Ordena-la inscrición no Rexistro de Fundacións de Interese Galego, sección da Consellería de Agricultura, Gandería e Montes.</p>
<p>Terceiro.-A dita fundación queda sometida ó disposto na normativa de xeral aplicación ás fundacións de interese galego.</p>
<p>Santiago de Compostela, 24 de xaneiro de 1995.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>

