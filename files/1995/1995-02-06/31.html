---
date: '1995-02-06'
id: A6F2
page: 1052
number: 25
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 13 de xaneiro de 1995, da Delegación Provincial da Coruña, de
  notificación da resolución do procedemento sancionador de conservación de
  espacios naturais e da flora e fauna silvestres número 94/0008.
range: Resolución
url: 'https://www.xunta.gal/dog/Publicados/1995/19950206/AnuncioA6F2_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-la resolución do procedemento sancionador por infracción da Lei 4/1989, do 27 de marzo, de conservación dos espacios naturais e da flora e fauna silvestres, (BOE nº 74, do 28-3-89), por non ser posible a súa notificación.</p>
<p>O importe da sanción farase efectivo en calquera entidade bancaria, na conta de recadación de multas e sancións da Xunta de Galicia nº 311.000.166/2 da Caixa de Aforros de Galicia na Coruña, O.P., no prazo de quince días hábiles, contados a partir do día seguinte ó de publicación desta notificación. Para efectualo deberanse emprega-los impresos normalizados que lle serán facilitados nesta delegación provincial, sita no edificio administrativo de servicios múltiples -Monelos- A Coruña. Transcorrido o citado prazo procederase ó cobro pola vía administrativa de constrinximento.</p>
<p>Non obstante o anterior, e de conformidade co previsto no artigo 114 e concordantes da Lei 30/1992, de réxime xurídico das administracións públicas, e do procedemento administrativo común, contra esta resolución, que non esgota a vía administrativa, cabe formular recurso ordinario perante o conselleiro de Agricultura, Gandería e Montes, no prazo de un mes, contado igualmente, a partir do día seguinte ó de publicación desta notificación.</p>
<p>Transcorrido o prazo de interposición do recurso sen que este se presente, esta resolución será firme para tódolos efectos regulamentarios.</p>
<p>A Coruña, 13 de xaneiro de 1995.</p>
<p>Rogelio Aramburu Núñez</p>
<p>Delegado provincial da Coruña</p>
<p>ANEXO</p>
<p>Procedemento sancionador</p>
<p>Conservación de espacios naturais 94/008</p>
<p>Denunciado.-Romero Romero, José Manuel</p>
<p>DNI.-36.095.064</p>
<p>Último enderezo coñecido.-Baix. Salgueira, 1ª Trav., nº 3-1º, Vigo-Pontevedra.</p>
<p>Feitos imputados.-Circular fóra das pistas e itinerarios permitidos dentro do parque natural de Corrubedo (Ribeira-A Coruña).</p>
<p>Tipificación da infracción.-Artigo 38.13º da Lei 4/1989.</p>
<p>Cualificación infracción.-Leve.</p>
<p>Sanción.-10.000 ptas.</p>

