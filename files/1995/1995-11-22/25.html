---
date: '1995-11-22'
id: 7DAE
page: 8
number: 224
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 2 de novembro de 1995, da Delegación Provincial de Ourense, polo que
  se anuncia a urxente ocupación de bens e dereitos para o establecemento da
  instalación eléctrica que se cita. (Expediente número 3932 A.T.).
range: Edicto
url: 'https://www.xunta.gal/dog/Publicados/1995/19951122/Anuncio7DAE_gl.html'
---
<p>Polo Decreto 275/1995, do 13 de outubro, da Xunta de Galicia, publicado no DOG nº 206 do 26 de outubro de 1995, concedéronselle a Unión Eléctrica-Fenosa, S.A., os beneficios de expropiación forzosa e a declaración de urxente ocupación dos terreos afectados pola execución do proxecto incluído no Plan MEGA, que se cita máis adiante, impoñéndose a servidume de paso de enerxía eléctrica co alcance do Art. 4 da Lei 10/1966, do 18 de marzo.</p>
<p>Seguindo os trámites regulamentados no Art. 52 da Lei do 16 de decembro de 1954 sobre expropiación forzosa, faise saber que transcorridos oito días desde a última das publicacións previdas na consecuencia 2ª do devandito texto legal, e nas datas e horas que constan nas notificacións que se practican a cada un dos interesados, procederase polo representante da Administración a levantar sobre o terreo as actas previas á ocupación, trámite ó que deberán asisti-los titulares de bens e dereitos afectados, persoalmente ou debidamente representados, podéndose acompañar, se así o consideran conveniente, e pola súa conta, dos seus peritos e un notario.</p>
<p>A declaración concreta e individualizada dos interesados e dos seus bens afectados, na que tamén figuran as datas e horas nas que se levantará a acta previa de cada parcela, exponse nos taboleiros de edictos desta delegación provincial e dos respectivos concellos.</p>
<p>A instalación comprendida no expresado decreto da Xunta de Galicia e a seguinte:</p>
<p>Decreto 275/1995.-Liña eléctrica aérea a 15 kV, de 385 metros de lonxitude, en conductor LA 56, derivada desde a liña o C.T. aéreo de Vilamartín de Valdeorras e con final no C.T. en caseta existente en Vilamartín de Valdeorras.</p>
<p>Ourense, 2 de novembro de 1995.</p>
<p>Alfredo Cacharo Pardo</p>
<p>Delegado provincial de Ourense</p>
<p>95-7495</p>

