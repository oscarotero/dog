---
date: '1995-11-22'
id: 7D4E
page: 8
number: 224
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 4 de outubro de 1995, da Delegación Provincial de Pontevedra,
  pola que se dispón a inscrición no rexistro e a publicación no Diario Oficial
  de Galicia do convenio colectivo da empresa Ormis Embalaxes España, S.A.
range: Resolución
url: 'https://www.xunta.gal/dog/Publicados/1995/19951122/Anuncio7D4E_gl.html'
---
<p>Visto o expediente do convenio colectivo para a empresa Ormis Embalaxes España, S.A., que tivo entrada nesta delegación provincial o día 26-9-1995, suscrito en representación da parte económica por unha representación da empresa, e da parte social, polo comité de empresa, en data 22-9-1995, de conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real</p>
<p>decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a súa notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no BOP e no Diario Oficial de Galicia.</p>
<p>Vigo, 4 de outubro de 1995.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo da empresa Ormis Embalaxes España, S.A.</p>
<p>Capítulo I</p>
<p>Disposicións xerais</p>
<p>Artigo 1º.-Ámbito.</p>
<p>O presente convenio regulará as condicións laborais da Empresa Ormis Embalaxes España, S.A. e do persoal que nela presta os seus servicios; así coma de todo aquel que ingrese no futuro durante a vixencia ou prórroga del. Quedan excluídos deste convenio, só para os efectos económicos, os postos denominados de función directiva, que quedan amparados por este convenio para os demais efectos.</p>
<p>Artigo 2º.-Normas supletorias. Preeminencias.</p>
<p>Serano o Estatuto dos traballadores e a ordenanza laboral da industria metalgráfica.</p>
<p>O pactado é preeminente sobre a ordenanza. Se a lexislación supera en algo o convenio, rexerá o disposto na lexislación.</p>
<p>Artigo 3º.-Vixencia.</p>
<p>O presente convenio colectivo terá unha duración de un ano.</p>
<p>Entrará en vigor para tódolos efectos o día 1 de xaneiro de 1995 ata o 31 de decembro do mesmo ano. O convenio quedará automaticamente denunciado coa antelación de tres meses respecto da data do seu vencemento; non obstante, subsistirán os seus preceptos ata a entrada en vigor do que o substitúa.</p>
<p>Artigo 4º.-Dereitos adquiridos.</p>
<p>Respectaranse as condicións máis beneficiosas colectivas e «ad personam» existentes sempre que, no seu conxunto e en cómputo anual, sexan superiores ás establecidas no presente convenio</p>
<p>Capítulo II</p>
<p>Retribucións</p>
<p>Artículo 5º.-Salarios.</p>
<p>Establécese como salario base o mínimo para cada categoría prefesional o específico na táboa salarial, columna A do anexo I do presente convenio, entendéndose que para as categorías que o teñen determinado diariamente se percibirá por día natural sobre as cantidades fixadas no devandito anexo, calcúlanse as antigüidades, os beneficios, as gratificacións extraordinarias, os sobresoldos de asistencia e puntualidade.</p>
<p>En caso de que o IPC rexistrado o 31 de decembro de 1995 sufra un incremento superior ó 4%, efectuarase unha revisión salarial tan pronto como se constate oficialmente dita circunstancia, no exceso sobre a indicada cifra. Tal incremento aboarase con efectos desde o 1-1-1995.</p>
<p>Artigo 6º.-Horas extraordinarias.</p>
<p>Ante a grave situación de paro existente e co obxecto de fomentar unha política social solidaria que favoreza a creación de emprego, acórdase a suspensión das horas extraordinarias habituais; non obstante, realizaranse aquelas que veñan esixidas pola necesidade de reparar sinistros e outros danos extraordinarios urxentes, así coma en caso de risco de perda ou deterioración de materias primas.</p>
<p>Así mesmo, realizaronse horas extraordinarias unha vez oídos os representantes dos traballadores, por pedidos puntuais de produción, ausencias imprevistas, etc.</p>
<p>Terán carácter de horas estructurais para os efectos da cotización á Seguridade Social, as horas ás que fai referencia no apartado anterior e sempre que non poidan ser substituídas mediante contratracións temporais ou a tempo parcial, previstas na lei.</p>
<p>O importe das horas extraordinarias é o fixado na columna C do anexo, sen que sexa aplicable outro criterio.</p>
<p>Non se realizarán horas extras durante os períodos de inactividade dos traballadores con contrato fixo-descontinuo.</p>
<p>Artigo 7º.-Gratificacións extraordinarias.</p>
<p>Todo o persoal percibirá unha gratificación extraordinaria en cada un dos meses de xuño (antes do día 20) e decembro (antes do día 22), calculadas sobre o salario base da columna B do anexo, máis a antigüidade que corresponda e incentivo de productividade, por un importe de trinta días de salario.</p>
<p>Estas gratificacións serán rateadas polo persoal que ingresase ou cesase no transcurso do ano, e computaranse para estes efectos como traballados os días de paro do persoal fixo-descontinuo e os días de ausencia por accidente e baixa por martenidade.</p>
<p>Artigo 8º.-Participacións de beneficios.</p>
<p>A gratificación de beneficios aboarase en conformidade co establecido no artigo 56 da ordenanza labo</p>
<p>ral para as industrias metalgráficas, calculado sobre o salario que figure para cada categoría profesional no anexo. Queda sen efecto o apartado nº 2 do citado artigo 56.</p>
<p>Artigo 9º.-Organización do traballo.</p>
<p>A organización do traballo corresponde ó empresario, quen o levará a cabo a través do exercicio regular das súas facultades de organización económica e técnica, dirección e control do traballo e das ordes necesarias para a realización das actividades laborais correspondentes.</p>
<p>O establecemento dun sistema de traballo e rendemento deberá de ser negociado en comisión paritaria, constituída polos representantes e pola dirección da empresa.</p>
<p>Os salarios fixados no presente convenio correponden a un rendemento de traballo de 60 puntos Bedaux e o seu equivalente nos restantes sistemas de remuneración.</p>
<p>Fíxase un incentivo do 5% do salario base para tódolos traballadores que teñan dereito a el, segundo vén recollido no seu contrato de traballo.</p>
<p>Artigo 10º.-Traballo nocturno.</p>
<p>As horas traballadas durante o período comprendido entre as dez da noite e as seis da mañá, terán unha retribución específica consistente no aboamento dun sobresoldo cifrado no 37,5% do salario base aplicable a cada categoría profesional.</p>
<p>Artigo 11º.-Antigüidade.</p>
<p>O persoal comprendido no presente convenio percibirá aumentos periódicos por ano de servicio, consistentes no aboamento de quinquenios do 5% do salario base correspondente a cada categoría profesional, co límite de cinco quinquenios.</p>
<p>Os quinquenios comezarán a computarse a partir da data inicial de igreso na empresa e o seu importe percibirase desde o primeiro día do trimestre natural en que se cumpra o vencemento.</p>
<p>Para o cómputo de antigüidade, no que respecta a aumentos periódicos, terase en conta todo o tempo servido na mesma empresa e considerarase como efectivamente traballados tódolos meses e días nos que o traballador estivo de alta na Seguridade Social, excepto o tempo de excedencia forzosa para cargo público ou sindical, así coma o da prestación do servicio militar ou prestación substitutoria.</p>
<p>Capítulo III</p>
<p>Xornada laboral, vacacións, permisos e excedencias</p>
<p>Artigo 12º.-Xornadas.</p>
<p>A xornada será de 1.776 horas en cómputo anual, distribuídas de acordo co calendario laboral pactado, en xornada continua de 6 a 14 horas.</p>
<p>Artigo 13º.-Vacacións.</p>
<p>Todo o persoal disporá de 30 días naturais de vacacións, dos cales polo menos 21 serán ininterrompidos</p>
<p>entre o vinte de xuño e o quince de setembro e a empresa deberá elabora-lo correspondente calendario con anterioridade ó 31 de marzo, tralo previo informe dos delegados de persoal e salvo, en ámbolos supostos, que causas derivadas da producción e organización do traballo o impidan.</p>
<p>As vacacións serán proporcionais ó tempo traballado para o persoal con contrato eventual ou temporal, e computaranse para estes efectos, como traballados, os días de paro do persoal fixo-descontinuo, que desfrutarán na súa totalidade.</p>
<p>A distribución destas vacacións farase por acordo entre a empresa e o seu persoal.</p>
<p>Todo o persoal que antes ou durante o período de vacacións entre en situación de ILT, ou baixa por accidente, terá dereiro ó desfrute delas ou á parte pendente, sempre que cause alta antes do remate do ano natural.</p>
<p>O persoal que, por necesidades da empresa, non desfrute as vacacións no período acordado no calendario laboral, terá unha compesación de 1.500 ptas. diarias durante os días que o persoal desfruta das vacacións do mesmo período.</p>
<p>Artigo 14º.-Sobresoldo de asistencia e puntualidade.</p>
<p>A empresa aboará un sobresoldo de asistencia e puntualidade consistente no 10% do salario fixado para cada categoría profesional na columna A do anexo do presente convenio, incrementado en antigüidade, incentivo de producción e participación de beneficios.</p>
<p>Este sobresoldo computarase por períodos mensuais e terá dereito a el todo o persoal que non tivese máis de dúas faltas de asistencia ou puntualidade durante o dito período.</p>
<p>Non obstante o disposto no parágrafo anterior, o dito sobresoldo percibirase igualmente nos seguintes supostos en concreto:</p>
<p>A) Cando o traballador se ausente por cumprir funcións de carácter sindical nos cargos representativos.</p>
<p>B) Os motivados polo artigo 14.</p>
<p>C) Durante os períodos regulamentarios de vacacións.</p>
<p>D) Mediante o permiso motivado por parto da muller ou intervención cirúrxica dos familiares comprendidos no apartado B).</p>
<p>E) Cando o traballador se ausente por causas de citacións xudiciais ou gobernativas ou por asistir a algún exame para estudios oficiais, incluso o obrigatorio para obte-lo permiso de conducción ou para a obtención ou renovación do DNI.</p>
<p>F) Durante os días que o traballador estea de baixa orixinada por accidente laboral.</p>
<p>Todos estes supostos deberán xustificarse suficientemente.</p>
<p>Artigo 15º.-Permisos.</p>
<p>Os traballadores, de avisaren coa posible antelación, terán dereito a permisos retribuídos co salario contractual ou pactado, polas seguintes causas:</p>
<p>1. Tres días naturais por enfermidade grave ou falecemento de parentes ata primeiro grao, tanto por afinidade como consanguinidade. Dous días naturais para netos e familiares hasta segundo grao tanto en afinidade como consanguinidade. E un por falecemento de tíos.</p>
<p>No caso de que o traballador necesitase facer algún desprazamento, o prazo incrementarase dous días máis.</p>
<p>2. Tres días naturais por parto da muller.</p>
<p>3. Un día natural en caso de casamento de fillos, irmáns ou pais.</p>
<p>4. Quince días naturais en caso de casamento.</p>
<p>5. Un día por traslado de domicilio.</p>
<p>6. Polo tempo indispensable para o cumprimento dun deber inescusable de carácter público e persoal.</p>
<p>Cando o cumprimento do deber antes referido supoña a imposibilidade da prestación do traballo debido en máis do 20% das horas laborables, nun período de tres meses, poderá a empresa pasa-lo traballador afectado á situación de excedencia regulada no apartado 1 do artigo 46 do Estatuto dos traballadores.</p>
<p>No suposto de que o traballador, por cumprimento do deber ou desempeño do cargo, perciba una indemnización, descontarase o importe dela do salario ó que tivera dereito na empresa.</p>
<p>7. Polo tempo necesario para asistir a consulta médica e con xustificación posterior se non pode ser anterior.</p>
<p>Notas: as referencias ó cónxuxe contidas neste artigo esténdese ás parellas de feito, se hai un coñecemento previo por parte da empresa garantido mediante un certificado de convivencia expedido polo concello.</p>
<p>Artigo 16º.-Excedencia forzosa.</p>
<p>Os traballadores elixidos para desempeñaren cargos de responsabilidade no seu sindicato e que deban dedicarse por completo ó desempeño das súas tarefas poderán solicitar voluntariamente a excedencia polo tempo que dure a situación, transcorrido o cal se reincorporarán ós seus postos de traballo sempre e cando se solicite antes de transcorrido un mes a contar desde a data de cesaren nos referidos cargos.</p>
<p>Artigo 17º.-Excedencia voluntaria.</p>
<p>O traballador cunha antigüidade mínima de un ano na empresa, terá dereito a excedencia voluntaria por prazo non menor de dous anos e non maior de cinco. O traballador que desfrutase de excedencia non poderá solicitala de novo ata transcorridos catro anos desde a súa incorporación ó traballo, esgotada aquela.</p>
<p>Artigo 18º.-Protección e maternidade.</p>
<p>Nos casos de embarazo, se as condicións de traballo puidesen aumenta-lo risco de aborto ou malformación</p>
<p>do feto, a traballadora terá dereito a cambiar de posto de traballo a outro que non implique risco para a saúde da nai nin do feto.</p>
<p>A traballadora en estado de xestación e lactancia non poderá traballar por quendas nin realizar traballos nocturnos.</p>
<p>A traballadora, por lactancia dun fillo menor de nove meses, terá dereito a unha hora de reducción da xornada normal.</p>
<p>Capítulo IV</p>
<p>Réxime de traballo</p>
<p>Artigo 19º.-Roupa de traballo.</p>
<p>A empresa proverá ós seus traballadores de dous equipos de roupa de traballo ó ano, entendéndose por tales os integrados por mono ou bata ou chaqueta; pantalón ou similares, segundo as normas de uniformidade acordadas pola dirección.</p>
<p>Así mesmo, a empresa dotará ó persoal dun par de botas.</p>
<p>Artigo 20º.-Contratación temporal e especial.</p>
<p>A empresa informará previamente ós delegados do persoal das causas motivadas da contratación temporal, eventual, a tempo parcial e aprendizaxe; así como respecto ó chamamento ou cesamento dos traballadores fixo-descontinuo non se efectuará contratación eventual ou temporal para levar a cabo tarefas propias da empresa.</p>
<p>Os contratos eventuais por circunstancias de producción (R.O. 2546/94), realizaranse ó amparo do Convenio Interprovincial para a Industria da Metalgráfica.</p>
<p>Así mesmo serán informados os representantes do persoal do número de contratos de carácter temporal ou eventual ou especial e das súas características, e terán coñecemento das prórrogas que nos ditos contratos se produzcan e dos novos que se establezan.</p>
<p>Os representantes do persoal coñecerán a natureza e o desenvolvemento dos contratos de formación profesional, comprobarán a efectividade e calidade dela, poñerán, así mesmo, de manifesto o seu criterio sobre os particulares que se conteñen nos parágrafos anteriores.</p>
<p>Os representantes do persoal terán coñecemento dos censos de traballadores eventuais.</p>
<p>En todo caso, a empresa dará exacto cumprimento a canto sobre o particular se establece na Lei 2/1991, do 7 de xaneiro.</p>
<p>Capítulo V</p>
<p>Acción social</p>
<p>Artigo 21º.-Revisión médica.</p>
<p>A empresa garantiralle ó seu persoal unha revisión médica anual, que será realizada por especialistas en enfermidades laborais, de acordo coas normas vixentes sobre seguridade e hixiene no traballo, e</p>
<p>deberá entregarlle ó traballador comunicado, informe ou libreta médica, acreditativos dos resultados obtidos na dita revisión, de mediar solicitude en tal sentido por parte do interesado.</p>
<p>Pola súa parte, a empresa informará ós delegados do persoal de seguridade e hixiene do traballo ou ó vixilante de seguridade, se é o caso, acerca da situación sanitaria xeral do cadro de persoal.</p>
<p>Corresponderalle á comisión paritaria do convenio o coñecemento en primeira instancia dos conflictos que puideran presentarse en relación con este tema, e, no suposto de que os hubera, poderá aquela solicitar, de consideralo oportuno, o asesoramento dos organismos máis competentes na materia.</p>
<p>Artigo 22º.-Seguridade e hixiene.</p>
<p>A empresa está obrigada ó cumprimento das normas de seguridade e hixiene no traballo en materia de aseos, vestiarios, dotacións sanitarias, etc. de conformidade coa ordenanza xeral de seguridade e hixiene vixente, e o cumprimento do artigo 19 do Estatuto dos traballadores, para o efecto do cal se nomeará un vixilante de seguridade na empresa.</p>
<p>Artigo 23º.-Invalidez parcial.</p>
<p>Cando o/a traballador/a lle sexa concedida a incapacidade permanente parcial para a súa profesión habitual, a empresa terá a obriga de admitilo e darlle un traballo que non supoña diminución na súa renumeración, senón que haberá que manterlla na contía íntrega que lle corresponda segundo a sua categoría profesional, sempre que a causa da súa incapacidade fora producida por accidente laboral.</p>
<p>Artigo 24º.-Servicio militar.</p>
<p>O traballador que se incorpore ó servicio militar con carácter oficial ou voluntario ou preste o servicio social substitutorio terá reservado o seu posto de traballo durante o tempo de duración deste e un mes máis, e computarase todo este tempo para os efectos da antiguidade na empresa.</p>
<p>Durante o tempo en que permaneza no servicio militar ou social substitutorio, o traballador terá dereito a percibi-las gratificacións extraordinaris establecidas no presente convenio.</p>
<p>Artigo 25º.-Anticipos.</p>
<p>A empresa, se a súa situación o permite, poderá anticipar, só en casos especiais, o valor dunha paga extra que será amortizada co non aboamento dela na data correspondente; o dito anticipo concederase nun número non superior ó 20% do cadro de persoal fixo.</p>
<p>Artigo 26º.-Axuda estudios.</p>
<p>Aboarase mensualmente a cada traballador a cantidade de 1.875 ptas. por fillo en idade escolar, entre os tres e os dezaseis anos.</p>
<p>Artigo 27º.-Axuda minusválidos.</p>
<p>Ós traballadores beneficiarios da prestación de minusválido da Seguridade Social, a empresa aboaralles 13.000 ptas./mes como axuda, nos mesmos casos</p>
<p>e condicións que establece a normativa vixente para o suposto e calquera que sexa a antigüidade do traballador na empresa.</p>
<p>Artigo 28º.-Accidentes de traballo e maternidade.</p>
<p>Desde o primeiro día a empresa complementará ata o 100% do salario do traballador as prestacións correspondentes á Seguridade Social, a empresa aboaralles 13.000 ptas./mes como axuda, nos mesmos casos e condicións que establece a normariva vixente para o suposto e calquera que sexa a antigüidade do traballador na empresa.</p>
<p>Artigo 29º.-Falecemento ou incapacidade de traballo.</p>
<p>En caso de falecemento do traballador ou invalidez permanente e absoluta non laborables, aboaráselles ós seus habentes dereito ou, se é o caso, ó interesado, a cantidade de 300.000 ptas. Esta cifra elevarase a 600.000 ptas. nos mesmos supostos cando teña carácter laboral.</p>
<p>Artigo 30º.-Axudas de custo e utilización do vehículo propio.</p>
<p>No caso de desprazamento do traballador por conta da empresa, esta aboará a aquel 6.000 ptas. en concepto de media axuda de custo.</p>
<p>A utilización do vehículo propio para o servicio da empresa compensarase co aboamento de 30 ptas./quilómetro.</p>
<p>Artigo 31º.-Xubilación.</p>
<p>Aqueles traballadores que se xubilen entre os 60 e os 65 anos (ambos inclusive) percibirán por unha soa vez a cantidade de 300.000 ptas.</p>
<p>Cando a xubilación teña lugar mediante acordo de empresa e traballador, este terá dereito á percepción por unha soa vez das seguintes cantidades:</p>
<p>-Xubilación ós sesenta anos: 12 mensualidades.</p>
<p>-Xubilación os sesenta e un anos: 10 mensualidades.</p>
<p>-Xubilación ós sesenta e dous anos: 8 mensualidades.</p>
<p>-Xubilación ós sesenta e tres anos: 6 mensualidades.</p>
<p>-Xubilación ós sesenta e catro anos: 5 mensualidades.</p>
<p>Artigo 32º.-Transporte e sobresoldo de distancia.</p>
<p>A empresa falicitará o medio de transporte a todo o persoal para o traslado de Vigo ó Porriño.</p>
<p>Manterase o sobresoldo que veñen percibindo algúns traballadores en concepto de axuda ó transporte.</p>
<p>Capítulo VI</p>
<p>Dereitos sindicais</p>
<p>Artigo 33º.-Asembleas.</p>
<p>Os traballadores teñen dereito a reunirse en asemblea, que será convocada e presidida polos repre</p>
<p>sentantes do persoal. Da convocatoria e do orde do día darase traslado previamente á dirección da empresa.</p>
<p>Os traballadores terán dereito a 2 horas anuais retribuídas por realizar asembleas no termo do primeiro parágrafo deste artigo.</p>
<p>Artigo 34º.-Dereitos sindicais.</p>
<p>A empresa computará o dereito de tódolos traballadores a sindicarse libremente e autorizará que os traballadores dun determinado sindicato poidan realizar reunións, recadar cotas e distribuír información sindical, todo iso fóra das horas de traballo, sen pertuba-la actividade normal da empresa nin interrompe-lo desenvolvemento do proceso productivo.</p>
<p>A empresa contará cun taboleiro de anuncios ó dispor dun sindicato e do delegado do persoal.</p>
<p>Artigo 35º.-Horas sindicais.</p>
<p>Os membros do comité da empresa disporán dun crédito de representación de 25 horas mensuais retribuídas para o exercicio das súas funcións. Os membros do comité da empresa poderán acumular en un ou varios dos seus compoñentes as horas sindicais correspondentes.</p>
<p>Artigo 36º.-Expediente disciplinario.</p>
<p>Para proceder á sanción das faltas graves e moi graves en que o persoal poida incorrer, será preceptiva a tramitación do expediente contradictorio no que dará audencia ó interesado co fin de que poida alegar canto á súa defensa considere oportuno. Das anotacións practicadas darase conta simultaneamente ós representantes legais dos traballadores.</p>
<p>Artigo 37º.-Acoso sexual.</p>
<p>Considérase que o acoso sexual no traballo e todo comportamento verbal ou físico de carácter ou connotación sexual que se dea no ámbito das relacións laborais, a persoa que o realiza sabe, ou debe saber, que este comportamento no é desexado pola persoa da que é obxecto, incidindo a negativa ou aceptación das centrais sindicais con representación na empresa.</p>
<p>Considerarase falta grave cando o acoso sexual se produzca entre compañeiros do traballo.</p>
<p>Considerarase falta moi grave cando o acoso sexual o leve a cabo un mando ou xefe do empregado.</p>
<p>Disposicións adicionais</p>
<p>Primeira.-Para a interpretación e o cumprimento das cláusulas pactadas neste convenio, establécese unha comisión mixta paritaria que estará integrada polas partes negociadoras deste convenio.</p>
<p>Segunda.-Sendo a falta de regularidade no traballo característica da empresa faise constar, e así se pacta, que cada suspensión de traballo do traballador fixo-descontinuo non se considera extinguida, senón, tan só interrompida a relación laboral e, ó ser esta suspensión derivada da falta de regularidade no traballo consubstanciais ó desenvolvemento da industria, nos se considerarán, estas, debidas e á concorrencia</p>
<p>das causas económicas ou tecnolóxicas. As suspensións doutras características terán a regulación establecida na normativa vixente en cada caso; para tal efecto a tódolos traballadores seranlles aplicadas as seguintes condicións.</p>
<p>1º A empresa garantirá a tódolos traballadores fixos-descontinuos unha asistencia de 181 días de traballo ó ano que corresponden a: festivos, sábados, domingos, parte proporcional de vacacións e días de traballo efectivo.</p>
<p>2º Os traballadores deberán ser chamados de forma gradual, en función das necesidades que existan en cada momento ó volume de traballo a desenvolver e deberá efectuarse dentro de cada especialidade por orde rotativo e sucesivo de modo tal que cumpran aproximadamente tódolos traballadores o mesmo período útil de traballo cada ano.</p>
<p>O chamamento do persoal efectuarase mediante a oportuna comunicación que ha de practicarse de forma comprobada e o traballador terá un prazo de 48 horas (dous días) dentro do que pode incorporarse ás tarefas.</p>
<p>3º En caso de producción e incumprimento de chamamento ó traballo, o traballador poderá presentar reclamación por despedimento ante a xurisdicción competente, iniciándose o prazo para iso o día que tivera coñecemento da falta de convocatoria.</p>
<p>4º Durante o período de inactividade do persoal fixo-descontinuo non se realizarán horas extraordianrias de ningunha índole, excepto aquelas de forza maior que se acordarán co comité da empresa.</p>
<p>5º A empresa complementará a prestación ata 80% da base reguladora mentres se perciban as prestacións de desemprego derivadas do expediente nº 504/91; unha vez que os traballadores perciban unha nova prestación de desemprego como consecuencia dun novo dereito, a empresa garantirá en tódolos períodos de inactividade o 70% da base reguladora aplicada polo INEM no recoñecemento do dereito de cada prestación.</p>
<p>Terceira.-A citada táboa de remuneracións entrará en vigor a partir do 1-1-1995.</p>
<p>Cuarta.-O idioma dun pobo constitúe un dos seus sinais de identidade fundamentais e un dos seus patrimonios máis precados, así como a base das súas relacións humanas. Galicia conta co privilexio de ter unha lingua antiga e rica, que é a nosa obriga coidar e ponteciar.</p>
<p>Os traballadores teñen dereito a desenvolve-la actividade laboral e profesional en lingua galega.</p>
<p>No seo da empresa, a dirección e os representantes dos traballadores fomentarán o uso da lingua galega.</p>
<p>Comisión negociadora.</p>
<p>A comisión negociadora do presente convenio está integrada por parte da empresa por Germán Veiga Teijeira, e por parte dos traballadores: Carmen Bernárdez Villar, Enrique Campo Carrera e Margarita Santos Chapela.</p>
<p>TÁBOA DE SALARIOS 1995</p>
<table><tbody><tr><td></td></tr>
<tr><td>Categorías</td><td>Salario día
(A)</td><td>Salario mes
(B)</td><td>Horas Ex.
(C)</td></tr>
<tr><td></td></tr>
</tbody></table>
<table><tbody><tr><td>1. Persoal obreiro.</td></tr>
<tr><td>Aprendiz 16 anos</td><td>2.334</td><td>70.020</td></tr>
<tr><td>Aprendiz 17 anos</td><td>2.686</td><td>79.080</td></tr>
<tr><td>Aprendiz 18 anos</td><td>2.781</td><td>83.430</td></tr>
<tr><td>Peón</td><td>3.084</td><td>92.520</td><td>1.436</td></tr>
<tr><td>Especialista 2ª</td><td>3.176</td><td>95.280</td><td>1.476</td></tr>
<tr><td>Especialista 1ª</td><td>3.244</td><td>97.320</td><td>1.508</td></tr>
<tr><td>Oficial 3ª</td><td>3.328</td><td>99.840</td><td>1.545</td></tr>
<tr><td>Oficial 2ª</td><td>3.363</td><td>100.890</td><td>1.579</td></tr>
<tr><td>Oficial 1ª</td><td>3.620</td><td>108.600</td><td>1.687</td></tr>
<tr><td>Ofic. Espec. Litograf.</td><td>3.843</td><td>115.290</td><td>1.787</td></tr>
<tr><td>Capataz</td><td>3.308</td><td>99.240</td><td>1.545</td></tr>
<tr><td>Encargado sección</td><td>3.957</td><td>118.710</td><td>1.837</td></tr>
<tr><td>Garda nocturno</td><td>3.163</td><td>94.890</td><td>1.476</td></tr>
<tr><td>Porteiro</td><td>3.163</td><td>94.890</td><td>1.476</td></tr>
<tr><td>Ordenanza</td><td>3.163</td><td>94.890</td><td>1.476</td></tr>
<tr><td>Almaceneiro e listeiro</td><td>3.307</td><td>99.210</td><td>1.545</td></tr>
<tr><td>2. Persoal administrativo.</td></tr>
<tr><td>Aspirante 16 anos</td><td>2.355</td><td>70.650</td><td>1.090</td></tr>
<tr><td>Apirante 17 anos</td><td>2.720</td><td>81.600</td><td>1.255</td></tr>
<tr><td>Telefonista</td><td>3.207</td><td>96.210</td><td>1.479</td></tr>
<tr><td>Auxiliar</td><td>3.368</td><td>101.040</td><td>1.548</td></tr>
<tr><td>Oficial 2ª</td><td>3.438</td><td>103.140</td><td>1.585</td></tr>
<tr><td>Oficial 1ª</td><td>3.671</td><td>110.130</td><td>1.689</td></tr>
<tr><td>Xefe segunda</td><td>4.073</td><td>122.130</td><td>1.876</td></tr>
<tr><td>Xefe primeira</td><td>4.221</td><td>126.630</td><td>1.948</td></tr>
<tr><td>3. Persoal técnico.</td></tr>
<tr><td>Delineante, debuxante</td></tr>
<tr><td>Proxectista 3ª</td><td>3.542</td><td>106.260</td><td>1.636</td></tr>
<tr><td>ID...ID de 2ª</td><td>3.692</td><td>110.760</td><td>1.705</td></tr>
<tr><td>ID...ID de 1ª</td><td>3.995</td><td>119.850</td><td>1.774</td></tr>
<tr><td>Mestre encargado</td><td>4.221</td><td>126.630</td><td>1.948</td></tr>
<tr><td>Técnico Organiza.</td><td>3.945</td><td>118.350</td><td>1.689</td></tr>
<tr><td>Xefe organización</td><td>4.222</td><td>126.660</td><td>1.948</td></tr>
<tr><td>Titulado grao medio</td><td>4.231</td><td>126.930</td><td>1.949</td></tr>
<tr><td>Titulado grao Super.</td><td>5.572</td><td>167.160</td><td>2.438</td></tr>
<tr><td></td></tr></tbody></table>
<p>95-07411</p>

