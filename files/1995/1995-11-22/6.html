---
date: '1995-11-22'
id: 7D56
page: 8
number: 224
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 6 de novembro de 1995 pola que se convocan unhas xornadas sobre
  cuestións controvertidas na actuación policial, abertas ós membros dos corpos
  e forzas de seguridade do Estado na nosa Comunidade Autónoma, ós membros da
  unidade do CNP adscrita á Xunta de Galicia e ós membros dos corpos das
  policías locais de Galicia.
range: Resolución
url: 'https://www.xunta.gal/dog/Publicados/1995/19951122/Anuncio7D56_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1995, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xor</p>
<p>nadas sobre Cuestións controvertidas na actuación policial, que deberán desenvolverse conforme as seguintes bases:</p>
<p>Obxectivos.</p>
<p>As xornadas teñen por obxectivos debati-las cuestións máis conflictivas que se suscitan na intervención policial con referencia a diversos temas, como:</p>
<p>a) A Lei de protección á seguridade cidadá.</p>
<p>b) A nova regulación do procedemento sancionador por infracción de tráfico.</p>
<p>c) A violencia organizada nas cidades.</p>
<p>d) A utilización de medios coactivos polos membros dos corpos e forzas de seguridade.</p>
<p>Destinatarios.</p>
<p>As xornadas están abertas ós membros dos corpos e forzas de seguridade do Estado na nosa Comunidade Autónoma, ós membros da Unidade do CNP adscrita á Xunta de Galicia e ós membros dos corpos das policías locais de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas é ilimitado.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta a máquina ou con letra moi clara, a instancia que figura no anexo, xunto cunha fotocopia do DNI e do carné profesional.</p>
<p>2. O prazo para a presentación de instancias rematará o día 12 de decembro de 1995.</p>
<p>3. As instancias deberán enviarse á sede da Academia Galega de Seguridade: rúa de Madrid, 2-4 Polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992 do 26 de novembro, do réxime xurídico das administracións públicas e do procedemento administrativo común.</p>
<p>Contido e duración.</p>
<p>As xornadas celebraranse en sesións de mañá e tarde, e nelas trataranse, entre outros, os seguintes temas:</p>
<p>a) Análise en profundidade das cuestións máis conflictivas da Lei de protección da seguridade cidadá.</p>
<p>b) Utilización de medios coactivos. Especial referencia á utilización da arma de fogo polos membros dos corpos e forzas de seguridade.</p>
<p>c) O procedemento sancionador por infraccións de tráfico.</p>
<p>d) A violencia urbana.</p>
<p>e)A reforma do Código Penal.</p>
<p>f) A regulación da ORA e a utilización da grúa. Problemática que suscita.</p>
<p>Datas.</p>
<p>As xornadas celebraranse durante os seguintes días:</p>
<p>-Día 20 de decembro, en sesións de mañá e tarde.</p>
<p>-Día 21 de decembro, en sesión de mañá.</p>
<p>O horario será de 9.30 a 14 horas e de 16 a 20 horas.</p>
<p>Relación de admitidos.</p>
<p>A relación de admitidos publicarase o día 15 de decembro de 1995 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>As xornadas celebraranse na sede da Academia Galega de Seguridade, sita na Rúa de Madrid 2-4, no Polígono de Fontiñas en Santiago de Compostela.</p>
<p>Certificado de asistencia.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a estas e, non poderán supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, impedirá a expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento normal das xornadas para adaptalas ás necesidades da Administración e ás continxencias que poidan xurdir.</p>
<p>Santiago de Compostela, 6 de novembro de 1995.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>95-07688</p>

