---
date: '1995-11-22'
id: 7D46
page: 8
number: 224
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de outubro de 1995 pola que se lle autoriza a ampliación dunha
  unidade do segundo ciclo de educación infantil ó centro privado Fingoy de
  Lugo.
range: Orde
url: 'https://www.xunta.gal/dog/Publicados/1995/19951122/Anuncio7D46_gl.html'
---
<p>Examinado o expediente incoado pola titularidade do centro privado Fingoy de Lugo no que solicita a ampliación dunha unidade do 2º ciclo de educación infantil no dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Lugo que o envía cos informes emitidos pola Inspección de Educación e pola unidade técnica.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), o Decreto 133/1995, do 10 de maio (DOG do 22) e demais disposicións complementarias.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste Real decreto, enténdense autorizados para poder imparti-lo segundo ciclo de educación infantil, suposto que se da no centro solicitante.</p>
<p>Esta consellería,</p>
<p>DISPÓN:</p>
<p>Autoriza-la ampliación dunha unidade do segundo ciclo de educación infantil ó centro privado que se relaciona no anexo da presente resolución, facendo constar que, para a posta en funcionamento desta, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 30 de outubro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>PROVINCIA DE LUGO</p>
<p>Concello: Lugo</p>
<p>Localidade: Lugo.</p>
<p>Enderezo: rúa Armórica, 144.</p>
<p>Denominación: Fingoy.</p>
<p>Titular: herederos de Antonio Fernández López.</p>
<p>Nivel: educacion infantil-2º ciclo.</p>
<p>Unidades de que constaba: 2.</p>
<p>Unidades novas autorizadas: 1.</p>
<p>Total de unidades autorizadas: 3.</p>
<p>95-7147</p>

