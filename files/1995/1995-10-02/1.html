---
date: '1995-10-02'
id: '7092'
page: 7
number: 189
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Decreto 252/1995, do 7 de setembro, sobre medidas para instrumenta-la
  compensación económica da Comunidade Autónoma de Galicia á asistencia xúridica
  gratuíta.
range: Decreto
url: 'https://www.xunta.gal/dog/Publicados/1995/19951002/Anuncio7092_gl.html'
---
<p>De acordo co disposto no Art. 20.1º do Estatuto de autonomía para Galicia, aprobado pola Lei orgánica 1/1981, do 6 de abril, correspóndelle a esta comunidade exercer tódalas facultades que as leis orgánicas do poder xudicial e do Consello Xeral do Poder Xudicial lle recoñezan ou atribúan ó Goberno do Estado en materia de administración de xustiza en Galicia. O Real decreto 2166/1994, do 4 de novembro, transfírelle á Comunidade Autónoma de Galicia as funcións e servicios en materia de provisión de medios materiais e económicos para o funcionamento da administración de xustiza. Por medio do decreto da Xunta de Galicia 394/1994, do 29 de decembro, asúmense as ditas funcións e asígnanselle á Consellería de Xustiza, Interior e Relacións Laborais.</p>
<p>Con base no antérior, a Xunta de Calicia considerou oportuno establecer un marco normativo adecuado ás peculiaridades da nosa comunidade, para regula-lo procedemento de compensación económica das actuacións profesionais correspondentes á defensa e representación de oficio e á asistencia letrada ó detido ou preso en centros de detención e xulgados da Comunidade Autónoma de Galicia, actuacións estas que asume a avogacía, de acordo co previsto nos artigos 57 a 60 do Real decreto 2090/1982, do 24 de xullo, e a procuraduría, segundo o disposto no Art. 13 do Real decreto 2046/1982, do 30 de xullo, que aproban os estatutos xerais das ditas profesións.</p>
<p>Para avanzar na realización práctica do dereito á tutela xudicial efectiva das persoas, que establecen os artigos 17, 24.2º e 119 da Constitución española de 1978, a Consellería de Xustiza, Interior e Relacións Laborais constituíu un grupo de traballo formado por representantes desta e dos distintos colexios profesionais de avogados e procuradores da nosa conumidade, para instrumentar todo o relativo á compensación económica establecida para satisface-la asistencia xurídica gratuíta efectivamente prestada ós cidadáns, todo iso presidido polo principio da mellora das prestacións técnicas e da calidade do servicio que se lle debe prestar ó cidadán.</p>
<p>Este decreto supón unha mellora que garante a tutela xudicial efectiva, e establece un procedemento de compensación das actuacións profesionais acorde co marco, tanto xurídico como social, no que debe aplicarse.</p>
<p>O proxecto de decreto foi sometido a informe do Consello Xeral do Poder Xudicial e dos colexios de avogados e procuradores de Galicia, de acordo</p>
<p>co previsto no Art. 108 da Lei orgánica do poder xudicial e o Art. 130 da Lei de procedemento administrativo do 17 de xullo de 1958, en vigor de acordo co disposto na disposición derrogatoria 2 b) da Lei 30/1992, do 26 de novembro.</p>
<p>Por todo iso, por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia, na súa reunión do día sete de setembro de mil novecentos noventa e cinco,</p>
<p>DISPOÑO:</p>
<p>Capítulo I</p>
<p>Disposicións xerais</p>
<p>Artigo 1º</p>
<p>No ámbito territorial da Comunidade Autónoma de Galicia, a Consellería de Xustiza, Interior e Relacións Laborais, dentro das consignacións orzamentarias, compensará economicamente as actuacións correspondentes á defensa e representación en quenda de uficio e á asistencia letrada ó detido, así como os gastos da súa infraestructura e xestión de acordo co establecido no presente decreto.</p>
<p>As ditas aportacións económicas realizaranse a través do Consello da Avogacía Galega, dos colexios de avogados e dos colexios de procuradores de Galicia.</p>
<p>Os libramentos efectuaranse cuadrimestralmente.</p>
<p>Artigo 2º</p>
<p>A Consellería de Xustiza, Intenor e Relacións Laborais distribuirá entre os coleixos de avogados e os colexios de procuradores o importe correspondente a cada un en función do número de actuacións profesionais realizadas e acreditadas ante eles durante o cuadrimestre inmediatamente anterior ó de cada libramento e dos baremos establecidos no anexo II, logo da remisión a aquela por parte dos colexios da correspondente certificación, á que se refire o artigo 20.2º deste decreto.</p>
<p>Os colexios en canto entidades colaboradoras para a distribución das compensacións económicas están suxeitos ás regras e obrigas establecidas na Lei 11/1992, do 7 de outubro, de réxime financeiro e presupostario de Galicia, que lles sexan de aplicación.</p>
<p>Artigo 3º</p>
<p>1. Para os efectos deste decreto enténdese por actuación da quenda de oficio, a defensa e representación en calquera das ordes e instancias xurisdiccionais das persoas físicas que teñan dereito á asistencia xurídica gratuíta nos termos e co alcance previstos na lei, e das xurídicas ás que a lei llelo conceda expresamente.</p>
<p>2. Enténdese por asistencia letrada ó debido ou preso a preceptivamente prestada a quen non designase avogado para calquera dilixencia policial, que non sexa consecuencia dun procedemento penal en curso, para a súa primeira declaración ante un órgano</p>
<p>xudicial ou cando esta se leve a cabo mediante auxilio xudicial e o detido ou preso non designase letrado no lugar onde se preste.</p>
<p>As actuacións dun procedemento penal posteriores á primeira declaración do detido ou preso, consideraranse incluídas na defensa por quenda de oficio se reúnen as condicións estipuladas no primeiro parágrafo deste artigo.</p>
<p>Capítulo II</p>
<p>Organización dos servicios de xustiza gratuíta</p>
<p>Artigo 4º</p>
<p>A Consellería de Xustiza, Interior e Relacións Laborais velará polo bo funcionamento dos servicios de asistencia xurídica gratuíta xestionados polos colexios profesionais, nos termos previstos neste decreto.</p>
<p>Artigo 5º</p>
<p>Os colexios de avogados e os colexios de procuradores, regularán e organizarán a través das súas xuntas de goberno, os servicios de asistencia letrada e defensa e representación gratuítas, garantindo en todo caso a súa continuidade, atendendo a criterios de eficacia e funcionalidade, de distribución obxectiva e equitativa das distintas quendas e medios e procurando a máxima dedicación e especialización por quendas, en atención ós diferentes órganos e ordes xurisdicionais.</p>
<p>Artigo 6º</p>
<p>As condicións de acceso dos profesionais ós servicios de asistencia xurídica gratuíta serán reguladas polo Consello da Avogacía Galega e polos colexios de procuradores para tódolos colexios profesionais. As ditas normas, que deberán conter mínimos acreditados de formación nos que se poderá inclui-la previa experiencia profesional, seranlle comunicadas ó órgano competente en materia de xustiza da Comunidade Autónoma.</p>
<p>Artigo 7º</p>
<p>Para a prestación do servicio de asistencia letrada ó detido tódolos colexios de avogados constituirán unha quenda de garda permanente de presencia física ou localizada dos letrados.</p>
<p>Cando a asistencia letrada se lle teña que prestar a máis de un detido polos mesmos feitos, computarase como unha soa asistencia para efectos do seu devengo, sempre que non exista conflicto de intereses.</p>
<p>A compensación económica diaria de cada letrado por asistencias prestadas, sexa cal fose o número das realizadas, non podará exceder da cantidade resultante da suma de cinco asistencias.</p>
<p>Artigo 8º</p>
<p>Cada colexio de avogados poderá organizar e xestionar un Servicio de Orientación Xurídica que asumirá, ademáis das funcións que lle asigne a xunta de goberno, o asesoramento previo ós solicitantes</p>
<p>da quenda de oficio, a información sobre o cumprimento dos requisitos necesarios para a súa concesión e o auxilio na redacción dos formularios normalizados correspodentes.</p>
<p>Capítulo III</p>
<p>Medidas de control en relación co peticionario de xustiza gratuíta. Designación de avogado e procurador de oficio</p>
<p>Artigo 9º</p>
<p>Para efectos da constatación do cumprimento efectivo dos requisitos legais necesarios para a cóncesión do beneficio de xustiza gratuíta, presuposto básico para a aplicación das compensacións económicas que lle corresponde aboar á Administración polas actuacións letradas da quenda de oficio, os colexios de avogados e de procuradores adoptarán, en colaboración coa Consellería de Xustiza, Interior e Relacións Laborais, as medidas de control que se regulan nos artigos seguintes.</p>
<p>Artigo 10º</p>
<p>1. Os colexios de avogados e de procuradores, a través das súas xuntas de goberno, efectuarán as designacións dos profesionais encargados dos servicios da quenda de oficio con suxeición ás normas procesuais e de conformidade co establecido neste artigo e nos artigos seguintes.</p>
<p>2. Cando o peticionario acredite o recoñecemento xudicial do dereito a litigar gratuitamente, os colexios de avogados e de procuradores designarán inmediatamente ó profesional de acordo coa norma aplicable segundo a orde xurisdicional ante a que vaia tramitarse o procedemento.</p>
<p>3. Para a designación de avogado de oficio dos imputados ou suxeitos a un procedemento penal observarase o disposto nos artigos 118, 128 e concordantes da Lei de axuizamento criminal.</p>
<p>O letrado designado deberá acreditar, se é o caso, ter instado a tramitación do correspondente incidente de xustiza gratuíta para ter dereito ó cobramento da totalidade da cantidade establecida para o asunto de que se trate.</p>
<p>Artigo 11º</p>
<p>Nos casos non previstos no artigo anterior e agás nos supostos en que por disposición legal se teña dereito a litigar gratuitamente, antes da designación do avogado e procurador de oficio e co fin de valorar debidamente se a persoa que solicitou acollerse ó beneficio reúne ou non as condicións pasa a súa obtención, os colexios esixirán a acretación do cumprimento dos requisitos legais de conformidade co modelo normalizado de solicitude que figura no anexo I deste decreto, que se facilitará previamente nas dependencias xudiciais.</p>
<p>As solicitudes de designación de avogado e procurador por quenda de oficio faranse sempre perante</p>
<p>o xulgado e unha vez providenciadas faránselle chegar, xunto coa documentación acreditativa da veracidade das súas declaracións, ó colexio de avogados do lugar en que radique o xulgado ou tribunal que vaia coñece-lo proceso principal para o que se solicita o beneficio de xustiza gratuíta, ou ó Servicio de Orientación Xurídica, se o colexio o ten instituído.</p>
<p>Se unha vez revisada polos coléxios a documentación achegada resultase xustificada a petición que se formula procederase á designación de avogado por quenda de oficio, e notificaráselle ó letrado designado e mais ó xulgado, con entrega de copia a este último para o seu traslado ó solicitante.</p>
<p>O letrado designado promoverá o recoñecemento xudicial do dereito a litigar gratuitamente agás que estimase que é insostible a dita pretensión incidental, e neste caso promoverao de acorde co establecido no artigo 36 e seguintes da Lei de axuizamento civil.</p>
<p>Artigo 12º</p>
<p>Se o colexio de avogados considerase, polo contrario, que o solicitante non reúne os requisitas necesarias para acceder á xustiza gratuíta, emitirá un dictame en tal sentido, que lle será comunicado ó xulgado ou tribunal correspondente con copia para a súa remisión ó interesado, coa advertencia de que, se mantivese a súa pretensión de ser asistido gratuitamente e esta non prosperase, os honorarios e dereitos de avogado e de procurador e demais gastos que se deriven do procedemento correrán pola súa conta.</p>
<p>Cando, malia o dictame colexial contrario, o interesado mantivese a súa pretensión inicial e non exercitase o seu dereito á libre elección de avogado e procurador, os colexios procederán á designación de avogado de oficio, sempre que o órgano xudicial así o requira, advertíndolle ó interesado a obriga que lle incumbe de aboa-los honorarios profesionais do avogado e do procurador no caso de non obte-lo recoñecemento xudicial a litigar gratuitamente.</p>
<p>O letradó designado formulará, agás que concorresen novas circunstancias non coñecidas no momento da emisión do dictame, a insostibilidade da pretensión incidental de acordo cos trámites establecidos no artigo 36 e seguintes da Lei de axuizamento civil ou nas normas correspondentes segundo a orde xurisdicional perante a que se actúe.</p>
<p>Artigo 13º</p>
<p>Se, conforme coa lexislación procesual, o órgano xudicial competente para coñecer do proceso considerase que polas circunstancias ou a urxencia do caso fose preciso asegurar de forma inmediata os dereitos de defensa e representación da parte, ou unha delas manifestase carecer de recursos económicos, dictará unha resolución motivada requiríndolles ós colexios profesionais o nomeamento de avogado e de procurador, se as designacións non foron realizadas con anterioridade, e advertíndolle ó solicitante que a dita designación non exclúe o cum</p>
<p>primento dos trámites previstos nos artigos anteriores tendentes a acreditar que reúne as condicións necesarias para acceder á xustiza gratuíta e que de non obter resolución favorable á súa petición de recoñecemento do dito beneficio, os honorarios e dereitos de avogado e procurador e demais gastos que se derivasen do procedemento correrán pola súa conta.</p>
<p>Artigo 14º</p>
<p>Cando, conforme os artigos 11 e 12 deste decreto, se fixese a designación de avogado, o xulgado dirixirase ó colexio de procuradores para que nomee o que corresponda en quenda.</p>
<p>Artigo 15º</p>
<p>Os secretarios xudiciais notificaranlle á Consellería de Xustiza, Interior e Relacións Laborais e ós colexios de avogados e procuradores, as resolucións xudiciais en virtude das cales se denegue o dereito a litigar gratuitamente, así como as taxacións de custas naqueles procedementos nos que, tendo intervido profesional designado de oficio, se inclúan os honorarios, dereitos e suplidos efectivamente percibidos.</p>
<p>Artigo 16º</p>
<p>Os colexios de avogados e procuradores rexistrarán as solicitudes de designación efectuadas polos órganos xudiciais ou centros de detención que correspondan coas especificacións necesarias para que en cada caso quede adecuadamente constatado o órgano que as solicita, causa ou actuación a que se refire, as declaracións documentadas dos peticionarios, as datas de solicitude e designación, a identificación dos profesionais designados e as circunstancias correspondentes á designación, especialmente as referentes a renuncias ou aquelas que xustifiquen a non prestación do servicio.</p>
<p>Capítulo IV</p>
<p>Dereitos e abrigas dos profesionais designados de oficio</p>
<p>Artigo 17º</p>
<p>A designación de avogado e procurador pola quenda de oficio implica para estas, agás nas causas expresamente previstas na lei, a obriga de desempeño das actuacións encomendadas ata a finalización do procedemento na instancia de que se trate e, se é o caso, a execución das sentencias, se as actuacións procesauais nestas se producisen dentro dos dous anos seguintes á resolución xudicial dictada na instancia.</p>
<p>Sempre que se solicite e obteña o recoñecemento do dereito a litigar gratuitamente a través do correspondente procedemento, a defensa e representación deberán asignárselles necesariamente a un avogado e a un procurador da quenda de oficio, polo que non será admisible a pretensión de litigar por medio dun avogado libremente elixido e un procurador de oficio ou viceversa, agás que o profesional de libre elección renuncie expresamente por escrito, ante o</p>
<p>cliente e ante o colexio no que se atope inscrito, a percibi-los seus honorarios.</p>
<p>Artigo 18º</p>
<p>Cando a parte non consiga o recoñecemento xudicial do dereito a litigar gratuitamente, os profesionais designados de oficio, terán dereito a cobra-los seus honorarios e dereitos do interesado desde o momento en que realicen algunha actuación profesional e, se é o caso, a obriga de lles reintegrar os colexios o percibido deles polo dito concepto.</p>
<p>Os colexios de avogados e procuradores velarán polo cumprimento do previsto no parágrafo anterior.</p>
<p>Capítulo V</p>
<p>Reclamacións polo funcionamento dos servicios colexiais</p>
<p>Artigo 19º</p>
<p>A Consellería de Xustiza, Interior e Relacións Laborais, a través do órgano competente en materia de xustiza, dará traslado ós colexios de avogados e de procuradores correspondentes ou, se é o caso, ós órganos xudiciais competentes, das queixas ou denuncias que reciban respecto de calquera actividade profesional desenvolvida na quenda de oficio.</p>
<p>Os colexios estarán obrigados a comunicarlle á Conselleria de Xustiza, Interior e Relacións Laborais a resolución recaída na información ou expediente que se incoase.</p>
<p>Capítulo VI</p>
<p>Compensación económica e gastos de infraestructura</p>
<p>Artigo 20º</p>
<p>1. De acordo co importe global das dotacións orzamentarias e tendo en conta a tipoloxía dos procedementos nos que interveñen os profesionais designados de oficio, a Consellefia de Xustiza, Interior e Relacións Laborais establecerá anualmente, logo de consulta ós colexios de avogados e ós colexios de procuradores, os módulos e bases de compensación con cargo a fondos públicos pola prestación dos servicios de asistencia letrada e de defensa e representación gratuítas, que non podarán ser inferiores ós contidos no anexo II deste decreto.</p>
<p>2. As certificacións que servirán de base ó aboamento das actuacións, deberán ser expedidas polo secretario co visto e prace do decano de cada colexio e deberán de conte-lo número de asistencias letradas efectivamente prestadas, así como as quendas iniciadas no período inmediatamente anterior ó de cada libremento.</p>
<p>Artigo 21º</p>
<p>1. A Consellería de Xustiza, Interior e Relacións Laborais, conforme o mesmo procedemento e condicións previstas no artigo anterior, determinará o importe da compensación económica destinado polos colexios a atende-los gastos de organización, admi</p>
<p>nistración e xestión colexial dos servicios de asistencia letrada ó detido e a defensa e representación gratuítas, transferindo o dito importe ó Consello da Avogacía Galega e a cada un dos colexios de procuradores de Galicia.</p>
<p>A cantidade destinada para tal finalidade será o 8% do crédito total da compensación económica consignada no orzamento de cada exercicio para atende-los gastos derivados da asistencia letrada ó detido e defensa e representación gratuítas.</p>
<p>Artigo 22º</p>
<p>Os avogados e procuradores devengarán a compensación económica correspondente á súa actuación na quenda de oficio a que se refire o presente decreto, conforme o anexo III deste decreto, unha vez que acrediten documentalmente ante o seu respectivo colexio a intervención profesional realizada. En supostos excepcionais debidamente xustificados os decanos de cada colexio poderán dar por finalizada unha actuación ou asunto, para os únicos efectos de devengo da compensación económica.</p>
<p>Cando se trate de asistencia letrada ó detido, a compensación devengarase unha vez finalizada a intervención profesional.</p>
<p>Os colexios deberán verifica-la efectiva prestación dos servicios mediante a oportuna xustificación documental que conservarán á disposición da Consellería de Xustiza, Interior e Relacións Laborais.</p>
<p>Capítulo VII</p>
<p>Xustificación da aplicación da compensación económica</p>
<p>Artigo 23º</p>
<p>Dentro dos tres primarios meses de cada ano, os colexios de avogados e de procuradores xustificarán ante a Consellería de Xustiza, Interior e Relacións Laborais a aplicación da compensación económica percibida durante o exercicio inmediatamente anterior. Se incumprisen a dita abriga, poderanse suspende-los sucesivos libramentos ata que se renda a conta.</p>
<p>As diferencias qué poden resultar dos libramentos a conta regularizaranse unha vez cumprido o trámite de xustificación previsto no parágrafo anterior.</p>
<p>Artigo 24º</p>
<p>1. A xustificación da aplicación dos fondos percibidos a que se refire o artigo anterior comprenderá os seguintes extremos:</p>
<p>a) Número total de prestacións de asistencia letrada realizadas en cada colexio.</p>
<p>b) Número total de quendas de garda realizadas en cada colexio.</p>
<p>c) Relación das cantidades percibidas por cada profesional que intervira na asistencia ó detido ou</p>
<p>quenda de garda e a retención practicada en concepto de imposto sobre a renda das persoas físicas.</p>
<p>d) Número total de asuntos pola quenda de oficio, desagregados por tipos de procedemento.</p>
<p>e) Relación das cantidades percibidas por cada profesional que interviñera na quenda de oficio e a retención practicada en concepto de Imposto sobre a Renda das Persoas Físicas.</p>
<p>f) Importe destinado a atende-los gastos de infraestructura e funcionamento dos servicios de asistencia letrada e quenda de oficio.</p>
<p>g) Relación detallada das cantidades destinadas por cada colexio para atende-los gastos de organización, infraestructura e funcionamento.</p>
<p>h) Importe dos xuros devengados, se é o caso, polos sucesivos libramentos e aplicación destes.</p>
<p>i) Relación separada, detallada e documentada dos asuntos en que mediase designación de profesional en quenda de oficio, nos supostos contemplados no artigo 14 do presente decreto.</p>
<p>2. Os colexios de avogados e de procuradores dos tribunais deberán conserva-la documentación a que se refiren o artigo 22 e o número 1 deste artigo por un período de cinco anos.</p>
<p>Artigo 25º</p>
<p>1. O Consello da Avogacía Galega deberá ingresar en canta separada, baixo o título «gastos de organización, administración e xestión colexial dos servicios de asistencia letrada ó detido e defensa gratuitas, as cantidades libradas pola Consellería de Xustiza, Interior e Relacións Laborais para atende-los ditos fins».</p>
<p>2. Os colexios de avogados deberán ingresar en conta separada, baixo o título «Colexio de Avogados de...» e «Aportación da Xunta de Galicia, Conselleria de Xustiza, Interior e Relacións Laborais, para compensar economicamente ós avogados en quenda de oficio e asistencia letrada ó detido», as cantidades libradas para atende-las finalidades referidas no presente decreto.</p>
<p>Idéntica obriga lles corresponderá ós colexios de procuradores e serán neste caso os títulos das cantas «Colexio de procuradores de...» e «Aportación da Xunta de Galicia, Consellería de Xustiza, Interior e Relacións Laborais para compensar economicamente ós procuradores en quenda de oficio».</p>
<p>3. Os xuros devengados, se é o caso, polas ditas contas aplicaranse ós gastos de funcionamento dos servicios.</p>
<p>Artigo 26º</p>
<p>Os colexios de avogados e os colexios de procuradores remitiranlle, dentro do primeiro cuadrimes</p>
<p>tre de cada ano á Consellería de Xustiza, Interior e Relacións Laborais unha memoria sobre o funcionamento dos servicios de asistencia letrada e quenda de oficio durante o ano anterior.</p>
<p>Disposicións transitorias</p>
<p>Primeira.-Os módulos e bases de compensación a que se refire o artigo 20 deste decreto, aplicables durante o ano 1995, serán os que se determinan no anexo II.</p>
<p>Segunda.-Os efectos económicos deste decreto retrotraeranse ó 1 de xaneiro de 1995.</p>
<p>Disposicións derradeiras</p>
<p>Primeira.-Facúltase o conselleiro de Xustiza, Interior e Relacións Laborais para dicta-las disposicións necesarias para o desenvolvemento e aplicación do presente decreto.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, sete de setembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>
<p>DOCUMENTOS QUE SE LLE XUNTARÁN Á SOLICITUDE DE XUSTIZA GRATUÍTA</p>
<p>-Fotocopia da declaración da renda do último ano ou, se é o caso, certificación acreditativa que expide a Delegación de Facenda.</p>
<p>-Certificado de Facenda sobre a declaración do patrimonio.</p>
<p>-Certificación de Facenda do Catastro e Imposto de Actividades Económicas.</p>
<p>-Fotocopia do recibo de alugueiro.</p>
<p>-Fotocopia lo Libro de Familia.</p>
<p>-Nómina do último mes ou certificación do INEM acreditativa de: estar en situación de desemprego ou de percepción de prestacións, segundo o caso.</p>
<p>-No caso de pensionistas: certificación do INSS, I.S. da Mariña, ONCE e das prestacións que percibe na súa condicións de pensionista.</p>
<p>Nota importante: os cuestionarios adxuntos deberán ser cubertos por duplicado e integramente, con valor de declaración xurada.</p>
<p>ANEXO II</p>
<p>MÓDULOS E BASES DE COMPENSACIÓN ECONÓMICA.</p>
<p>BAREMOS PARA O ANO 1995.</p>
<p>Avogados:</p>
<p>Asistencia ó detido ou preso:</p>
<p>Asistencia ordinaria ó detido11.000 ptas.</p>
<p>Xurisdicción penal:</p>
<p>Procedemento sumarial35.000 ptas.</p>
<p>Procedemento abreviado28.000 ptas.</p>
<p>Apelacións10.000 ptas.</p>
<p>Menores17.000 ptas.</p>
<p>Expedientes de vixilancia penitenciaria17.000 ptas.</p>
<p>Xuízo de faltas8.000 ptas.</p>
<p>Xurisdicción civil:</p>
<p>Maior contía50.000 ptas.</p>
<p>Resto de procedementos contenciosos22.000 ptas.</p>
<p>Procedemento matrimonial-contencioso completo30.000 ptas.</p>
<p>Mutuo acordo17.000 ptas.</p>
<p>Medidas provisionais e provisionalísimas10.000 ptas.</p>
<p>Expedientes de xurisdicción voluntaria17.000 ptas.</p>
<p>Apelacións civís10.000 ptas.</p>
<p>Xurisdicción contencioso-administrativa:</p>
<p>Recurso contencioso-administrativo25.000 ptas.</p>
<p>Xurisdicción social:</p>
<p>Procedemento íntegro16.000 ptas.</p>
<p>Recurso de suplicación10.000 ptas.</p>
<p>Xurisdicción militar:</p>
<p>Procedemento íntegro25.000 ptas.</p>
<p>Recurso10.000 ptas.</p>
<p>Recurso de casación:</p>
<p>Recurso de casación30.000 ptas.</p>
<p>Recurso de casación cando no se formaliza e hai só interposición30.000 ptas.</p>
<p>Recurso de amparo:</p>
<p>Recurso de amparo3.000 ptas.</p>
<p>Normas xerais:</p>
<p>Xustiza gratuíta30.000 ptas.</p>
<p>Desistimiento extraxudicial por pasividade do xustificable, estudio e preparación do asunto, previo á presentación da demanda: 30% da contía aplicable ó procedemento.</p>
<p>Transaccións extraxudiciais: 75% da contía aplicable ó procedemento.</p>
<p>Informe motivado da insostibilidade da prestación3.000 ptas.</p>
<p>Sometemento á demanda: 30% da contía aplicable ó procedemento.</p>
<p>Execución da sentencia posterior ós dous anos de recaída de resolución xudicial: 30% da contía aplicable ó procedemento.</p>
<p>O desprazamento ás audiencias provinciais e ós xulgados do penal de letrados doutros partidos xudiciais á asistencia a xuízo oral, en instancia ou en recurso, incrementaría o baremo en5.000 ptas.</p>
<p>Procuradores:</p>
<p>Xurisdicción penal:</p>
<p>Tódolos procedementos2.500 ptas.</p>
<p>Outras xurisdiccións:</p>
<p>Procedemento matrimonial-contencioso4.000 ptas.</p>
<p>Resto de procedementos2.000 ptas.</p>
<p>Segunda instancia:</p>
<p>Todo tipo de procedementos1.000 ptas.</p>
<p>ANEXO III</p>
<p>MOMENTO DO DEVENGO DA COMPENSACIÓN ECONÓMICA</p>
<p>Os avogados e procuradores devengarán o 100 por 100 da compensación económica correspondente á súa actuación na quenda de oficio conforme o establecido a continuación:</p>
<p>1.-O cómputo da quenda de oficio producirase cando concorra algunha das seguintes actuacións procesuais:</p>
<p>a) En procesos civís, incluídos os de familia, á presentación da copia da providencia de admisión de demanda ou tendo por formulada a contestación a ela.</p>
<p>b) En apelacións civís, á presentación da copia de providencia pola que se admite a trámite o recurso ou, se é o caso, a comparecencia na alzada.</p>
<p>c) En procedementos penais, á presentación da copia da dilixencia ou solicitude da actuación procesual na que interveña o letrado ou procurador, ou a apertura do xuízo oral.</p>
<p>d) En apelacións penais, á presentación da copia da resolución xudicial tendo por formalizado ou impugando o recurso ou do sinalamento para a vista.</p>
<p>e) Nos demais procedementos, á presentación da copia da dilixencia xudicial acreditativa da intervención do letrado ou procurador dos tribunais.</p>
<p>f) Nos recursos de casación formalizados, á presentación da copia do escrito de formalización do recurso, debidamente acreditado.</p>
<p>g) Nos recursos de casación non formalizados, á presentación da copia do informe dirixido o colexio, fundamentado a inviabilidade do recurso.</p>
<p>h) Nos desistimentos extraxudiciais por pasividade do xusticiable, á presentación de xustificación escrita do letrado.</p>
<p>i) Nas execucións de sentencias que se produzan transcorridos dous anos despois de recaída resolución xudicial, á presentación da copia de petición da execución, debidamente acreditada.</p>
<p>2. Nos asuntos de xustiza gratuíta, transaccións extraxudiciais e informe de insostibilidade da pretensión, devengarase a totalidade da compensación económica correspondente á presentación do documento subscrito polo beneficiario da xustiza gratuíta ou do informe de insostibilidade.</p>

