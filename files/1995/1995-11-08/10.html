---
date: '1995-11-08'
id: 59C2
page: 8
number: 214
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 5 de xullo de 1995 pola que se aproba a ampliación da planta de
  engorda de rodaballo, situada no lugar de Fornelos, Cariño-Doniños, distrito
  marítimo de Ferrol, a favor de Acuidoro, S.L.
range: Orde
url: 'https://www.xunta.gal/dog/Publicados/1995/19951108/Anuncio59C2_gl.html'
---
<p>Vista a solicitude e proxecto presentado por Antonio Casal Sixto, no nome e representación da entidade mercantil Acuidoro, S.L., con CIF nº B-15.139.785, para ampliación de cincuenta e unha (51) piscinas en nave de 2.040 m, para engorda de rodaballo, contigua á xa existente, autorizadas pola Orde do 9-7-1987 (DOG nº 158 do 19 de agosto), con vixencia ata o 18-8-1997.</p>
<p>Examinado o proxecto elaborado por Javier Guillén Rodríguez, enxeñeiro industrial, colexiado nº 240, con data de agosto de 1991.</p>
<p>Esta consellería, de acordo coa lexislación vixente, á vista dos informes obtidos, e a proposta da Dirección Xeral de Marisqueo e Acuicultura, e logo do informe favorable do Servicio Técnico-Xurídico, resolve acceder ó solicitado, concedendo:</p>
<p>Autorización a Acuidoro, S.L. para a ampliación da superficie das instalacións da granxa mariña de engorda de rodaballo, situada en Fornelos, Cariño-Doniños, distrito marítimo de Ferrol, que se axustará ó proxecto de plans presentados, debendo queda-las instalacións como seguen:</p>
<p>Nave:</p>
<p>-Actual1.872 m</p>
<p>-Ampliación2.040 m</p>
<p>-Total3.912 m</p>
<p>Piscinas:</p>
<p>-Actual 30 de 5x5</p>
<p>12 de 3,5x3,5</p>
<p>-Ampliación 37 de 6x6</p>
<p>10 de 3,5x3,5</p>
<p>4 de 3,5x3</p>
<p>-Total 93 piscinas</p>
<p>Producción:</p>
<p>-Actual 50 Tm.</p>
<p>-Ampliación 90 Tm.</p>
<p>-Total previsto 140 Tm.</p>
<p>Baixo as seguintes condicións:</p>
<p>Primeira.-A ampliación da granxa mariña e situación das piscinas dentro da nave corresponderase co disposto no plano anexo a esta orde; non se poderá modificar a non ser que conste permiso expreso desta consellería.</p>
<p>Segunda.-Os traballos de ampliación non suporán baixo ningún concepto modificación da ocupación do dominio público marítimo-terrestre autorizado. Deberanse realizar no prazo máximo de dous anos (2) e ó remate deles daráselle conta á Delegación Territorial desta consellería na Coruña.</p>
<p>Terceira.-As obras axustaranse extrictamente ó disposto no Real decreto 1437/1992, do 27 de novembro, polo que se fixan as normas sanitarias aplicables á producción e comercialización dos productos pesqueiros e de acuicultura.</p>
<p>Cuarta.-Seralle de aplicación o disposto na orde inicial de outorgamento e as disposicións legais concordantes e de categoría suficiente.</p>
<p>Quinta.-O outorgamento desta autorización non exime ó seu titular da obtención das licencias e outras autorizacións legalmente procedentes.</p>
<p>Santiago de Compostela, 5 de xullo de 1995.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>95-06183</p>

