---
date: '1995-07-04'
id: '8356'
number: 127
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 21 de xuño de 1995 pola que se convoca un curso sobre Transporte
  de Mercadorías Perigosas dirixido ós mandos dos corpos de bombeiros de
  Galicia.
range: Resolución
url: 'https://www.xunta.gal/dog/Publicados/1995/19950704/Anuncio8356_gl.html'
---
<p>Dentro do programa de actividades que a Academia Galega de Seguridade ten previsto realizar no ano</p>
<p>1995 e conforme as funcións atribuídas pola Lei 4/1992, do 9 de abril, de creación da Academia Galega de Seguridade, a formación dos bombeiros é unha das tarefas encomendadas á devantida academia.</p>
<p>Con base no anterior anúnciase a celebración dun curso sobre Transporte de Mercadorías Perigosas, que deberá desenvolverse conforme ás seguintes bases:</p>
<p>Obxectivos.</p>
<p>Dota-los participantes dunha formación tanto teórica coma práctica, que lles poida ser útil no seu posterior labor profesional.</p>
<p>Destinatarios.</p>
<p>O curso vai dirixido ós mandos dos corpos de bombeiros de Galicia.</p>
<p>Prazas.</p>
<p>O número de prazas ofertadas é de 30.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI.</p>
<p>2. O prazo para a presentación de instancias rematará o día 13 de setembro de 1995.</p>
<p>3. As instancias deberán enviarse á sede da Academia Galega de Seguridade: rúa de Madrid, s/n, Polígono das Fontiñas, 15703 Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso será eminentemente práctico e celebrarase en sesións de tarde do 25 ó 29 de setembro de 1995, tendo unha duración de 20 horas lectivas (dous dos días da devandita semana terán horario de mañá e tarde, co fin de trasladarse fóra das instalacións da AGS para desenvolve-las prácticas do curso), e nel trataranse, entre outros, os seguintes temas:</p>
<p>a) Normativa vixente no transporte de mercadorías perigosas (TMP). Documentos no transporte. Responsabilidades xurídicas.</p>
<p>b) Definicións e clasificacións de materias perigosas. Estados da materia e reaccións químicas.</p>
<p>c) Fichas de seguridade de productos químicos no transporte de mercadorías perigosas.</p>
<p>c) Transporte das distintas mercadorías perigosas por estrada e ferrocarril. Características e principais riscos. Medidas de seguridade. Etiquetado e sinalización.</p>
<p>d) GLP. Envasado. Transvasamento e Transporte. Caso práctico nunha empresa radicada en Galicia.</p>
<p>e) Envases e embalaxes de mercadorías perigosas. Tipos e homologación.</p>
<p>f) Accidentes maiores no sector químico. Medidas que cómpre adoptar. Plan de emerxencia.</p>
<p>Profesorado.</p>
<p>O curso será impartido por profesores especialistas da materia que se vai impartir.</p>
<p>Datas.</p>
<p>O curso celebrarase do 25 ó 29 de setembro de 1995.</p>
<p>O horario será de 16 a 20 horas durante tres días, e os dous días de prácticas será de mañá e tarde.</p>
<p>Relación de admitidos.</p>
<p>A relación de admitidos publicarase o día 19 de setembro de 1995 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Na sede da Academia Galega de Seguridade, sita na rúa Madrid s/n, Polígono das Fontiñas, Santiago de Compostela.</p>
<p>Certificado de participación e aproveitamento.</p>
<p>Ó remate do curso entregaráselles un certificado de asistencia e aproveitamento a aquelas persoas que acrediten a súa participación continuada nel, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, e a non superación das correspondentes probas de coñecementos, impedirá a expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>Santiago de Compostela, 21 de xuño de 1995</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>95-4627</p>

