---
date: '1995-07-04'
id: 831E
page: 5
number: 127
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 10 de abril de 1995, da Delegación Provincial de Pontevedra,
  pola que se autoriza e se declara de utilidade pública a instalación eléctrica
  que se cita. (Expediente número 13/1995 A.T.).
range: Resolución
url: 'https://www.xunta.gal/dog/Publicados/1995/19950704/Anuncio831E_gl.html'
---
<p>Visto o expediente incoado nesta delegación provincial a petición de Unión Eléctrica-Fenosa, S.A. con domicilio en Vigo no que solicita autorización e decla</p>
<p>ración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2617/1966, sobre autorización de instalacións eléctricas, e no capítulo III do regulamento aprobado polo Decreto 2619/1966, sobre expropiación forzosa e sancións en materia de instalacións eléctricas, e de acordo co disposto no Real decreto 2634/1980, sobre transferencias de competencias da Administración do Estado á Xunta de Galicia en materia de industria, esta delegación provincial, resolveu:</p>
<p>Autorizar a Unión Eléctrica-Fenosa, S.A. a instalación eléctrica que ten como características principais as seguintes: L.M.T. sub. Redondela-Cidadelle con dous tramos: tramo I-de sub. Redondela ata o apoio derivación ós CC.TT: de Cotarelo, Rande, etc., a súa lonxitude será de 2.780 m.</p>
<p>Tramo II-desde o C.T. Cidadelle ata derivación a Pescanova, a súa lonxitude será de 600 m L.M.T. sub. Redondela-Seccionamento de Redondela, cunha lonxitude de 980 m.</p>
<p>L.M.T. sub. Redondela-Os Valos, rematará na L.M.T. derivación ós CC.TT. Cedeira, Ponteareas, etc., terá unha lonxitude de 1.000 m.</p>
<p>O conductor que se vai utiliar nas liñas será o LA-110, lugar na subestación de Redondela, realizando as saídas en media tensión cara a Cidadelle, seccionamento de Redondela e Os Valos, concello de Redondela.</p>
<p>Declara-la utilidade pública da instalación eléctrica que se autoriza, para os efectos sinalados na Lei 10/1966, sobre expropiación forzosa e sancións en materia de instalacións eléctricas, e no seu regulamento de aplicación do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo VI do citado Decreto 2617/1966, do 20 de outubro.</p>
<p>Pontevedra, 10 de abril de 1995.</p>
<p>Ramón Álvarez Abad</p>
<p>Delegado provincial de Pontevedra</p>
<p>95-3385</p>

