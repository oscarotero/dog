---
date: '1995-07-04'
id: 82FE
page: 5
number: 127
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Orde do 31 de maio de 1995 pola que se modifica parcialmente a Orde do 30 de
  xuño de 1992, pola que se aproba o modelo de autoliquidación de taxas da
  Comunidade Autónoma de Galicia e se establece a utilización de efectos
  timbrados para o pagamento das taxas por servicios administrativos de compulsa
  de documentos e de verificación da suficiencia de poderes e documentos
  acreditativos de lexitimación.
range: Orde
url: 'https://www.xunta.gal/dog/Publicados/1995/19950704/Anuncio82FE_gl.html'
---
<p>O artigo 7 da Orde do 30 de xuño establecía que os responsables dos rexistros de entrada e saída dos documentos nos servicios centrais das distintas consellerías eran os encargados da custodia e recadación dos efectos timbrados necesarios para a prestación dos servicios nos que o pagamento está previsto que se realice por este medio.</p>
<p>Por sentencia do 26 de abril de 1995 do Tribunal Superior de Xustiza de Galicia, declárase a nulidade do citado artigo 7.</p>
<p>Dando cumprimento á citada sentencia,</p>
<p>DISPOÑO:</p>
<p>Artigo único.</p>
<p>Queda derrogado o artigo 7 da Orde do 30 de xuño de 1992, pola que se aproba o modelo de autoliquidación das taxas da Comunidade Autónoma de Galicia e se establece a utilización de efectos timbrados para o pagamento das taxas por servicios administrativos de compulsa de documentos e de verifi</p>
<p>cación da suficiencia de poderes e documentos acreditativos de lexitimación, substituíndoo polo texto que queda redactado como segue:</p>
<p>Artigo 7º</p>
<p>Os habilitados responsables de fondos públicos nos servicios centrais das distintas consellerías, solicitarán da Dirección Xeral de Política Financeira e Tesouro os selos de cada clase que cómpren para a prestación dos servicios gravados polas ditas taxas, sendo responsables da súa custodia e recadación.</p>
<p>Disposición derradeira</p>
<p>Esta orden entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 31 de maio de 1995.</p>
<p>José Antonio Orza Fernández</p>
<p>Conselleiro de Economía y Hacienda</p>
<p>95-4708</p>

