---
date: '1995-10-19'
id: 7F4E
page: 7785
number: 201
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 10 de outubro de 1995, da Secretaría Xeral da Consellería de
  Agricultura, Gandería e Montes, pola que se modifica a convocatoria do
  concurso aberto das asistencias técnicas para a instalación, montaxe e
  atención dun stand institucional da Consellería de Agricultura, Gandería e
  Montes, no pavillón de autonomías na feira Alimentaria-96 (Barcelona) e outra
  máis.
range: Resolución
url: 'https://www.xunta.gal/dog/Publicados/1995/19951019/Anuncio7F4E_gl.html'
---
<p>Por Resolución do 12 de setembro de 1995, publicada no DOG do 19 de setembro 1995, anunciouse a licitación, polo sistema de concurso aberto, das asistencias técnicas para instalación, montaxe e atención dun stand institucional da Consellería de Agricultura, Gandería e Montes no pavillón de autonomía na feira Alimentaria-96 (Barcelona) e outra máis.</p>
<p>Debido ó atraso producido na comunicación dos espacios dispoñibles no pavillón de autonomías na feira Alimentaria-96 (Barcelona) para montaxe e instalación dos stands institucionais da Consellería de Agricultura, Gandería e Montes, esta secretaría xeral resolveu prorroga-lo prazo de presentación de ofertas e o de celebración de mesa de contratación co fin de que as empresas que pretendan licitar dispoñan do tempo suficiente para elaboraren os seus proxectos.</p>
<p>Polo tanto, prorrógase o prazo de presentación de ofertas ata o día 30 de outubro de 1995 ás 14 horas e fíxase a data de celebración da mesa de contratación o día 3 de novembro ás 13 horas.</p>
<p>Santiago de Compostela, 10 de outubro de 1995.</p>
<p>P.D.(Orde 13-12-1993, DOG nº 239, do 14-12-1993)</p>
<p>Antonio L. Rosón Pérez</p>
<p>Secretario xeral</p>
<p>6717</p>

