---
date: '1995-06-16'
id: E92E
page: 4
number: 115
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE RIBEIRA
section: V. ADMINISTRACIÓN DE XUSTIZA
title: Cédula de notificación de sentencia (372/1994).
range: Cédula
url: 'https://www.xunta.gal/dog/Publicados/1995/19950616/AnuncioE92E_gl.html'
---
<p>Elma Ojea Muñiz, secretaria en funcións no Xulgado de Primeira Instancia e Instrucción número dous dos de Riberia, dou fe e testemuño de que no libro de sentencias dictadas por este xulgado en procedementos civís, consta a recaída nos autos de</p>
<p>proceso de familia, número 372/1994, sobre separación conxugal con encabezamento e parte dispositiva do teor literal seguinte:</p>
<p>«Ramón Eloy Rodríguez Frieiro, xuíz en funcións no Xulgado de Primeira Instancia e Instrucción número dous dos de Ribeira, ten pronunciado a seguinte sentencia:</p>
<p>Na cidade de Ribeira o cinco de maio de mil novecentos noventa e cinco. Vistos os presentes autos civís de proceso de familia seguidos neste xulgado co número 372/1994, por instancia de Francisca Domínguez González, maior de idade, veciña da vila da Pobra do Caramiñal, con domicilio na rúa San Lázaro, 122, representada polo procurador Villar Trillo e baixo a dirección técnica do avogado Fabeiro Fabeiro, contra José Manuel Gago Riveiro, tamén maior de idade, actualmente con residencia nos Estados Unidos, pero descoñecéndose o seu paradoiro, non comparecido en autos e declarado en situación procesual de rebeldía, sobre separación matrimonial e pronuncio esta sentencia que baseo nos antecedentes de feito e fundamentos xurídicos que seguen:</p>
<p>Decido que, estimando a demanda formulada pola representación de Francisca Domínguez González, contra José Manuel Gago Riveiro, debo acordar e acordo a separación matrimonial, dos expresados, con tódolos efectos legais e, en especial os seguintes:</p>
<p>1. A separación dos litigantes podendo sinalar libremente o seu domicilio.</p>
<p>2. Acórdase a disolución do réxime económico matrimonial e da sociedade de gananciais, liquidación que poderá levarse a cabo en execución de sentencia, se así o solicita algunha das partes; quedando suspendida a sociedade de gananciais ata que se produza a firmeza desta sentencia ou sexa liquidada voluntariamente polas partes.</p>
<p>3. Non se fai expreso pronunciamento en custas.</p>
<p>Comuníqueselles esta sentencia, unha vez firme, ás oficinas do Rexistro Civil no que conste a inscrición do matrimonio dos suxeitos do preito.</p>
<p>Pola rebeldía do demandado José Manuel Gago Riveiro, notifíquese a presente resolución no xeito prevido no artigo 769 da Lei de axuizamento civil.</p>
<p>Contra a presente resolución poderá interporse recurso de apelación por escrito ante este xulgado, no prazo de cinco días contados desde o seguinte ó da súa notificación.</p>
<p>Así por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>A sentencia preinserida foi lida e publicada polo xuíz que a subscribe na audiencia pública do mesmo día da súa data.</p>
<p>E para que así conste e para que lle sirva de notificación en forma ó demandado en situación procesual de rebeldía, José Manuel Gago Riveiro, expido e asino a presente cédula en Ribeira o cinco de de maio de mil novecentos noventa e cinco.</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO UN</p>
<p>DE SANTIAGO DE COMPOSTELA</p>

