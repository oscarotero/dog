---
date: '1995-06-16'
id: E90A
page: 4
number: 115
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de abril de 1995 pola que se lle concede autorización definitiva
  para unha unidade de educación especial ó centro privado Santa Vedruna de Vigo
  (Pontevedra), do que se relacionan os demais datos no anexo.
range: Orde
url: 'https://www.xunta.gal/dog/Publicados/1995/19950616/AnuncioE90A_gl.html'
---
<p>Examinado o expediente incoado pola titularidade do centro privado Santa Vedruna de Vigo (Pontevedra) en solicitude de autorización definitiva para unha unidade de educación especial no dito centro.</p>
<p>Resultando que o expediente ffoi tramitado pola Delegación Provincial de Educación e Ordenación Universitaria de Pontevedra que o envía cos informes emitidos pola Inspección Técnica de Educación Básica, pola Unidade Técnica de Construccións e pola Oficina de Supervisión de Proxectos.</p>
<p>Resultando que o centro obtivo a clasificación definitiva para imparti-las ensinanzas de EXB por Orde do 26 de agosto de 1974.</p>
<p>Resultando que a unidade de educación especial que se solicita ten como finalidade a atención, mediante o tratamento educativo adecuado, dos alumnos con necesidades educativas especiais para a súa plena incorporación á vida escolar e social e non se fai necesaria a súa escolarización en centros específicos de educación especial.</p>
<p>Vistos o Real decreto 334/1985, do 6 de marzo, de ordenación da educación especial (BOE do 16) a Orde do 9 de agosto de 1985 (DOG do 3 de setembro), a orde ministerial do 3 de xaneiro de 1986 (BOE do 4 de febreiro), o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitario (BOE do 26) e demais disposicións complementarias.</p>
<p>Considerando que o centro reúne os requisitos necesarios de acordo coas disposicións vixentes na materia, esta consellería,</p>
<p>DISPÓN:</p>
<p>Autorizarlle ó centro privado de Santa Vedruna de Vigo (Pontevedra) a creación dunha unidade de educación especial.</p>
<p>Santiago de Compostela, 26 de abril de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia de Pontevedra.</p>
<p>Concello: Vigo.</p>
<p>Localidade: Matamá.</p>
<p>Enderezo: Igrexa, s/n.</p>
<p>Denominación: Santa Vedruna.</p>
<p>Titular: HH. Carmelitas Bispado de Tui-Vigo.</p>
<p>Nivel: educación especial.</p>
<p>Unidades que se autorizan: 1 psíquicos.</p>

