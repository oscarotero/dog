---
date: '1995-06-20'
id: E9B6
page: 4
number: 117
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de abril de 1995, da Delegación Provincial de Lugo, pola que
  se dispón a inscrición no rexistro e publicación no Diario Oficial de Galicia
  da revisión do convenio colectivo de ámbito provincial para o sector de
  comercio de materiais de construcción.
range: Resolución
url: 'https://www.xunta.gal/dog/Publicados/1995/19950620/AnuncioE9B6_gl.html'
---
<p>Visto o contexto do acordo asinado o día 29 de marzo de 1995, pola comisión paritaria do convenio colectivo para o sector de comercio de materiais de construcción (código 2700175), da provincia de Lugo, integrada pola representación da Asociación Provincial de Empresarios de Construcción e das centrais sindicais UGT, CC.OO. e USO, mediante o que se fixa o calendario laboral para o ano 1995, no ámbito dos referidos convenios, así como a revisión salarial por aplicación da cláusula de garantía, e de conformidade co disposto no artigo 90, apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios colectivos desta delegación, así como o seu depósito.</p>
<p>Segundo.-Remiti-lo texto do mencionado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 27 de abril de 1995.</p>
<p>Manuel Bande Díaz</p>
<p>Delegado provincial de Lugo</p>
<p>Este calendario laboral foi confeccionado tendo en conta as festas locais de Lugo Municipio (28 de febreiro e 5 de outubro), no resto dos municipios da provincia, deberán ser substituídas as ditas datas polas propias do seu respectivo municipio.</p>
<p>Este calendario aplicarase conforme o artigo 14.2º do vixente convenio colectivo, e terá en conta que a xornada para 1995 será de 1776 h. efectivas, polo que, para o axuste da xornada ó convenio, en cada empresa o traballador terá dereito á oportuna reducción, ben sexa en concepto vacacional ou como tres días opcionais. En ámbolos supostos a retribución xirará en función do previsto para un día ordinario. A elección dunha ou doutra modalidade, así como o dos citados días libres, realizarase sempre de común acordo entre os traballadores e a dirección da empresa de que dependan.</p>
<p>Importe da paga a aboar en proporción ó tempo</p>
<p>efectivamente traballado no ano 1994 ós traballadores</p>
<p>afectados polo convenio de comercio de materiais de</p>
<p>construcción e saneamento por aplicación do 0,8% en</p>
<p>concepto de exceso de incremento do IPC sobre as</p>
<p>previsións adoptadas no seu día, ás táboas de</p>
<p>retribucións vixentes o 31-12-1993.</p>

