---
date: '1995-09-25'
id: 47BE
page: 7
number: 184
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1995/19950925/Anuncio47BE_gl.html'
---
<p>Aprobado por acordo plenario de data 26 de maio de 1995 o prego de cláusulas administrativas que rexerán o contrato de asistencia no proceso de alleamento das vivendas municipais do barrio de Recimil, exponse ó público, durante 8 días contados a partir do seguinte ó da publicación deste anuncio no BOP, para a presentación de reclamacións.</p>
<p>Asemade, nos termos do artigo 122 do R.D.L. 781/1986, anúnciase concurso para a adxudicación do citado contrato abríndose un prazo de 20 días hábiles para a presentación de proposicións, prazo que empezará a contar desde a publicación deste anuncio no Boletín Oficial del Estado.</p>
<p>Obxecto do contrato: a asistencia no proceso de alleamento das vivendas municipais do barrio de Recimil, segundo detalle de prego de cláusulas, que de forma sucinta supón:</p>
<p>a) Xestión da individualización xurídica das vivendas.</p>
<p>b) Taxación pericial de cada unha das vivendas que serán obxecto de alleamento.</p>
<p>c) Apoio ós servicios municipais na fase de alleamento.</p>
<p>Orzamento do contrato: o importe dos traballos que se van realizar fíxase nas cantidades seguintes:</p>
<p>a) Fases de individualización xurídica das vivendas, valoración delas e preparación da información para a súa venda: quince millóns de pesetas (15.000.000 de ptas.).</p>
<p>b) Fase de apoio ós servicios municipais para o alleamento das vivendas: corenta mil pesetas (40.000 ptas.) vivenda/alleada.</p>
<p>Nas cantidades indicadas no apartado 3.1 inclúense IVE, gastos xerais, beneficio industrial e cantos gastos, de calquera natureza, corran por conta do contratista.</p>
<p>Prazos do contrato: a fase primeira executarase no prazo de dous meses contados desde a data de formalización do contrato.</p>
<p>A confección da información das vivendas para a venda executarase dentro dos quince días seguintes ó da data en que lle fose notificada ó contratista a aprobación da taxación pericial.</p>
<p>A terceira fase executarase no prazo de seis meses, contados desde a finalización da segunda.</p>
<p>Sistema de selección do contratista, modo de presentación das ofertas e modelo de proposición:</p>
<p>A selección do contratista efectuarase mediante o procedemento de concurso aberto.</p>
<p>Os licitadores presentarán as súas proposicións en dous sobres cerrados, que poderán estar lacrados, asinados polo licitador ou persoa que o represente. O sobre A conterá exclusivamente a proposición económica, conforme o modelo que establece o parágrafo seguinte, e o sobre B a documentación esixida para participar na licitación, facendo constar na parte externa de cada un deles o seu respectivo contido e, en ambos, o nome do licitador.</p>
<p>As proposicións económicas do licitadores axustaranse ó seguinte modelo:</p>
<p>Don/Dona..., domiciliado/a en..., maior de idade, con DNI número..., actuando en nome propio ou en representación de... (se actúa en representación doutra persoa natural ou xurídica farase consta-lo apoderamento ou representación) comprométese a realiza-los traballos e servicios de asistencia no proceso de alleamento das vivendas de propiedade municipal do barrio de Recimil a que se refire o anuncio publicado no Boletín Oficial del Estado de ..., nas condicións seguintes:</p>
<p>a) Fases primeira e segunda...millóns de pts., que representa unha baixa de ... pts., respecto do tipo de licitación. (Consigna-las cantidades en letra e en cifras).</p>
<p>c) Fase terceira... pesetas/vivenda alleada, que representa unha baixa de... pts., respecto do tipo de licitación. (Consigna-las cantidades en letra e en cifras).</p>
<p>E de acordo co prego de cláusulas administrativas particulares que rexen a licitación, as cales coñece e acepta expresamente na súa totalidade.</p>
<p>Lugar, data e sinatura.</p>
<p>Lugar e prazo de presentación de proposicións: as proposicións presentaranse directamente e en man no rexistro xeral do Concello de Ferrol, dentro dos vinte días hábiles seguintes ó da publicación do anuncio de convocatoria de licitación no Boletín Oficial del Estado, en horas de 9 a 13. Se o último día coincidise en sábado, o prazo rematará ás trece horas do seguinte día hábil.</p>
<p>Documentación xeral: no mesmo acto de entrega da proposición económica, os licitadores presentarán o sobre B coa documentación que a seguir se detalla nunha carpeta encadernadora e pola seguinte orde:</p>
<p>1) Certificación expedida polo Rexistro de Empresas Consultoras e de Servicios, acreditativo de se encontrar clasificada no grupo III, subgrupo 3 e categoría B.</p>
<p>2) Certificacións expedidas polos órganos competentes da Tesourería Xeral da Seguridade Social e do Ministerio de Economía e Facenda, acreditativas de se encontrar ó corrente no cumprimento das obrigas en materia de Seguridade Social e tributaria impoñen as disposicións vixentes para contratar coas administracións públicas.</p>
<p>Estas certificación poden substituírse por declaración responsable perante unha autoridade xudicial ou administrativa ou notario público, sendo ineficaces as efectuadas en maneira distinta. O que resultase adxudicatario terá que se presenta-las certificacións antes da adxudicación definitiva do contrato.</p>
<p>3) Carta de pagamento expedida pola Tesourería do Concello de Ferrol, acreditativo de se ter constituído na mesma fianza provisional por importe de 300.000 ptas.</p>
<p>4) Fotocopia autenticada, notarial ou administrativamente, do DNI do licitador, cando se trate de empresarios individuais.</p>
<p>5) Poder verificado na súa suficiencia polo secretario da corporación, cando o licitador actúe en representación dunha persoa natural ou xurídica, debendo neste último caso de se encontrar inscrito no Rexistro Mercantil.</p>
<p>6) Escritura de constitución ou modificación da sociedade, inscrita no Rexistro Mercantil, cando o licitador sexa unha sociedade mercantil.</p>
<p>7) Declaración expresa do licitador de non se encontrar incurso en ningunha das causas de incapacidade e incompatibilidade para contratar previstas nos artigos 9 da Lei de contratos do Estado, 4 e 5 do Regulamento de contratación das corporacións locais.</p>
<p>8) Cando o licitador sexa unha sociedade, presentarase unha declaración do director xerente, conselleiro delegado ou administrador na que se faga constar:</p>
<p>a) Que ningunha das empresas enumeradas no artigo 5 do Regulamento de contratación das corporacións locais posúe máis do 10 por cento dos títulos representativos do capital social ou dos beneficios, nin ostenta nela cargo directivo.</p>
<p>b) Que non forma parte dos seus órganos de goberno ou administración ningunha persoa a que se refiren as leis 25/1983, do 26 de decembro, sobre incompatibilidades de altos cargos e 53/84, do 26 de decembro, sobre incompatibilidades do persoal ó servicio das administracións públicas.</p>
<p>9) Memoria acreditativa da solvencia técnica, económica e organizativa do licitador e dos seus medios persoais e materiais suficientes para a debida execución do contrato, para o efecto da cal especificará cales deles adscribe para tal fin, con determinación da súa cualificación profesional e da súa experiencia na prestación de servicios ou actividades iguais ou análogas ás do obxecto do contrato.</p>
<p>En calquera caso, o licitador incluirá dentro da memoria a documentación xustificativa que acredite que o persoal que efectúe e asine as valoracións se encontra en posesión da titulación que o autorice ou habilite para efectuar taxación pericial de bens inmobles de carácter urbano e que posúe experiencia abonda.</p>
<p>Apertura de ofertas: no lugar, día e hora sinalados no anuncio do concurso levarase a cabo a apertura de plicas, que se celebrará de conformidade co disposto no artigo 34 e seguintes do Regulamento de contratación das corporacións locais, coas especificacións previstas no artigo 40 do mesmo texto regulamentario.</p>
<p>O DIARIO OFICIAL DE GALICIA</p>
<p>VÉNDESE:</p>
<p>NA CORUÑA:EN PONTEVEDRA:</p>
<p>Na librería Arenas, Cantón Grande, 21En Luís Paredes Rey, rúa Benito Corbal, 1.</p>
<p>Na librería Inoa, Federico Tapia, 55.Na librería Gonzalo Rey, rúa Benito Corbal, 29.</p>
<p>EN FERROL:</p>
<p>Na librería Central Librera, rúa Dolores, 2 e 4.EN SANTIAGO DE COMPOSTELA:</p>
<p>Na librería Egea, rúa Sol, 74.Nos edificios administrativos de San Caetano,</p>
<p>edificio central, planta baixa, rexistro xeral.</p>
<p>EN LUGO:Na librería Toral, Cantón do Toural, 7.</p>
<p>Na librería Souto, praza de España, 14.Na papelería Xaquín, Rúa Nova de Abaixo, 10.</p>
<p>EN OURENSE:</p>
<p>En Aníbal e Hijos, S.L., Avda. da Habana, 65.EN VIGO:</p>
<p>No quiosco «La Viuda», rúa Lamas Carvajal, 46.En Librería Colón, rúa Colón, 22.</p>
<p>Dictame das proposicións e adxudicación do contrato: os criterios que haberán de terse en conta para valora--las ofertas e adxudica-lo contrato serán os seguintes:</p>
<p>a) Oferta económica.</p>
<p>b) Experiencia na prestación de actividades e servicios iguais ou análogos ás do obxecto do contrato.</p>
<p>c) Medios persoais e cualificación dos mesmos, que se adscriban á realización do contrato.</p>
<p>d) Menor prazo para a realización das diferentes fases.</p>
<p>e) Solvencia técnica, económica e organizativa.</p>
<p>f) Outras melloras, dentro do límite establecido no presente prego.</p>
<p>Garantías ou fianzas e formalización do contrato: a garantía ou fianza provisional fíxase na cantidade de 300.000 ptas. e a definitiva na cantidade do 4% do orzamento, podendo unha e outra constituírse en calquera dos instrumentos autorizados polo Regulamento de contratación das corporacións locais, incluído o aval bancario ou de Caixa de Aforros.</p>
<p>Exposición do expediente: para calquera consulta relativa á presente licitación queda posto de manifesto o expediente administrativo na Sección de Facenda e Patrimonio.</p>
<p>Ferrol, 9 de xuño de 1995.</p>
<p>O alcalde</p>
<p>Rubricado</p>

