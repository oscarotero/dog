---
date: '1995-10-25'
id: 53C6
page: 7
number: 205
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 17 de outubro de 1995, da Dirección Xeral de Pesca e Industrias
  Pesqueiras, para a adquisición dun guindastre para o porto pesqueiro de Foz,
  polo procedemento aberto por concurso.
range: Resolución
url: 'https://www.xunta.gal/dog/Publicados/1995/19951025/Anuncio53C6_gl.html'
---
<p>Obxecto: adquisición dun guindastre con destino ó porto pesqueiro de Foz.</p>
<p>Prazo de execución: un mes contado desde a sinatura do contrato.</p>
<p>Orzamento: cinco millóns cincocentas mil pesetas (5.500.000 ptas.).</p>
<p>Documentación de interese para os licitadores: a documentación poderá solicitarse na Dirección Xeral de Pesca e Industrias Pesqueiras (rúa de Sar, nº 75, Santiago de Compostela), o en calquera das delegacións territoriais da Consellería de Pesca, Marisqueo e Acuicultura, nos días e horas hábiles de oficina, durante o prazo de presentación de proposicións.</p>
<p>Prazo de presentación de proposicións: as proposicións terán que presentarse en sobre pechado no rexistro xeral da Consellería de Pesca, Marisqueo e Acuicultura, ou envialas por correo dentro do prazo de admisión sinalado conforme o disposto no Art. 100 do RXCE. O prazo de admisión rematará ás catorce horas do primeiro día hábil no que se cumpran trece días naturais contados a partir do día seguinte ó da publicación desta resolución no Diario Oficial de Galicia. De coincidir en sábado o prazo entenderase prorrogado ata as 14 horas do seguinte día hábil.</p>
<p>Apertura de proposicións: en acto público ás 10 horas do primeiro día hábil no que se cumpran cinco días naturais, contados desde a data seguinte ó remate do prazo de presentación de ofertas. De coincidir en sábado, a apertura será o seguinte día hábil.</p>
<p>Documentos que deben achega-los licitadores: serán os indicados no prego de cláusulas administrativas particulares.</p>
<p>O importe deste anuncio será por conta do adxudicatario e deberá ser aboado con anterioridade á sinatura do contrato.</p>
<p>Santiago de Compostela, 17 de outubro de 1995.</p>
<p>Samuel Juárez Casado</p>
<p>Director xeral de Pesca e Industrias Pesqueiras</p>
<p>6828</p>

