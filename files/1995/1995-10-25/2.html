---
date: '1995-10-25'
id: 539E
page: 7
number: 205
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 17 de outubro de 1995 pola que se lle concede á entidade promotora
  Centro de Estudios Superiores Universitarios de Galicia, S.L. (Cesuga),
  autorización para a efectiva impartición do primeiro curso correspondente ó
  título Bachelor of Commerce conforme ó sistema vixente noutro país e
  conducente á obtención de títulos non homologados cos do sistema educativo
  español.
range: Orde
url: 'https://www.xunta.gal/dog/Publicados/1995/19951025/Anuncio539E_gl.html'
---
<p>Polo Decreto 241/1995, do 28 de xullo, (DOG do 18 de agosto), concedéuselle autorización á entidade promotora Centro de Estudios Superiores Universitarios de Galicia, S.L., (Cesuga) para implanta-los estudios correspondentes ó título Bachelor of Commerce conforme o sistema vixente noutro país e conducente á obtención de títulos non homologados cos do sistema educativo español. No artigo 3 do devandito decreto indícase que a efectiva impartición do primeiro e dos sucesivos cursos dos que constan os referidos estudios esixirá antes do comezo do respectivo curso, a autorización correspondente mediante orde da Consellería de Educación e Ordenación Universitaria. Para este fin, a entidade promotora deberá xustificar previamente ante a consellería a contratación de profesores mantendo os ratios de calidade e de profesor/alumno a que se comprometeu no expediente así como os requisitos relativos ós espacios.</p>
<p>Xustificados por parte da entidade promotora Centro de Estudios Superiores Universitarios de Galicia, S.L. (Cesuga) os requisitos sinalados no parágrafo anterior e logo de inspección realizada para o efecto, esta consellería,</p>
<p>DISPÓN:</p>
<p>Artigo 1º.-Autorízase a entidade promotora Centro de Estudios Superiores Universitarios de Galicia, S.L. (Cesuga), domiciliada no Colexio Obradoiro, r/ Feáns nº 152 de A Coruña, para que de acordo co Decreto 241/1995 e co convenio de compromiso académico asinado pola entidade promotora Centro de Estudios Superiores Universitarios de Galicia, S.L. (Cesuga) e a University College Dublin, a que imparta desde o curso 1995-1996 na cidade da Coruña e dentro dos locais establecidos para o efecto no domicilio da entidade promotora, o primeiro curso dos estudios correspondentes ó título Bachelor of Commerce conforme ó sistema educativo vixente noutro país e que conduce á obtención de título superior non homologado academicamente cos títulos do sistema educativo español.</p>
<p>Disposición derradeira</p>
<p>Única.-A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 17 de outubro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>95-6761</p>

