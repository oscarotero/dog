---
date: '1995-01-30'
id: 96AE
page: 891
number: 20
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 18 de xaneiro de 1995, da Secretaría Xeral da Comisión Galega de
  Medio Ambiente, pola que se somete a información pública o estudio de efectos
  ambientais do proxecto da canteira de cuarcita Fraga do Couce.
range: Resolución
url: 'https://www.xunta.gal/dog/Publicados/1995/19950130/Anuncio96AE_gl.html'
---
<p>O artigo 22, punto 4, do Decreto 327/1991, do 4 de outubro, de avaliación dos efectos ambientais para Galicia (DOG nº 199, do 15 de outubro), dispón que o órgano ambiental someterá o estudio de efectos ambientais ó trámite de información pública, durante quince días hábiles, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1.-Someter a información pública, polo prazo de quince días hábiles, contando a partir da publicación da presente resolución, o estudio de efectos ambientais do proxecto da canteira de cuarcita Fraga do Couce, situada no lugar de Carballo, parroquia de Santa María Maior, concello de Mondoñedo, provincia de Lugo.</p>
<p>2.-Para os devanditos efectos informativos, porase á disposición dos administrados, exemplares nas seguintes dependencias:</p>
<p>Secretaría Xeral da Comisión Galega de Medio Ambiente.</p>
<p>* Delegación Provincial da Consellería da Presidencia e Administración Pública (Comisión Provincial de Medio Ambiente) da provincia de Lugo.</p>
<p>* Concello de Mondoñedo.</p>
<p>3.-As alegacións formularanse durante o dito prazo de quince días.</p>
<p>4.-Unha vez rematado o mencionado prazo, remitirase o expediente coas correspondentes alegacións á Secretaría Xeral da Comisión Galega de Medio Ambiente.</p>
<p>Santiago de Compostela, 18 de xaneiro de 1995.</p>
<p>José Luis Aboal García-Tuñón</p>
<p>Secretario xeral da Comisión Galega</p>
<p>de Medio Ambiente</p>

