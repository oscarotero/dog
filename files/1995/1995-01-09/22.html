---
date: '1995-01-09'
id: A20A
page: 376
number: 5
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 23 de decembro de 1994, da Dirección Xeral de Persoal, pola que
  se determina a composición das comisións dictaminadoras do concurso de
  traslados entre funcionarios docentes dos corpos de profesores que imparten
  ensino secundario, formación profesional, ensinanzas artísticas e idiomas.
range: Resolución
url: 'https://www.xunta.gal/dog/Publicados/1995/19950109/AnuncioA20A_gl.html'
---
<p>A base décimo quinta da Orde do 6 de decembro de 1994 (DOG do 17) pola que se convocaba o concurso de traslados entre funcionarios docentes dos corpos de profesores que imparten ensino secundario, formación profesional, ensinanzas artísticas e idiomas determina que a Dirección Xeral de Persoal designará as comisións dictaminadoras oportunas, que valorarán os méritos subxectivos presentados polos concursantes.</p>
<p>Na súa virtude, esta dirección xeral dispón:</p>
<p>Primeiro.-Para o corpo de profesores de ensino secundario formaranse catro comisións: dúas para a área de letras, outra para a área de ciencias e outra para a área de tecnolóxicas.</p>
<p>Segundo.-Para o corpo de profesores técnicos de formación profesional formarase unha comisión.</p>
<p>Terceiro.-Para o corpo de profesores de escolas oficiais de idiomas formarase unha comisión.</p>
<p>Cuarto.-Para os corpos de catedráticos de música e artes escénicas e profesores de música e artes escénicas formarase unha comisión.</p>
<p>Quinto.-Para os corpos de profesores de artes plásticas e deseño e mestres de taller de artes plásticas e deseño formarase unha comisión.</p>
<p>Sexto.-Facer pública a composición das comisións dictaminadoras nos anexos I, II, III, IV e V da presente resolución.</p>
<p>Actuará como secretario o funcionario que designe a Dirección Xeral de Persoal entre os que exerzan as súas funcións na dita dirección.</p>
<p>Séptimo.-As comisións poderán solicita-lo asesoramento dos funcionarios que exerzan a función inspectora en materia educativa e de funcionarios pertencentes ós corpos que de acordo co establecido na base décimo quinta da Orde do 6 de outubro de 1994, poderán formar parte da comisión, sempre que non estean suxeitos ás incompatibilidades establecidas nos artigos 28 e 29 da Lei de réxime xurídico das administracións públicas e do procedemento administrativo común.</p>
<p>Oitavo.-Os membros da comisión terán dereito a percibir asistencias por concorreren ás sesións, conforme o previsto no artigo 26.un do Decreto 299/l990, do 24 de maio (DOG do 1 de xuño), e conforme as clasificacións que recolle o seu anexo IV estas comisións consideraranse incluídas na categoría primeira, as que teñan que avaliar méritos dos corpos correspondentes ó grupo A, e categoría segunda, os que avalíen os méritos dos corpos incluídos no grupo B.</p>
<p>Tamén terán dereito a percibir axudas de custos e gastos de locomoción no caso de que teñan que trasladarse da súa residencia oficial.</p>
<p>Para estes efectos quedan autorizados a utilizar medios de locomoción, incluído vehículo propio.</p>
<p>Santiago de Compostela, 23 de decembro de 1994.</p>
<p>Jaime García y García</p>
<p>Director xeral de Persoal</p>

