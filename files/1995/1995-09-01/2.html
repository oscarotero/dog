---
date: '1995-09-01'
id: 7BCA
page: 6
number: 168
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 17 de xullo de 1995 pola que se exclúe do catálogo de montes de
  utilidade pública o monte Paleira, dos veciños da parroquia de Balboa, no
  concello de Trabada (Lugo).
range: Orde
url: 'https://www.xunta.gal/dog/Publicados/1995/19950901/Anuncio7BCA_gl.html'
---
<p>De conformidade co establecido no artigo 43 do Regulamento de montes, do 22 de febreiro de 1962, e en virtude do disposto no apartado 2º da sentencia</p>
<p>nº 148/1995, do Xulgado de Primeira Instancia e Instrucción número tres de Lugo, nos autos de xuízo civil de menor contía nº 16/1990, promovido pola Comunidade de Montes Veciñais en Man Común Paleira e Momián, dos veciños da parroquia de Balboa, no concello de Trabada (Lugo), esta consellería, logo da proposta da Dirección Xeral de Montes e Medio Ambiente Natural,</p>
<p>DISPÓN:</p>
<p>Artigo único.-Dar de baixa do Catálogo de Montes de Utilidade Pública de acordo coa sentencia nº 148/1995, do Xulgado de Primeira Instancia e Instrucción número tres de Lugo, o monte Paleira, dunha superficie de 81 hectáreas que figura co nº 73-1 do C.U.P. e que ten os seguintes límites:</p>
<p>Norte: muro rústico de pedra que o separa de predios particulares. Inmediato a este muro, camiño rural en desuso que une a capela de San Fernando co lugar de Balboa.</p>
<p>Leste: montes de propiedade particular da parroquia de Balboa.</p>
<p>Sur: liña imaxinaria, sensiblemente recta, que desde a chamada Pena Moura se dirixe en dirección oeste, estando marcada no terreo por medio duns marcos de lousa.</p>
<p>Oeste: liña que separa as distintas masas forestais, os predios particulares están repoboados con eucaliptos e o monte Paleira con piñeiros.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 17 de xullo de 1995.</p>
<p>P.D.(Orde 13-12-1993)</p>
<p>Antonio Luis Rosón Pérez</p>
<p>Secretario xeral da Consellería de Agricultura,</p>
<p>Gandería e Montes</p>
<p>9504787</p>

