---
date: '1995-09-01'
id: 7BD2
page: 6
number: 168
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 17 de agosto de 1995 pola que se convoca, en colaboración co
  Colexio Oficial de Secretarios, Interventores e Tesoureiros de Administración
  local da provincia da Coruña un curso de urbanismo para cargos electos das
  entidades locais.
range: Resolución
url: 'https://www.xunta.gal/dog/Publicados/1995/19950901/Anuncio7BD2_gl.html'
---
<p>Dentro do programa de actividades da EGAP para 1995, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da ante</p>
<p>rior, convócase un curso de urbanismo para cargos electos das entidades locais, que deberá desenvolverse conforme as seguintes bases:</p>
<p>1.-Obxectivos.</p>
<p>Análise da lexislación vixente e exposición das competencias administrativas no planeamento, a xestión e a disciplina urbanística.</p>
<p>2.-Destinatarios.</p>
<p>Alcaldes, concelleiros e persoas que teñan atribuídas responsabilidades políticas en materia urbanística nos concellos do ámbito territorial da Comunidade Autónoma de Galicia.</p>
<p>3.-Solicitudes.</p>
<p>Aqueles que aspiren a participar no curso programado deberán solicitalo no modelo oficial que figura ó final da convocatoria cuberta en tódolos epígrafes, xuntando, en todo caso, resgardo do ingreso dos dereitos de inscrición sinalados na base 5.</p>
<p>4.-Tramitación de solicitudes.</p>
<p>As solicitudes irán dirixidas ó director da EGAP e presentaranse no rexistro do Colexio Oficial de Secretarios, Interventores e Tesoureiros da provincia da Coruña, ou no da Escola Galega de Administración Pública, Rúa de Madrid, 2-4, 15703 Santiago de Compostela, ou nas dependencias que se sinalan no artigo 38-4º da Lei 30/192, do 26 de novembro, de réxime xurídico das administracións públicas e do procedemento administrativo común, no prazo de 15 días contados a partir do seguinte ó da publicación desta convocatoria no Diario Oficial de Galicia.</p>
<p>Establécense en 10.000 ptas. O aboamento efectuarase mediante ingreso na conta corrente do Colexio Oficial de Secretarios, Interventores e Tesoureiros da provincia da Coruña nº 0182/2200-0000018355, Banco Bilbao Vizcaya, O.P. A Coruña.</p>
<p>O xustificante do pagamento deberáselle xuntar á solicitude.</p>
<p>6.-Número de prazas.</p>
<p>80.</p>
<p>7.-Selección.</p>
<p>Ata o núemro máximo de 80 seleccionados, por rigorosa orde de inscrición.</p>
<p>8.-Modificación.</p>
<p>A EGAP, logo de consulta ó colexio provincial da Coruña, reserva para si a facultade de cancela-lo curso se o escaso número de solicitudes non xustificara a súa realización.</p>
<p>9.-Duración.</p>
<p>30 horas lectivas.</p>
<p>10.-Lugar e datas de impartición.</p>
<p>Sede do Colexio Provincial de Secretarios, Interventores e Tesoureiros de Administración Local da Coruña, tódolos xoves laborables entre o 5 de outubro e o 7 de decembro.</p>
<p>11.-Horario.</p>
<p>Tardes, de 17 a 20.30 horas.</p>
<p>12.-Certificado de participación.</p>
<p>Outorgaráselles certificado de participación ós alumnos que asistan con regularidade ó curso e non teñan unha inasistencia igual ou superior ó 15% das horas programadas.</p>
<p>De superaren este límite sexa cal sexa a causa, non se lles expedirá certificado e serán dados de baixa no curso con perda de tódolos dereitos.</p>
<p>13.-Contido.</p>
<p>Competencias estatais, autonómicas e locais. A lexislación urbanística de Galicia e o texto refundido. Obxecto e finalidades da lei. Planeamento urbanístico do territorio. Valoracións. Execución do planeamento. Expropiacións e réxime da venda forzosa. Intervención administrativa na edificación e uso do solo e disciplina urbanística. Instrumentos de intervención no mercado do solo.</p>
<p>Santiago de Compostela, 17 de agosto de 1995.</p>
<p>P.A. do director da EGAP</p>
<p>Manuel Marías Cano Vera</p>
<p>Xefe de estudios da Escola Galega de</p>
<p>Administración Pública</p>
<p>5519</p>

