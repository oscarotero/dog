---
date: '1995-01-19'
id: 90C2
page: 629
number: 13
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 17 de xaneiro de 1995 pola que se designan tres vocais da comisión de
  selección dos participantes nos cursos para a obtención do diploma de
  directivo convocados mediante resolución do director da Escola Galega de
  Administración Pública do 16 de xaneiro de 1995.
range: Orde
url: 'https://www.xunta.gal/dog/Publicados/1995/19950119/Anuncio90C2_gl.html'
---
<p>O artigo 6º do Decreto 294/1992, do 10 de setembro, modificado polo Decreto 1/1995, do 12 de xaneiro (DOG nº 9, do 13-1-1995) polo que se regula o diploma de directivo, establece que a comisión que efectúa a selección dos aspirantes que soliciten participar no curso para a obtención do citado diploma estará integrada, entre outros membros, por tres vocais designados polo conselleiro da Presidencia e Administración Pública.</p>
<p>En virtude do anterior,</p>
<p>DISPOÑO:</p>
<p>Artigo único.-Designar como vocais da comisión que levará a cabo a selección dos participantes nos cinco cursos para a obtención do diploma de directivo convocados mediante resolución do director da Escola Galega de Administración Pública do 15 de xaneiro de 1995 as seguintes persoas:</p>
<p>-Joaquín López-Rúa Soler, director xeral da Función Pública de Galicia.</p>
<p>-Jaime Bouzada Romero, inspector xeral de Servicios da Xunta de Galicia.</p>
<p>-Francisco José Serna Gómez, director xeral-xefe da Asesoría Xurídica da Xunta de Galicia.</p>
<p>Santiago de Compostela, 17 de xaneiro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

