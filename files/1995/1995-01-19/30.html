---
date: '1995-01-19'
id: '9136'
page: 666
number: 13
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 28 de outubro de 1994, da Xefatura do Servicio de Estructuras e
  Desenvolvemento Rural da Coruña, polo que se anuncia a aprobación do acordo de
  concentración da zona de Santiago de Seré (Somozas-A Coruña).
range: Resolución
url: 'https://www.xunta.gal/dog/Publicados/1995/19950119/Anuncio9136_gl.html'
---
<p>Ponse en coñecemento de tódolos interesados na concentración parcelaria da zona de Santiago de Seré (Somozas-A Coruña), declarada de utilidade pública e de urxente execución polo Decreto 62/1984, do 23 de marzo (DOG do 13 de abril de 1984).</p>
<p>Primeiro.-Con data do 7 de outubro de 1994 o director xeral de Estructuras e Desenvolvemento Rural aprobou o acordo de concentración da zona de Santiago de Seré (Somozas-A Coruña), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Somozas e nos lugares de costume da parroquia durante trinta días hábiles, contados desde o seguinte ó da última publicación desta resolución no Diario Oficial de Galicia e no Boletín Oficial da provincia.</p>
<p>Terceiro.-No prazo dos trinta días que se din cabe interpoñer recurso de alzada ante o conselleiro de Agricultura, Gandería e Montes, podendo os recorrentes presenta-lo recurso na Xefatura do Servicio de Estructuras e Desenvolvemento Rural (edificio administralivo de Monelos, s/n, 6ª pranta. A Coruña), nas oficinas centrais da consellería (San Caetano, s/n. Santiago) ou en calquera das dependencias ás que fai referencia o artigo 38 da Lei de réxime xurídico das administracións públicas e do procedemento administrativo común, expresando no escrito un domicilio dentro do concello para facerlle as notificacións que procedan e, se é o caso, a persoa residente no mesmo a quen teñan que facerse as notificacións.</p>
<p>Advírtese, ademais, que o acordo de concentración parcelaria só poderá ser obxecto de recurso de alzanda se se infrinxen as formalidades prescritas para a súa elaboración e publicación ou se non se axustase ás bases (artigas 36, 38, 40 e 41 da Lei de concentración parcelaria para Galicia).</p>
<p>A Coruña, 28 de outubro de 1994.</p>
<p>Rogelio del Valle Muñoz-Cobo</p>
<p>Xefe do Servicio de Estructuras e Desenvolvemento</p>
<p>Rural da Coruña</p>

