---
date: '1995-01-19'
id: 90F6
page: 654
number: 13
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 3 de xaneiro de 1995 pola que se convoca concurso público para a
  provisión da praza 1.260/1994 e doce máis de corpos docentes universitarios.
range: Resolución
url: 'https://www.xunta.gal/dog/Publicados/1995/19950119/Anuncio90F6_gl.html'
---
<p>De acordo co establecido no artigo 38.2 da Lei 11/1983, do 25 de agosto, e o artigo 24 do Real decreto 1.888/1984, do 26 de setembro, este rectorado resolveu convocar a concurso as prazas que se relacionan no anexo I da presente resolución, de acordo coas seguintes bases:</p>
<p>Primeira.-Os ditos concursos rexeranse polo disposto na Lei orgánica 11/1983, do 25 de agosto (BOE do 1 de setembro); Real decreto 1.888/1984, do 26 de setembro (BOE do 26 de outubro), corrixido parcialmente polo Real decreto 1.427/1986, do 13 de xuño; Orde do 28 de decembro de 1984 (BOE do 16 de xaneiro de 1985), e, no non previsto, pola lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Segunda.-Para ser admitido ós ditos concursos cómpren os seguintes requisitos rexerais:</p>
<p>a) Ser español.</p>
<p>b) Ter cumpridos dezaoito anos e non te-los sesenta e cinco.</p>
<p>c) Non ter sido separado, por expediente disciplinario, do Servicio da Administración do Estado ou da autónoma, institucional ou local, nin estar inhabilitado para o exercicio de funcións públicas.</p>
<p>d) Non padecer enfermidade nin defecto físico ou psíquico que impida o desenvolvemento das funcións correspondentes a profesor de universidade.</p>
<p>Terceira.-Deberán reunir ademais as condicións específicas que se sinalan no artigo 4.1 ou 2 do Real decreto 1.888/1984, do 26 de setembro, segundo a categoría das prazas e a clase de concurso.</p>
<p>Cando, estando en posesión do título de doutor, se concorra a prazas de catedrático de universidade, de acordo co previsto no artigo 4.1 c) do Real decreto 1.888/1984, do 26 de setembro, e non se pertenza a ningún dos corpos que nel se sinalan os interesados deberán acredita-lo feito de seren eximidos de tales requisitos.</p>
<p>Non poderán concursar a prazas de profesor titular de universidade os que estiveran contratados durante máis de dous anos como axudantes nesta universidade, salvo as excepcións previstas no artigo 37.4 da Lei 11/1983, do 25 de agosto (BOE do 1 de setembro), de reforma universitaria.</p>
<p>Cuarta.-Os que desexen tomar parte no concurso remitiranlle a correspondente solicitude ó rector da Universidade de Santiago de Compostela, por calquera dos procedementos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte días hábiles a partir do día seguinte a aquel no que teña lugar a publicación desta convocatoria, no Boletín Oficial del Estado, mediante instancia, segundo modelo anexo II, debidamente cuberto xunto cos documentos que acrediten reuni-los requisitos para participar no concurso. A concorrencia dos ditos requisitos</p>
<p>deberá estar referida sempre a unha data anterior á expiración do prazo fixado para solicita-la participación no concurso.</p>
<p>Os aspirantes deberán xustifica-lo aboamento na C/C 48/2; Outros Ingresos, Caixa Galicia, oficina principal de Santiago de Compostela, segundo se detalla a seguir e para cada caso, a cantidade de: doutores, 1.500 ptas. (400 ptas. en concepto de formación de expediente e 1.100 ptas. por dereito de exame); licenciados, 1.340 ptas. (240 ptas., en concepto de formación de expediente e 1.100 ptas. por dereito de exame); diplomados, 1.260 ptas. (160 ptas. en concepto de formación de expediente e 1.100 ptas. por dereito de exame).</p>
<p>Quinta.-Rematado o prazo de presentación de solicitudes, o rector da universidade, por calquera dos procedementos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común, remitiralles a tódolos aspirantes unha relación completa de admitidos e excluídos, con indicación das causas de exclusión. Contra a dita resolución os interesados poderán presentar unha reclamación perante o rector no prazo de quince días hábiles a contar desde o seguinte ó da notificación da relación de admitidos e excluídos.</p>
<p>Sexta.-O presidente da comisión, dentro do prazo habilitado regulamentariamente para a constitución, dictará unha resolución que deberá serlles notificada a tódolos interesados cunha antelación mínima de quince días naturais respecto da data do acto para o que é citado, convocando a:</p>
<p>a) Tódolos membros titulares da comisión e, se é o caso, ós suplentes necesarios para efectua-lo acto de constitución dela.</p>
<p>b) Tódolos aspirantes admitidos a participar no concurso, para realizaren o acto de presentación dos concursantes e con fixación do día, hora e lugar de celebración do dito acto.</p>
<p>Sétima.-No acto de presentación, os concursantes entregaranlle ó presidente da comisión a documentación sinalada nos artigos 9 e 10 do Real decreto 1.888/1984, do 26 de setembro, corrixido polo Real decreto 1.427/1986, do 13 de xuño, se é o caso, segundo se trate de concurso ou concurso de méritos.</p>
<p>Oitava.-Os candidatos propostos para a provisión das prazas deberán presentar na Secretaría Xeral da universidade, no prazo de quince días hábiles seguintes ó de concluí-la actuación da comisión por calquera dos medios sinalados no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común os seguintes documentos:</p>
<p>a) Fotocopia compulsada do documento nacional de identidade.</p>
<p>b) Certificación médica oficial de non padecer enfermidade nin defecto físico ou psíquico para o desempeño das funcións correspondentes a profesor de universidade.</p>
<p>c) Declaración xurada de que non foi separado da Administración do Estado, institucional ou local, nin das administracións das comunidades autónomas, en virtude do expediente disciplinario e non</p>
<p>acharse inhabilitado para o exercicio da función pública.</p>
<p>Os que tiveren a condición de funcionarios públicos de carreira estarán exentos de xustificar tales documentos e requisitos debendo presentar unha certificación do ministerio ou organismo do que dependan, acreditativa da súa condición de funcionarios e cantas circunstancias consten na folla de servicios.</p>
<p>Santiago de Compostela, 3 de xaneiro de 1995.</p>
<p>F. Darío Villanueva Prieto</p>
<p>Rector da Universidade de Santiago de Compostela</p>
<p>ANEXO</p>
<p>Número de prazas: 1.</p>
<p>Praza número: 1.260/1994.</p>
<p>Corpo ó que pertence a praza: catedrático de escola universitaria.</p>
<p>Departamento a que está adscrita: Teoría e Historia da Educación.</p>
<p>Área de coñecemento a que corresponde: teoría e historia da educación.</p>
<p>Actividades a realizar por quen obteña a praza: teoría e institucións contemporáneas da educación en Lugo.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.284/1994.</p>
<p>Corpo ó que pertence a praza: profesor titular de universidade.</p>
<p>Área de coñecemento a que corresponde: química orgánica.</p>
<p>Departamento a que está adscrita: Química Orgánica.</p>
<p>Actividades a realizar por quen obteña a praza: materias da área en Lugo.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.285/1994.</p>
<p>Corpo ó que pertence a praza: profesor titular de universidade.</p>
<p>Área de coñecemento a que corresponde: filoloxía española.</p>
<p>Departamento a que está adscrita: Filoloxía Española, Teoría da Literatura e Lingüística Xeral.</p>
<p>Actividades a realizar por quen obteña a praza: literatura española en Lugo.</p>
<p>Clase de convocatoria concurso.</p>
<p>Número de prazas: 1.</p>
<p>Praza número: 1.286/1994.</p>
<p>Corpo ó que pertence a praza: profesor titular de universidade.</p>
<p>Área de coñecemento a que corresponde: filoloxías galega e portuguesa.</p>
<p>Departamento a que está adscrita: Filoloxía Galega.</p>
<p>Actividades a realizar por quen obteña a praza: gramática galega en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.287/1994.</p>
<p>Corpo ó que pertence a praza: profesor titular de universidade.</p>
<p>Área de coñecemento a que corresponde: historia medieval.</p>
<p>Departamento a que está adscrita: Historia Medieval, Moderna e Contemporánea.</p>
<p>Actividades a realizar por quen obteña a praza: materias da área en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.288/1994.</p>
<p>Corpo ó que pertence a praza: profesor titular de universidade.</p>
<p>Área de coñecemento a que corresponde: historia medieval.</p>
<p>Departamento a que está adscrita: Historia Medieval, Moderna e Contemporánea.</p>
<p>Actividades a realizar por quen obteña a praza: materias da área en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.289/1994.</p>
<p>Corpo ó que pertence a praza: profesor titular de universidade.</p>
<p>Área de coñecemento a que corresponde: matemática aplicada.</p>
<p>Departamento a que está adscrita: Matemática Aplicada.</p>
<p>Actividades a realizar por quen obteña a praza: matemáticas (Facultade de Química) en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.290/1994.</p>
<p>Corpo ó que pertence a praza: profesor titular de universidade.</p>
<p>Área de coñecemento a que corresponde: matemática aplicada.</p>
<p>Departamento a que está adscrita: Matemática Aplicada.</p>
<p>Actividades a realizar por quen obteña a praza: métodos numéricos (Facultade de Matemáticas) en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.291/1994.</p>
<p>Corpo ó que pertence a praza: profesor titular de escola universitaria.</p>
<p>Área de coñecemento a que corresponde: didáctica da expresión musical.</p>
<p>Departamento a que está adscrita: Didáctica da Expresión Musical, Plástica e Corporal.</p>
<p>Actividades a realizar por quen obteña a praza: didáctica da expresión musical en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.292/1994.</p>
<p>Corpo ó que pertence a praza: profesor titular de escola universitaria.</p>
<p>Área de coñecemento a que corresponde: didáctica da expresión musical.</p>
<p>Departamento a que está adscrita: Didáctica da Expresión Musical Plástica e Corporal.</p>
<p>Actividades a realizar por quen obteña a praza: didáctica da expresión musical na educación infantil.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.293/1994.</p>
<p>Corpo ó que pertence a praza: profesor titular de escola universitaria.</p>
<p>Área de coñecemento a que corresponde: economía financeira e contabilidade.</p>
<p>Departamento a que está adscrita: Economía Financeira e Contabilidade.</p>
<p>Actividades a realizar por quen obteña a praza: contabilidade en Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 1.294/1994.</p>
<p>Corpo ó que pertence a praza: profesor titular de escola universitaria.</p>
<p>Área de coñecemento a que corresponde: filoloxías galega e portuguesa.</p>
<p>Departamento a que está adscrita: Filoloxía Galega.</p>
<p>Actividades a realizar por quen obteña a praza: lingua galega en Santiago de Compostela.</p>
<p>Clase de convocatoria: concurso de méritos.</p>
<p>Número de prazas: 1.</p>
<p>Praza número 1.295/1994.</p>
<p>Corpo ó que pertence a praza: profesor titular de escola universitaria.</p>
<p>Área de coñecemento a que corresponde: óptica.</p>
<p>Departamento a que está adscrita: Física Aplicada.</p>
<p>Actividades a realizar por quen obteña a praza: óptica e radiometría, fotometría e color en Santiago de Compostela.</p>
<p>Clase de convocatoria: concurso.</p>

