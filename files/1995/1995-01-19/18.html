---
date: '1995-01-19'
id: '9102'
page: 660
number: 13
agency: XULGADO DE PRIMEIRA INSTANCIA E INSTRUCCIÓN DE ORDES
section: V. ADMINISTRACIÓN DE XUSTIZA
title: Edicto de poxa (165/1994).
range: Edicto
url: 'https://www.xunta.gal/dog/Publicados/1995/19950119/Anuncio9102_gl.html'
---
<p>María Inmaculada Rodríguez Mahía, secretaria do Xulgado de Primeira Instancia e Instrucción de Ordes e o seu partido.</p>
<p>Fago saber que nos autos de xuízo sumario hipotecario artigo 131 L.H. núm. 165/1994, promovidos por Banco de Galicia, S.A., representados por Narciso Caamaño Queijo, contra Julio M. Gerardo Antelo García sobre reclamación de crédito hipotecario e contía de tres millóns cento cinco mil dezaoito (3.105.018) ptas. de principal, oito millóns setecentas setenta e cinco mil (8.775.000) ptas. de orzamento de responsabilidade hipotecaria, tres millóns (3.000.000) de ptas. que se calculan para gastos, custas e xuros, acordouse sacar a poxa pública por termo de vinte días, o predio que ten por prezo taxado polos xuros o da escritura de constitución da hipoteca e que se describen ó final. O remate terá lugar nas datas e baixo as condicións seguintes:</p>
<p>Sinalamentos das poxas:</p>
<p>Primeira poxa: celebrarase o 24 de febreiro de 1995 ás doce horas.</p>
<p>Segunda poxa: celebrarase o 31 de marzo de 1995 ás doce horas.</p>
<p>Terceira poxa: celebrarase o 28 de abril de 1995 ás doce horas.</p>
<p>Condicións das poxas:</p>
<p>Primeira. Os autos e a certificación do Rexistro da Propiedade están de manifesto na secretaría do xulgado.</p>
<p>Segunda. Desde o anuncio ata a celebración da poxa poderanse facer ofertas por escrito en prego cerrado, depositando na conta de depósitos e consignacións deste xulgado, acompañando resgardo acreditativo de ofertas que se conservarán en poder do secretario do xulgado e se abrirán no acto do remate.</p>
<p>Terceira. Para tomar parte na primeira poxa os interesados deberán ingresar previamente na conta de depósitos e consignacións deste xulgado 156900018013893 do Banco Bilbao Vizcaya, S.A. unha cantidade igual, polo menos, ó vinte por cento da taxación do predio.</p>
<p>Cuarta. As ofertas poderanse facer en calidade de lle cede-lo remate a un terceiro.</p>
<p>Quinto. Para o caso de non haber oferta admisible na primeira poxa, convócase unha segunda con rebaixa do vintecinco por cento da taxación, baixo as mínimas condicións que quedan ditas e establecéndose a consignación a que se refire o apartado anterior, no vinte por cento da cantidade rebaixada.</p>
<p>Sexta. A terceira poxa, se é o caso, convócase sen suxeición a tipo, nas mesmas condicións cás anteriores, debendo consigna-los interesados para poderen participar nela unha cantidade igual cá sinalada para a segunda poxa.</p>
<p>Sétima. A parte actora está exenta da consignación establecida como requisito para poder participar nas poxas.</p>
<p>Oitava. Todo licitador enténdese que acepta como bastante a titulación e que as cargas ou gravames anteriores e os preferentes, se os hai, ó crédito do actor, continuarán subsistentes, entendéndose que o rematante os acepta e queda subrogado na res</p>
<p>ponsabilidade deles, sen se destinar á súa extinción o prezo do remate.</p>
<p>Predio que se vai poxar e o seu tipo:</p>
<p>1. Casa de planta baixa, en estado bastante deteriorado, distribuída en cociña, almacén e dormitorios, da superficie de oitenta e catro metros cadrados, con terreo arredor dela, no sitio de Campo de Rial, formando un predio de quince áreas oitenta e catro centiáreas. Linda, norte, camiño construído por concentración parcelaria, sur e oeste, máis de Julio Miguel Gerardo Antelo García e leste, Manuel Viña Iglesias. Inscrición tomo 535, libro 73, predio núm. 12.745, inscrición primeira. O mencionado predio responde de quince millóns (15.000.000) de pesetas de principal, oito millóns setecentas setenta e cinco mil (8.775.000) pesetas de xuros ó 19,50 por cento, por tres anos, e tres millóns (3.000.000) de pesetas para gastos e custas. Tipo de taxación para a poxa vinteseis millóns setecentas setenta e cinco mil (26.775.000) ptas.</p>
<p>E para que así conste e sirva de anuncio para o taboleiro de anuncios deste xulgado, para os diarios oficiais nos que se acordou a súa inserción, así como de notificación ó debedor, en caso de que el non fose atopado no predio, expido, selo e asino edicto en Ordes, 9 de novembro de 1994.</p>
<p>María Inmaculada Rodríguez Mahía</p>
<p>Secretaria</p>

