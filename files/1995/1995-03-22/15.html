---
date: '1995-03-22'
id: C506
page: 2
number: 57
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 17 de febreiro de 1995, da Delegación Provincial da Coruña, de
  autorización administrativa, declaración de utilidade pública e aprobación do
  proxecto de execución da instalación eléctrica que se cita (Expediente número
  116/1994 (52.643)).
range: Resolución
url: 'https://www.xunta.gal/dog/Publicados/1995/19950322/AnuncioC506_gl.html'
---
<p>Visto o expediente incoado pola empresa Unión Eléctrica-Fenosa, S.A., con enderezo na r/ Severo Ochoa, nº 2, 15008 A Coruña, para a autorización administrativa, declaración de utilidade pública e aprobación do proxecto de execución da instalación que segue:</p>
<p>Modificación do proxecto denominado L.M.T. saídas da subestación de Cesuras, consistente no establecemento de:</p>
<p>-Liña eléctrica subterránea de media tensión, a 20 kV, en cuádruple circuíto, nos 178 m primeiros e en dobre circuíto outros 208 m enlazando a 1ª saída coas liñas que se dirixen a Curtis e Oza dos Ríos respectivamente e a Mesía e Boimorto a 2ª saída.</p>
<p>-Liña eléctrica aérea de media tensión, a 20 kV, en dobre circuíto, sobre apoios de formigón e conductor LA-110, de 3.587 m de lonxitude, con orixe na 2ª saída da anterior liña subterránea, discorrendo polos municipios de Cesuras e Mesía.</p>
<p>Cumpridos os trámites ordenados nos capítulos III e IV dos decretos 2.617 e 2.619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolveu:</p>
<p>Autorizar, declarar de utilidade pública e aproba-lo proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan nos expedientes.</p>
<p>A Coruña, 17 de febreiro de 1995.</p>
<p>Juan I. Lizaur Otero</p>
<p>Delegado provincial da Coruña</p>

