---
date: '1995-03-22'
id: C53E
page: 2
number: 57
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Cédula do 10 de febreiro de 1995 pola que se notifica a resolución do recurso
  ordinario polo conselleiro de Política Territorial, Obras Públicas e Vivenda,
  e devolto polo servicio de correos por ser refusado polo seu destinatario.
range: Cédula
url: 'https://www.xunta.gal/dog/Publicados/1995/19950322/AnuncioC53E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ó interesado, cos datos e último domicilio coñecidos que se sinalan no anexo á resolución do recurso interposto, contra a resolución do delegado provincial do Instituto Galego da Vivenda e Solo en Ourense, do 28 de marzo de 1994, polo que se denegou a aprobación provisional do expediente nº O-VR-1952/93, para a rehabilitación dunha vivenda rural, da que a súa parte dispositiva di:</p>
<p>«Estima-lo recurso ordinario nº V-0851/94 interposto por Adolfo García Pizarro contra a resolución do delegado provincial do IGVS en Ourense, do 28 de marzo de 1994, pola que se denegou a aprobación provisional do expediente nº O-VR-1952/93 para a rehabilitación dunha vivenda en Bóveda-Vilar de Barrio, Ourense; resolución que se revoga con remisión do expediente á Delegación Provincial do IGVS en Ourense para que á vista da documentación obrante nel se outorgue, de se-lo caso, a aprobación provisional.</p>
<p>Fáiselles sabe-lo dereito que os asiste para interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses a contar desde o día seguinte ó da súa publicación.</p>
<p>Os ditos interesados dispoñen dun prazo de quince días contados a partir do seguinte ó da publicación deste edicto, para que poidan examina-lo expediente na Delegación Provincial do Instituto Galego da Vivenda e Solo en Ourense, rúa Sáenz Díez, nº 43.</p>
<p>E para que conste e lles sirva de notificación ós interesados, asino e selo a presente cédula en Santiago de Compostela a dez de febreiro de mil novecentos noventa e cinco.</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

