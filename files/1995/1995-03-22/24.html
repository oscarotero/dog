---
date: '1995-03-22'
id: C532
page: 2
number: 57
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (255/1994).
range: Edicto
url: 'https://www.xunta.gal/dog/Publicados/1995/19950322/AnuncioC532_gl.html'
---
<p>En virtude do acordado por providencia desta data recaída nos autos de xuízo executivo nº 255 de 1994, notifícase ó demandado, Manuel Rodríguez Baameiro, a sentencia dictada neles, cun encabezamento e parte dispositiva que son como segue:</p>
<p>Vistos por Manuel Pérez Echenique, maxistrado xuíz de primeira instancia número un desta cidade e do seu partido, os presentes autos de xuízo executivo, seguidos neste xulgado ó número 255 de 1994, entre estas partes: dunha, como demandante, Fiseat, S.A., entidade de financiamento, con domicilio social en Madrid, representada en autos polo procurador García Piccoli, asistido do letrado Paz Costas; e doutra, como demandado, Manuel Rodríguez Baameiro, maior de idade, empregado e que foi veciño desta cidade, actualmente en paradoiro descoñecido, incomparecido e en situación procesual de rebeldía, sobre letras de cambio.</p>
<p>Decido que debo mandar e mando seguir adiante execución despachada neste proceso sobre Manuel Rodríguez Baameiro, facendo remate dos bens embargados e que se embarguen, e co seu producto enteiro e cumprido pagamento á parte executante Fiseat, S.A. entidade de financiamento, da suma principal de 245.152 pesetas, gastos, xuros pactados e legais, e custas causadas e que se causen, que preceptivamente se impoñen á parte debedora, a quen será notificada esta resolución por edictos na forma e modo que dispón a lei; fáiselles saber ás partes que esta resolución non é firme e contra ela cabe recurso de apelación dentro de cinco días por ante a Audiencia Provincial da Coruña.</p>
<p>Lévese certificación ó preito principal.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo.</p>
<p>A anterior sentencia foi publicada no mesmo día da súa data.</p>
<p>Para que sirva de notificación ó demandado Manuel Rodríguez Baameiro, declarado en rebeldía, expido o presente edicto en Santiago de Compostela, vintesete de xaneiro de mil novecentos noventa e cinco.</p>
<p>O maxistrado xuíz</p>
<p>Rubricado</p>
<p>O secretario</p>
<p>Rubricado</p>

