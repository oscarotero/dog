---
date: '1995-03-22'
id: C542
page: 2
number: 57
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 8 de marzo de 1995 pola que se anuncian, polo sistema de
  adxudicación directa, as obras de interconexión de telefonía e datos para o
  campus de Elviña, A Coruña.
range: Resolución
url: 'https://www.xunta.gal/dog/Publicados/1995/19950322/AnuncioC542_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar, polo sistema de adxudicación directa, a obra que se cita:</p>
<p>-Interconexión de telefonía e datos para o campus de Elviña. A Coruña.</p>
<p>-Orzamento de licitación: 16.079.079 ptas. (dezaseis millóns setenta e nove mil setenta e nove pesetas).</p>
<p>-Prazo de execución: 1 mes.</p>
<p>-Sen clasificación.</p>
<p>Exposición de proxectos: o proxecto e o prego de cláusulas administrativas particulares estará de manifesto na Subdirección Xeral de Construccións e Equipamento desta consellería, edificio administrativo 2, San Caetano, Santiago de Compostela, durante o prazo de presentación de proposicións das dez ás catorce horas. Tamén se poderá examinar nas delegacións provinciais de Educación.</p>
<p>Prazo de presentación de proposicións.-Rematará ás 14 horas do décimo quinto día natural contado a partir do día seguinte ó da súa publicación no Diario Oficial de Galicia.</p>
<p>Lugar de presentación de proposicións.-No rexistro xeral desta consellería, edificio administrativo 2, San Caetano, Santiago de Compostela.</p>
<p>Documentación que presentarán os licitadores.-No sobre A, económica, na forma que determine a cláusula 7.1 do prego de cláusulas administrativas particulares, específico de cada contrato.</p>
<p>No sobre B, administrativa, na forma que determina a cláusula 7.2 do prego das administrativas particularse, específico de cada contrato.</p>
<p>Exame da documentación.-A mesa de contratación cualificará a documentación do sobre B ó día seguinte da terminación do prazo.</p>
<p>Apertura de proposicións.-Será realizada pola mesa de contratación ás 12 horas do terceiro día seguinte ó do remate do prazo de presentación de proposicións, na sala de xuntas desta consellería.</p>
<p>O importe deste anuncio correrá a cargo da empresa adxudicataria.</p>
<p>Santiago de Compostela, 8 de marzo de 1995.</p>
<p>Juan J. Bértolo Cadenas</p>
<p>Secretario xeral da Consellería de Educación</p>
<p>e Ordenación Universitaria</p>

