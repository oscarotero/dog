---
date: '1995-01-05'
id: AF02
page: 249
number: 4
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (320/1984).
range: Edicto
url: 'https://www.xunta.gal/dog/Publicados/1995/19950105/AnuncioAF02_gl.html'
---
<p>Salvador P. Sanz Crego, maxistrado xuíz do Xulgado de Primeira Instancia e Instrucción número dous dos de Santiago de Compostela,</p>
<p>Fago saber que neste xulgado se seguen autos de procedemento de xuízo executivo, baixo o número 320/1984, por instancia de Caixa de Aforros de Galicia, representado polo procurador Sr. Caamaño Frade; contra José Gestal Ares, con domicilio Carcacía-Padrón nos que se acordou sacar a poxa pública, por termo de vinte días, os bens que logo se dirán, coas seguintes condicións.</p>
<p>Primeira. Sinalouse para que teña lugar o remate en primeira poxa o vindeiro día 31 de xaneiro, ás 12 horas, na sala de audiencia deste xulgado, polo tipo de 1.350.000 ptas.</p>
<p>Segunda. Para o suposto de que resultase deserta a primeira, sinalouse para a segunda poxa o vindeiro día 24 de febreiro, ás 12 horas, na sala de audiencia deste xulgado, coa rebaixa do 25 por cento do tipo que o foi para a primeira.</p>
<p>Terceira. Se resultase deserta a segunda, sinalouse para a terceira poxa o vindeiro día 20 de marzo, ás 12 horas, na sala de audiencia deste xulgado, sen suxeición a tipo.</p>
<p>Cuarta. Nas poxas primeira e segunda non se admitirán ofertas que non cubran o tipo correspondente.</p>
<p>Quinta. Para tomar parte en calquera das tres poxas tódolos licitadores, a excepción do acredor demandante, deberán consignar previamente o 20 por cento do tipo para seren admitidos á licitación, calculándose esta cantidade na terceira poxa respecto ó tipo da segunda, suma que deberá consignarse na conta de depósitos e consignacións deste xulgado, aberta no Banco Bilbao Vizcaya, S.A., oficina principal desta cidade, debendo facilita-lo número do expediente ou procedemento seguinte: 1584-17-0320/84, presentando o resgardo de ingreso.</p>
<p>Sexta. Os títulos de propiedade dos inmobles poxados están suplidos polas correspondentes certificacións rexistrais, que constan en autos, de manifesto</p>
<p>na secretaría do xulgado, para que poidan examinalos os que desexen tomar parte na poxa, entendéndose que todo licitador os acepta como bastante, sen que poida esixir ningún outro, e que as cargas e gravames anteriores e os preferentes ó crédito do actor, se os houber, continuarán subsistentes e sen cancelar, entendéndose que o adxudicatario os acepta e queda subrogado na necesidade de satisfacelos, sen destinarse á súa extinción o prezo do remate.</p>
<p>Sétima. Poderán facerse ofertas en prego cerrado.</p>
<p>Oitava. En caso de que tivese que suspenderse calquera das tres poxas, trasládase a súa celebración á mesma hora para o día seguinte hábil dentro da semana en que se sinalase a poxa suspendida.</p>
<p>Novena. Devolveranse as consignacións efectuadas polos participantes á poxa, agás a que corresponda ó mellor postor, que se reservará en depósito como garantía do cumprimento da obriga e, se é o caso, como parte do prezo da venda.</p>
<p>Décima. Se o acredor o pide ata o mesmo momento da celebración da poxa, tamén poderán reservarse en depósito as consignacións dos participantes que así o acepten e que cubrisen coas súas ofertas os prezos da poxa, por se o primeiro adxudicatario non cumprise coa súa obriga e desexasen aproveita-lo remate dos outros ofertantes e sempre pola orde delas.</p>
<p>Décimo primeira. O sinalamento do lugar, día e hora para o remate notificaráselle ó debedor, no predio ou predios poxados e, se é o caso, a publicación dos presentes edictos serve como notificación dos sinalamentos.</p>
<p>Bens obxecto da poxa:</p>
<p>A metade indivisa do predio rústico número 151 do plano xeral da zona de concentración parcelaria de San Xoán de Calo, municipio de Teo, terreo dedicado a prado no sitio de Tallo do Francés, que mide 2 áreas e 70 centiáreas e que estrema, ó norte, coa estrada da Coruña-Tui; sur, Flora Torres Francos (152); leste, de Avelino Alvelo Framil (153); oeste, de Carlos García Pereiro (150). Consta inscrito no tomo 408 do arquivo, libro 79 de Teo, folio 235, predio número 9064, inscrición segunda.</p>
<p>Valorado en: 1.350.000 pesetas.</p>
<p>Dado en Santiago de Compostela o dezanove de outubro de mil novecentos noventa e catro.</p>

