---
date: '1995-01-05'
id: AE1E
page: 189
number: 4
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 397/1994, do 29 de decembro, polo que se regulan os prezos públicos
  percibidos polo Instituto Galego de Estatística pola venda das súas
  publicacións e/ou servicios de información que preste, tanto en soporte
  magnético coma en papel.
range: Decreto
url: 'https://www.xunta.gal/dog/Publicados/1995/19950105/AnuncioAE1E_gl.html'
---
<p>De acordo co artigo 1 da Lei 9/1988, do 19 de xullo, de estatística de Galicia, o seu obxecto fundamental é «regula-la actividade estatística para os fins da Comunidade Autónoma», dándolles publicidade e difusión ós resultados estatísticos de que dispoña.</p>
<p>Faise necesario regula-los prezos públicos percibidos polo Instituto Galego de Estatística (IGE), pola venda das súas publicacións e/ou dos servicios de información que preste, tanto en soporte magnético coma en papel, así coma a súa modificación para axeitalos ó seu custo real por circunstancias como o incremento do prezo das materias primas, e do custo industrial e salarial.</p>
<p>Na súa virtude, e de acordo co artigo 12 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, por proposta do conselleiro de Economía e Facenda, logo de deliberación do Consello da Xunta de Galicia na súa reunión do día vintenove de decembro de mil novecentos noventa e catro,</p>
<p>DlSPOÑO:</p>
<p>Artigo 1.-Obxecto.</p>
<p>O presente decreto ten por obxecto fixa-los prezos públicos percibidos polo instituto Galego de Estatística (IGE) pola venda das súas publicacións e/ou dos servicios de información que preste, tanto en soporte magnético coma en papel.</p>
<p>Artigo 2.-Clases de prezos percibidos polo IGE.</p>
<p>Establécense os seguintes:</p>
<p>a) Pola venda das publicacións impresas.</p>
<p>b) Pola venda de explotacións de datos estatísticos.</p>
<p>Artigo 3.-Prezos das publicacións editadas polo IGE.</p>
<p>Os prezos de venda das publicacións editadas polo IGE serán os seguintes:</p>
<p>-Galicia en Cifras. Anuario: 3.000 ptas.</p>
<p>-Boletín de Series Estatísticas de Galicia. Indicadores Socioeconómicos de Conxuntura: 1.000 ptas.</p>
<p>-Estatística de Mercado de Traballo. Anuario: 3.000 ptas.</p>
<p>-Estatísticas de Comercio Exterior. Galicia: 2.500 ptas.</p>
<p>-Estatística de Edificación e Vivendas. Anual: 2.500 ptas.</p>
<p>-Táboas Input-Output e Contabilidade Rexional. Ano 1990: 5.000 ptas.</p>
<p>Artigo 4.-Prezo das explotacións de datos estatísticos.</p>
<p>Atendendo ás peticións de institucións ou particulares, o IGE poderá realizar outros cruzamentos, de variables ademais dos elixidos nos plans de explotación e publicación dos seus ficheiros básicos. A realización destes traballos estará suxeita á autorización do director do IGE que valorará as dispoñibilidades de recursos e a pertencia e o interese da petición.</p>
<p>Nestes casos o prezo de venda será a resultante de:</p>
<p>-Por cada cruzamento solicitado: 1.000 ptas.</p>
<p>-Por cada liña impresa: 5 ptas.</p>
<p>-Por material informático (disquetes, cintas, etc.): o prezo de compra.</p>
<p>Artigo 5.-Bonificacións.</p>
<p>-Ó abeiro do establecido no artigo 11.2 da Lei 13/1991, do 9 de decembro, establécese a gratuidade das publicacións para os organismos públicos, entidades e autoridades que conforman a distribución institucional.</p>
<p>Artigo 6.-Estes prezos entenderanse, se é o caso, con IVE incluído.</p>
<p>Disposición adicional</p>
<p>A xestión, liquidación e recadación dos prezos públicos establecidos neste decreto axústanse ó disposto no Decreto 172/1992, do 26 de xuño, e na Orde do 29 de xuño de 1994, da Consellería de Economía e Facenda.</p>
<p>Disposición derrogatoria</p>
<p>Queda derrogado o Decreto 143/1993, do 24 de xuño, polo que se fixan os prezos públicos percibidos polo instituto Galego de Estatística pola venda das súas publicacións e/ou outros servicios de información que preste, tanto en soporte magnético coma en papel.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintenove de decembro de mil novocentos noventa e catro.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

