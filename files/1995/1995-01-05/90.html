---
date: '1995-01-05'
id: AF7E
page: 271
number: 4
agency: CONCELLO DA PEROXA
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1995/19950105/AnuncioAF7E_gl.html'
---
<p>Por decreto da Presidencia da Xunta de Galicia número 322/1994, do 21 de outubro, publicado no Diario Oficial de Galicia nº 210, do 31 de outubro de 1994, declárase a urxente ocupación, para efectos de expropiación forzosa por este Concello da Peroxa (Ourense), dos bens e dereitos necesarios para a realización das obras previstas no proxecto técnico de camiño Ponte da Barra.</p>
<p>En cumprimento e execución da devandita disposición e do acordo adoptado no Pleno deste Concello, de data 17 de febreiro de 1994 e demais antecedentes e normas aplicables, anúnciase que o levantamento da acta previa á ocupación a que se refire a norma 2ª do artigo 52 da Lei de expropiación forzosa terá lugar o día 25 de xaneiro de 1995, ás 10 horas da mañá, no lugar en que estea radicado o ben obxecto de expropiación, ó que se trasladará o alcalde-presidente ou o concelleiro no que delegue, representante da administración, perito da administración e un equipo técnico administrativo. A ese acto cítanse os propietarios e demais interesados afectados, segundo dispón a norma 2ª do aludido artigo 52 da Lei de expropiación forzosa.</p>
<p>A acta previa á ocupación, levantarase aínda no suposto de que non concorran os propietarios e demais interesados ou os que debidamente os representen.</p>
<p>Para tal efecto deberán concorrer persoalmente ou debidamente representados acreditando a súa personalidade mediante presentación do DNI e poderán facerse acompañar, pola súa conta de perito e un notario, debendo xunta-la documentación precisa respecto á titularidade do ben obxecto de expropiación (títulos rexistrados, cédula de propiedade, recibos de contribución, etc.).</p>
<p>En aplicación do disposto no artigo 56.2 do regulamento para aplicación da Lei de expropiación forzosa, os interesados poderán formular por escrito dirixido ó alcalde-presidente do Concello da Peroxa, cantas alegacións xulguen pertinentes ata o momento do levantamento da acta previa, soamente para os efectos de emenda-los posibles erros que se puidesen producir ó relaciona-los bens afectados pola urxente ocupación, non sendo procedente calesquera outros recursos ou reclamacións que se entenderán diferidos ó momento procedemental posterior. Non obstante, a inserción de edictos correspondentes no BOE, no Boletín Oficial de la Provincia, Diario Oficial de Galicia e en La Región, o sinalamento será notificado por cédula ós interesados afectados e publicado no taboleiro de anuncios deste concello, conforme establece o artigo 52 da Lei de expropiación forzosa. A relación identificativa dos bens afectados é a que segue:</p>
<p>Número de predio: 3.</p>
<p>Nome dos propietarios: Jorge González Varela e Hilda González Varela (herdeiros).</p>
<p>Metros a expropiar: 126,40 m.</p>
<p>Cultivo do predio: Monte baixo.</p>
<p>A Peroxa, 17 de decembro de 1994.</p>
<p>Manuel Seoane Rodríguez</p>
<p>Alcalde-presidente</p>

