---
date: '1995-01-05'
id: AEAE
page: 228
number: 4
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 14 de decembro de1994 pola que se convoca o I Curso superior de
  planeamento, xestión, disciplina urbanística e medio ambiente.
range: Resolución
url: 'https://www.xunta.gal/dog/Publicados/1995/19950105/AnuncioAEAE_gl.html'
---
<p>Conforme os fins que lle asigna a este centro a normativa que o regula (Lei 4/1987, do 27 de maio; Lei 10/1989, do 10 de xullo, e Decreto 306/1990, do 24 de maio), a Escola Galega de Administración Pública convoca o I Curso superior de planeamento, xestión, disciplina urbanística e medio ambiente co fin de mellora-lo grao de especialización dos alumnos ós que vai dirixida a correspondente actividade, dotándoos dunha serie de coñecementos teórico-prácticos sobre a temática indicada que contribúan a perfecciona-la súa capacitación profesional nestes campos. O citado curso, que se celebrará en colaboración coa Revista de Dereito Urbanístico, vai dirixido a funcionarios de carreira dos grupos A e B que estean en posesión do título de licenciado, arquitecto ou enxeñeiro superior, ou o de diplomado, arquitecto ou enxeñeiro técnico pertencentes á Xunta de Galicia ou á Administración local galega, así como ó persoal laboral dunha ou doutra Administración, dos grupos I e II, que se atopen en </p>
<p>posesión de calquera dos títulos anteriormente citados.</p>
<p>Para os efectos do establecido na resolución do 26 de outubro de 1994, do Instituto Nacional de Administración Pública, pola que se establecen os criterios de recoñecemento e valoración dos cursos de Administración local en cumprimento do establecido na orde do Ministerio para as Administracións Públicas do 10 de agosto de 1994, este curso valóraselles con 2,15 puntos a aqueles alumnos admitidos comprendidos dentro do ámbito de aplicación da citada normativa.</p>
<p>Sempre que existan prazas dispoñibles, por non se cubriren as convocatorias entre o persoal ó que se refire a alínea 1 anterior, tamén poderán optar á obtención do certificado de aproveitamento profesionais liberais que dispoñan do título de licenciado, arquitecto ou enxeñeiro superior, ou o de diplomado, ou ben o de arquitecto técnico ou enxeñeiro superior, ou o de diplomado, ou ben o de arquitecto técnico ou enxeñeiro técnico.</p>
<p>O número de prazas é limitado.</p>
<p>O curso terá lugar na Escola Galega de Administración Pública, sita en Polígono das Fontiñas, rúa de Madrid, s/n, de Santiago de Compostela, comezará o 7 de febreiro de 1995 e finalizará o día 23 de maio do mesmo ano. A súa duración será de 120 horas, que se distribuirán a razón de 8 horas por semana, os martas e xoves, desde as 16.30 ás 20.30 horas.</p>
<p>Para superar este curso e obte-lo aludido certificado de aproveitamento cada alumno deberá presentar un traballo sobre unha materia, que deberá ser aprobada previamente polo director desta actividade, e que terá relación coa temática da actividade convocada.</p>
<p>A extensión mínima do traballo será de 20 folios, excluídas citas e bibliografía, cun número de liñas por folio non inferior a 27, a dobre espacio.</p>
<p>O prazo de entrega de traballo fixarase durante a realización do curso e comunicaráselles ós alumnos con tempo.</p>
<p>A aprobación do repetido curso queda tamén supeditada a que os alumnos acudan con regularidade a el e non teñan unha inasistencia igual ou superior a 18 horas, equivalentes ó 15% das horas programadas. De superaren este límite, sexa cal sexa a causa, quedarán eliminados do curso con perda de tódolos dereitos.</p>
<p>Os dereitos de inscrición fíxanse nas seguintes contías, segundo estes casos:</p>
<p>1. Cento setenta e cinco mil pesetas (175.000 ptas.) para todos aqueles solicitantes que pertenzan ás administracións autonómica e local galegas e que no desempeño do seu traballo habitual realicen tarefas que estean vinculadas co urbanismo ou o medio ambiente. Esta circunstancia acreditarase mediante certificación expedida polos secretarios xerais, respectivamente, da consellería, delegación, concello ou da deputación.</p>
<p>O importe anterior poderán facelo efectivo os interesados dunha soa vez, ou en catro prazos, de 43.750 pesetas cada un, de acordo coa seguinte modalidade:</p>
<p>-O primeiro prazo deberá ingresarse no momento de formalizarse a inscrición.</p>
<p>-O segundo farase efectivo antes do 1 de marzo de 1995</p>
<p>-O terceiro aboarase antes do día 1 de abril de 1995.</p>
<p>-O cuarto satisfarase antes do día 1 de maio de 1995.</p>
<p>2. Duascentas sesenta e dúas mil cincocentas pesetas (262.500 ptas.), para o resto dos solicitantes integrados nas administracións autonómica ou local galegas, que non reúnan o requisito precedente.</p>
<p>A contía consignada poderá facerse efectiva dunha soa vez, ou en catro prazos, de 65.625 pesetas cada un, de acordo coa seguinte modalidade:</p>
<p>-O primeiro prazo deberá ingresarse no momento de formalizarse a inscrición.</p>
<p>-O segundo farase efectivo antes do 1 de maio de 1995.</p>
<p>-O terceiro aboarase antes do día 1 de abril de 1995.</p>
<p>-O cuarto satisfarase antes do día 1 de maio de 1995.</p>
<p>3. Trescentas cincuenta mil pesetas (350.000 ptas.), para os demais peticionarios que non teñan a condición de persoal ó servicio de ningunha das administracións públicas anteriormente citadas.</p>
<p>O devandito importe podará ingresarse dunha soa vez, ou en catro prazos, de 87.500 pcsetas cada un, de acordo coa forma que se determina a continuación:</p>
<p>-O primeiro prazo deberá ingresarse no momento de formalizarse a inscrición.</p>
<p>-O segundo farase efectivo antes do 1 de maio de 1995.</p>
<p>-O terceiro aboarase antes do día 1 de abril de 1995.</p>
<p>-O cuarto satisfarase antes do día 1 de maio de 1995.</p>
<p>Os dereitos de inscrición anteriormente sinalados poderán facerse efectivos mediante cheque nominativo ou transferencia á conta corrente da EGAP de Caixa Galicia na oficina de organismos de Santiago de Compostela, conta restrinxida nº 2091-03883110000520.</p>
<p>As cantidades satisfeitas, no momento de formaliza-la solicitude, polos peticionarios que non sexan admitidos serán reintegradas pola EGAP na canta corrente indicada polos interesados.</p>
<p>A expedición do certificado de aproveitamento quedá supeditado, ademais de ós requisitos de orde académica, ó pagamento completo dos dereitos de inscrición.</p>
<p>Para a participación neste curso ábrese un prazo de inscrición que rematará o 2 de febreiro de 1995, para que as persoas que figuran como destinatarios deste curso poidan formalizala, segundo o modelo que figura no final desta resolución, achegando ó boletín de inscrición os seguintes documentos:</p>
<p>a) Se o peticionario é funcionario:</p>
<p>-Certificado de atoparse en situación de servicio activo ou de servicios especiais na Administración da Comunidade Autónoma de Galicia ou da Administración local galega.</p>
<p>Este certificado deberá expedilo, segundo os casos, o secretario xeral da respectiva consellería, delegación, concello ou da deputación.</p>
<p>-Se o solicitante, no seu traballo habitual, realiza tarefas que estean vinculadas co urbanismo ou o medio ambiente, certificado estendido polas persoas sinaladas na alínea que antecede, no que se signifique expresamente este extremo.</p>
<p>-Certificado no que se indique explicitamente que o interesado é funcionario de carreira do grupo A ou B. Este documento deberá ser estendido polos mesmos funcionarios citados no parágrafo anterior.</p>
<p>-Orixinal ou copia debidamente cotexada de estar en posesión do título de licenciado, arquitecto ou enxeñeiro superior, ou de diplomado, arquitecto ou enxeñeiro técnico.</p>
<p>-Expediente académico detallado, coas cualificacións obtidas en cada materia, ou currículum vitae.</p>
<p>-Cheque nominativo ou xustificante de transferencia pola totalidade do importe dos dereitos de inscrición, ou ben polo primeiro prazo.</p>
<p>-Foto tamaño carné.</p>
<p>b) Se o peticionario é persoal laboral:</p>
<p>-Certificado de pertencer á Administración da Comunidade Autónoma de Galicia ou á da Administración local galega.</p>
<p>-Certificado no que se faga constar expresamente que o interesado pertence ó grupo I ou II.</p>
<p>Os dous anteriores documentos deberán ser estendidos, segundo os casos, polo secretario xeral da respectiva consellería, concello ou da deputación.</p>
<p>-Orixinal ou copia debidamente cotexada de estar en posesión do título de licenciado, arquitecto ou enxeñeiro superior, ou de diplomado, arquitecto ou enxeñeiro técnico.</p>
<p>-Expediente académico detallado, coas cualificacións obtidas en cada materia, ou currículum vitae.</p>
<p>-Cheque nominativo ou xustificante de transferencia pola totalidade do importe dos dereitos de inscrición, ou ben polo primeiro prazo.</p>
<p>-Foto tamaño carné.</p>
<p>c) Para os restantes peticionarios:</p>
<p>-Orixinal ou copia debidamente cotexada de estar en posesión do título de licenciado, arquitecto ou enxeñeiro superior, ou de diplomado, arquitecto ou enxeñeiro técnico.</p>
<p>-Expediente académico detallado, coas cualificacións obtidas en cada materia, ou currículum vitae.</p>
<p>-Cheque nominativo ou xustificante de transferencia pola totalidade do importe dos dereitos de inscrición, ou ben polo primeiro prazo.</p>
<p>-Foto tamaño carné.</p>
<p>Rematado o prazo anterior, reunirase unha comisión de selección para elixir, entre os solicitantes, aqueles que participarán como alumnos neste I curso superior.</p>
<p>Se os solicitantes son funcionarios ou persoal laboral, os criterios selectivos para a admisión neste curso serán, por esta orde, os seguintes:</p>
<p>1º. Que exista unha relación directa entre as tarefas que realiza o interesado no desempeño do seu posto de traballo e a materia obxecto deste curso.</p>
<p>2º. Ter realizado, durante os últimos cinco anos, un menor número de cursos relacionados con contidos temáticos similares ó que agora se convoca.</p>
<p>3º. A antigüidade, e como tal entenderase a data de ingreso do interesado na Administración pública.</p>
<p>De quedaren prazas vacantes, despois de feita a selección entre o persoal funcionario ou laboral de calquera das administracións públicas galegas indicadas anteriormente, o criteiro selectivo dos restantes peticionarios, nos que non concorra a mencionada condición, será como se expresa a continuación:</p>
<p>-Gozarán de preferencia aqueles solicitantes que documentalmente acrediten que a súa actividade profesional mantén relación coa materia do curso e poidan demostrar, a través do seu currículum, unha constatada experiencia neste campo (por exemplo, publicacións, cursos de especialización, traballos de investigación, etc., vinculados coa materia expresada).</p>
<p>Toda a documentación que acheguen os solicitantes, que non sexa orixinal, terá que vir debidamente cotexada.</p>
<p>En calquera caso esta convocatoria rexerase polos criterios de participación nas actividades docentes da Escola Galega de Administración Pública, publicados no DOG nº 149, do 3 de agosto de 1994.</p>
<p>A efectividade desta convocatoria e do custo que se proxecta queda condicionada á existencia de crédito axeitado e suficiente.</p>
<p>Santiago de Compostela, 14 de decembro de 1994.</p>
<p>Jaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>

