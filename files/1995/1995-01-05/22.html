---
date: '1995-01-05'
id: AE62
page: 202
number: 4
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 4 de novembro de 1994, da Delegación Povincial de Lugo, pola que
  se autoriza e se declara de utilidade pública o establecemento da instalación
  eléctrica que se cita. (Expediente 3.905 A.T.)
range: Resolución
url: 'https://www.xunta.gal/dog/Publicados/1995/19950105/AnuncioAE62_gl.html'
---
<p>Visto o expediente incoado na Sección de Industria desta delegación provincial por petición de Barras Eléctricas Galaico-Asturianas, S.A. (Begasa), con domicilio en Lugo, r/ Cidade de Viveiro, 4-1º, no que solicita autorización e declaración, en concreto, de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2.617/1966, sobre autorización de instalacións eléctricas, e no capítulo III do regulamento aprobado polo Decreto 2.619/1966, sobre expropiación forzosa e sancións en materia de instalacións eléctricas, e conforme o disposto no Real decreto 2.634/1980, do 31 de xullo, sobre transferencia de competencia da Administración do Estado á Xunta de Galicia en materia de industria,</p>
<p>Esta delegación provincial resolveu autorizar a Begasa a instalación eléctrica que ten como características principais as seguintes:</p>
<p>Liña de media tensión 20 kV, cunha lonxitude de 1.041 metros, apoios de formigón e torres metálicas, con conductor LA-56. Centro de transformación 50 kVA, 20.000,380/220 V. +- 5%, sobre torre metálica. Rede de baixa tensión, con apoios de formigón e conductores RZ-95-50-25.</p>
<p>Declarar, en concreto, a utilidade pública da instalación eléctrica que se autoriza para os efectos sinalados na Lei 10/1966, sobre expropiación forzosa e sancións en materia de instalacións eléctricas, e o seu regulamento de aplicación do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo IV do citado Decreto 2.617/1966, do 20 de outubro.</p>
<p>Lugo, 4 de novembro de 1994.</p>
<p>Jesús Bendaña Suárez</p>
<p>Delegado provincial de Lugo</p>

