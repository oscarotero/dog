---
date: '1995-01-05'
id: AE0E
page: 186
number: 4
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 393/1994, do 29 de decembro, sobre asunción de servicios transferidos
  á Comunidade Autónoma de Galicia mediante reais decretos 2.164/1994 e
  2.165/1994, ámbolos dous do 4 de novembro, en materia de cámaras agrarias e
  defensa contra fraudes e calidade agroalimentaria, e sobre asignación dos
  medios asumidos á Consellería de Agricultura, Gandería e Montes.
range: Decreto
url: 'https://www.xunta.gal/dog/Publicados/1995/19950105/AnuncioAE0E_gl.html'
---
<p>Por Real decreto 2.164/1994, do 4 de novembro, traspásanse funcións e servicios da Administración do Estado á Comunidade Autónoma de Galicia en materia de cámaras agrarias.</p>
<p>Por Real decreto 2.165/1994, do 4 de novembro, traspásanse funcións e servicios da Administración do Estado á Comunidade Autónoma de Galicia en materia de cámaras agrarias.</p>
<p>Por Real decreto 2.165/1994, do 4 de novembro, traspásanse funcións e servicios en materia de defensa contra fraudes e calidade agroalimentaria.</p>
<p>Parece, pois, conveniente asumir de forma expresa tales medios, que se consignan relacionados nos reais decretos aludidos, nos termos e condicións especificadas no acordo da Comisión Mixta de Transferencias, e asignalas ós órganos correspondentes da Administración galega.</p>
<p>Na súa virtude, por proposta do conselleiro da Presidencia e Administración Pública, logo de deliberación do Consello da Xunta de Galicia na súa reunión do día vintenove de decembro de mil novecentos noventa e catro,</p>
<p>DISPOÑO:</p>
<p>Artigo 1.</p>
<p>1. Quedan asumidas as funcións e servicios traspasados pola Administración do Estado á Comunidade Autómoma de Galicia en virtude do Real decreto 2.164/1994, do 4 de novembro, en materia de cámaras agrarias nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>2. Quedan asumidos os medios persoais e orzamentarios traspasados pola Administración do Estado á Comunidade Autónoma de Galicia en virtude do Real decreto 2.164/1994, do 4 de novembro, en materia de cámaras agrarias, nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>Os bens, dereitos e abrigas, así como o persoal e créditos orzamentarios que figuran nas relacións adxuntas ó anexo do real decreto citado asígnanse á Consellería de Agricultura, Gandería e Montes.</p>
<p>Artigo 2.</p>
<p>1. Quedan asumidas as funcións e servicios traspasados pola Administración do Estado á Comuni</p>
<p>dade Autónoma de Galicia, en virtude do Real decreto 2.165/1994, do 4 de novembro, en materia de defensa contra fraudes e calidade agroalimentaria.</p>
<p>2. Quedan asumidos os medios persoais e orzamentarios traspasados pola Administración do Estado á Comunidade Autónoma de Galicia en virtude do Real decreto 2.165/1994, do 4 de novembro, en materia de cámaras agrarias nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>Os bens, dereitos e obrigas, así como o persoal e créditos orzamentarios que figuran nas relacións adxuntas ó anexo do real decreto citado asígnanse á Consellería de Agricultura, Gandería Montes.</p>
<p>Disposicións derradeiras</p>
<p>Primeira.</p>
<p>O conselleiro de Agricultura, Gandería e Montes dictará cantas disposicións sexan precisas para o desenvolvemento e execución do presente decreto.</p>
<p>Segunda.</p>
<p>Este decreto entrará en vigor o día seguinde ó da súa publicación no Diario Oficial de Galicia.</p>
<p>Santiago de Compostela, vintenove de decembro de mil novecentos noventa e catro.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

