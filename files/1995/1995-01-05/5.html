---
date: '1995-01-05'
id: AE1A
page: 188
number: 4
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 396/1994, do 29 de decembro, sobre asunción de funcións transferidas á
  Comunidade Autónoma de Galicia mediante Real decreto 2.170/1994, do 4 de
  novembro, sobre ampliación do traspaso á Comunidade Autónoma de Galicia en
  materia de servicios e asistencia sociais e a súa asignación á Consellería da
  Presidencia e Administración Pública.
range: Decreto
url: 'https://www.xunta.gal/dog/Publicados/1995/19950105/AnuncioAE1A_gl.html'
---
<p>Polo Real decreto 2.170/1994, do 4 de novembro amplíase o traspaso de funcións á Comunidade Autónoma de Galicia en materia de asistencia e servicios sociais.</p>
<p>Procede, en virtude do citado traspaso asumir de forma expresa tales funcións, dentro do marco normativo vixente, asignándoas ós órganos correspondentes da Administración da Comunidade Autónoma.</p>
<p>Por isto por proposta do conselleiro da Presidencia e Administración Pública, logo de deliberación do Consello da Xunta de Galicia, na súa reunión do día vintenove de decembro de mil novecentos noventa e catro,</p>
<p>DISPOÑO:</p>
<p>Artigo 1.-Quedan asumidas as funcións que viña desempeñando a Administración do Estado en relación coa fundación Manuel Ventura Figueroa, de Santiago de Compostela (A Coruña), mediante o Real decreto 2.170/1994, do 4 de novembro, nos termos e condicións especificados no acordo da Comisión Mixta de Transferencias do 11 de outubro de 1993, publicado como anexo ó citado real decreto.</p>
<p>Artigo 2.1.-Asígnaselle á Consellería da Presidencia e Administración Pública as funcións asumidas de conformidade co disposto no artigo anterior.</p>
<p>2. Os órganos da Consellería da Presidencia e Administración Pública exercerán as atribucións que lles correspondan conforme as normas que regulen a súa estructura.</p>
<p>Disposicións derradeiras</p>
<p>Primeira.-O conselleiro da Presidencia e Administración Pública para dictar cantas disposicións sexan necesarias para o desenvolvemento e execución do presente decreto e para adopta-las medidas precisas para a plena efectividade e executividade práctica das funcións traspasadas.</p>
<p>Segunda.-O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintenove de decembro de mil novocentos noventa e catro.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

