---
date: '1995-06-09'
id: E822
page: 4341
number: 110
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 27 de marzo de 1995, do Xurado Provincial de Montes Veciñais en Man
  Común da Coruña, polo que se inicia a tramitación do expediente número 290 de
  clasificación do monte Forgoselo, pertencente ós lugares lindantes do citado
  monte, concellos da Capela, San Sadurniño e As Pontes.
range: Edicto
url: 'https://www.xunta.gal/dog/Publicados/1995/19950609/AnuncioE822_gl.html'
---
<p>Perante este xurado provincial tramítase expediente nº 290 de clasificación do monte que ten as características que se indican a continuación:</p>
<p>Denominación: monte Forgoselo.</p>
<p>Comunidade: lugares lindantes do monte.</p>
<p>Concellos: A Capela, San Sadurniño e As Pontes.</p>
<p>Superficie: 1.264,50 ha.</p>
<p>Lindeiros:</p>
<p>Parcela I: cunha superficie de 1.121,5 ha. Delas, 702 ha están incluídas no concello da Capela, 388 ha no de San Sadurniño e 31,5 ha no das Pontes.</p>
<p>Norte: lugares das parroquias de Narahío, Igrexafeita, A Capela e Goente. Leste: lugares da parroquia de Goente. Sur: lugares das parroquias de Goente, A Capela, Caaveiro, Narahío e de novo Caaveiro. Oeste: lugares das parroquias de Caaveiro e Narahío.</p>
<p>Parcela II: situada no sur da anterior e cunha superficie de 143 ha, das que 135 ha corresponden ó concello da Capela e 8 ha ó das Pontes.</p>
<p>Norte: lugares da parroquia da Capela. Leste: lugares das parroquias da Capela e Goente. Sur: lugares das parroquias de Goente e A Capela. Oeste: lugares da parroquia da Capela.</p>
<p>En virtude do acordado polo xurado, e en cumprimento da orde do instructor, de data 27 de marzo de 1995, conforme o disposto na Lei de montes veciñais en man común do 10 de outubro de 1989 e demáis disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no Art. 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesadas, poidan comparecer e intervir no expediente iniciado e formular perante o xurado, no prazo de un mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistilos en relación co monte, aportando, se é o caso, a documentación que coiden conveniente ó respecto.</p>
<p>A Coruña, 27 de marzo de 1995.</p>
<p>Manuel Puente Araújo</p>
<p>Secretario do Xurado Provincial de Montes Veciñais</p>
<p>en Man Común da Coruña</p>

