---
date: '1995-07-27'
id: '2E92'
page: 5
number: 143
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de xuño de 1995 pola que se autoriza provisionalmente ó centro
  autorizado de música Coppelia a imparti-las ensinanzas de grao medio de música
  establecidas na Lei orgánica de ordenación xeral do sistema educativo.
range: Orde
url: 'https://www.xunta.gal/dog/Publicados/1995/19950727/Anuncio2E92_gl.html'
---
<p>Visto o expediente de solicitude formulado por Begoña Acuña González como titular do centro autorizado de música Coppelia.</p>
<p>Vistos os informes emitidos polos servicios técnicos provinciais.</p>
<p>Considerando que o Real decreto 389/1992, do 15 de abril, establece na súa disposición transitoria terceira 1 a posibilidade de solicitar e obter autorización para imparti-las ensinanzas de grao medio correspondentes á nova ordenación do sistema educativo, por parte dos centros docentes privados recoñecidos para a impartición das ensinanzas de música de grao medio no momento da súa entrada en vigor, sempre que cumpran os requisitos establecidos nos artigos 13, 19 e 20 do devandito real decreto.</p>
<p>Considerando que o Real decreto 1487/1994, do 1 de xullo, fixa no ano 2000-2001 o límite para o cumprimento por parte dos centros citados dos requisitos mínimos de instalacións e condicións materiais que se establecen no R.d. 389/1992, do 15 de abril.</p>
<p>Vista a Lei orgánica 1/1990, do 3 de outubro, de ordenación xeral do sistema educativo; a Lei 30/1992, do 26 de novembro; o Real decreto 389/1992, do 15 de abril, e o Real decreto 1487/1994, do 1 de xullo, esta consellería,</p>
<p>RESOLVE:</p>
<p>Primeiro.-Autorizar ó centro que se recolle no anexo a imparti-las ensinanzas de grao medio de música establecidas na Lei orgánica de ordenación xeral do sistema educativo.</p>
<p>Segundo.-A devandita autorización ten carácter provisional debendo o centro adapta-las súas instalacións e condicións materiais ós requisitos mínimos establecidos no Real decreto 389/1992, do 15 de abril, antes do ano académico 2000-2001.</p>
<p>Santiago de Compostela, 26 de xuño de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>Denominación: Coppelia.</p>
<p>Titular: Mª Begoña Acuña González.</p>
<p>Domicilio: r/ Pi y Margall, nº 61.</p>
<p>Localidade: Vigo.</p>
<p>Provincia: Pontevedra.</p>
<p>Ensinanzas autorizadas: grao medio de música.</p>
<p>4842</p>

