---
date: '1995-07-27'
id: '2E86'
page: 5
number: 143
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 11 de xullo de 1995 pola que se ordena a publicación no Diario
  Oficial de Galicia do acordo do Consello da Xunta de Galicia do 6 de xullo de
  1995.
range: Resolución
url: 'https://www.xunta.gal/dog/Publicados/1995/19950727/Anuncio2E86_gl.html'
---
<p>Adoptado acordo polo Consello da Xunta de Galicia na súa reunión do día 6 de xullo de 1995, relativo á adxudicación provisional dunha emisora en ondas métricas con modulación de frecuencia para a súa explotación pola Corporación Local de Lugo, resulta necesario darlle publicidade ó devandito acordo, unha vez cumpridos os requisitos que se determinan no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regulan o procedemento de concesión de emisoras de radiodifusión sonora en ondas métricas con modulación de frecuencia, e de acordo coa Orde do 25 de febreiro de 1992 (DOG nº 50, do 12 de marzo), que abre o prazo de presentación de solicitudes con esta finalidad. En consecuencia,</p>
<p>RESOLVO:</p>
<p>Ordena-la publicación no Diario Oficial de Galicia do acordo do Consello da Xunta de Galicia, adoptado na súa reunión do 6 de xullo de 1995, polo que se adxudica provisionalmente 1 emisora de radiodifusión sonora para a súa explotación polo concello de Lugo, texto que figura no anexo á presente resolución.</p>
<p>Santiago de Compostela, 11 de xullo de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO Á RESOLUCIÓN DO 11 DE XULLO DE 1995</p>
<p>O Consello da Xunta de Galicia, na súa reunión do día seis de xullo de mil novecentos noventa e cinco adoptou, entre outros, o seguinte acordo:</p>
<p>«De conformidade co establecido na Lei 11/1991, do 8 de abril, de organización e control das emisoras municipais de radiodifusión sonora, no Decreto 156/1989, do 27 de xullo (DOG nº 151, do 8 de agosto) modificado parcilamente polo Decreto 35/1992, do 6 de febreiro (DOG nº 27, do día 10 do mesmo mes), que regulan o procedemento de concesión de emisoras de radiodifusión sonora en ondas métricas con modulación de frecuencia, na orde da Consellería da Presidencia e Administración Pública do 25 de febreiro de 1992 (DOG nº 50, do 12 de marzo seguinte), e demais normativa estatal e autonómica, o Consello da Xunta de Galicia, por proposta do conselleiro da Presidencia e Administración Pública, acorda adxudicar con carácter provisional a explotación dunha emisora de radiodifusión sonora en ondas métricas con modulación de frecuencia ó concello de Lugo, que se relaciona no anexo adxunto, con expresión das características que corresponden á citada emisora.</p>
<p>O outorgamento da concesión, que habilitará en funcionamento da correspondente emisora, estará supeditado á aprobación previa do proxecto técnico, á rea</p>
<p>lización das obras e instalacións correspondentes, así como á posterior inspección e autorización da posta en funcionamento.</p>
<p>A Consellería da Presidencia e Administración Pública adoptará as medidas necesarias para a execución do presente acordo».</p>
<p>Anexo do acordo do Consello da Xunta de Galicia, polo que se adxudica provisionalmente unha emisora de radiodifusión sonora en ondas métricas con modulación de frecuencia, para a súa explotación pola Corporación Local de Lugo.</p>
<p>Prov.: LU.</p>
<p>Municipio: Lugo.</p>
<p>F(Mhz): 97.3.</p>
<p>Lonx.: 7W3324.</p>
<p>Lat.: 43N0037.</p>
<p>Cota: 454.</p>
<p>HEFM: 37.5.</p>
<p>PRAW: 500.</p>
<p>P: M.</p>
<p>D: N.</p>
<p>Sector:-</p>
<p>5239</p>

