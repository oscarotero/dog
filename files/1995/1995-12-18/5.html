---
date: '1995-12-18'
id: 69DE
page: 9
number: 240
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 14 de decembro de 1995 pola que se convoca concurso para a provisión
  de postos de traballo vacantes na Administración da Xunta de Galicia.
range: Orde
url: 'https://www.xunta.gal/dog/Publicados/1995/19951218/Anuncio69DE_gl.html'
---
<p>Segundo establece o artigo 27 da Lei 4/1988, da función pública de Galicia, o concurso, constitúe o sistema normal de provisión de postos de traballo vacantes na Administración.</p>
<p>Aprobadas as relacións de postos de traballo por acordo do Consello da Xunta de Galicia do 23 de novembro de 1995, e publicadas no DOG do 27 do mesmo mes, ó existir postos de traballo vacantes na Administración da Xunta de Galicia, sendo a</p>
<p>súa provisión necesaria para o bo funcionamento dos servicios.</p>
<p>Esta consellería, de conformidade co establecido na citada lei, o Decreto 93/1991 do 20 de marzo, e demais normas concordantes, acorda convocar o presente concurso de méritos para a provisión dos postos de traballo vacantes e dotados orzamentariamente que se relacionan no anexo I da presente orde de conformidade coas seguintes,</p>
<p>BASES:</p>
<p>I. Requisitos de participación.</p>
<p>I.1. Só poderán participar no presente concurso os funcionarios/as da Administración da Xunta de Galicia así como os que na data da convocatoria estean desempeñando un posto de traballo na Administración autonómica e reúnan os requisitos esixidos para desempeña-los postos ós que se opta conforme o especificado en cada caso no anexo I da presente convocatoria, salvo aqueles que leven menos de dous anos desempeñando un posto definitivo obtido por concurso.</p>
<p>I.2. Non poderá participar o persoal docente, investigador e sanitario ó que se refire o artigo 1.2 da Lei 4/1988, do 26 de maio, da función pública de Galicia, salvo para os postos de Administración educativa, investigadora e sanitaria de conformidade co que dispoñan as R.P.T., nin o persoal regulado pola Lei 17/1989, do 23 de outubro, de creación de escalas de persoal sanitario ó servicio da Comunidade Autónoma.</p>
<p>I.3. Están obrigados a participar no presente concurso os funcionarios da Administración da Xunta de Galicia que estean en situación de destino provisional nela e reúnan os requisitos esixibles na presente convocatoria e anexos correspondentes, debendo solicitar tódolos postos de traballo ós que poidan acceder, todo iso de conformidade co establecido no artigo 58 da Lei 4/1988, do 26 de maio, modificado pola Lei 3/1995, do 10 de abril. No suposto de incumprimento do anterior serán declarados de oficio en situación de excedencia voluntaria.</p>
<p>I.4. Poderán solicitarse por orde de preferencia as vacantes que se inclúen no anexo I desta orde, sempre que se reúnan as condicións esixidas.</p>
<p>I.5. Así mesmo os funcionarios que o desexen poderán solicita- los postos que resulten vacantes a consecuencia da resolución do presente concurso, especificando a súa preferencia de acordo cos seguintes datos:</p>
<p>-Localidade (só poderá solicitarse para unha única localidade).</p>
<p>-Consellería (por orde de preferencia)</p>
<p>-Nivel do posto de traballo ó que opte (especificando o nivel mínimo que se solicita)</p>
<p>Os postos resultantes adxudicaranse de acordo coas puntuacións obtidas de conformidade co baremo que rexe no presente concurso.</p>
<p>I.6. Unha vez transcorrido o período de presentación de instancias, as solicitudes formuladas serán vinculantes para o peticionario e os destinos</p>
<p>adxudicados serán irrenunciables, tanto no que se refiere á base I.4 como á I.5, salvo que se obtivese outro destino mediante convocatoria pública antes de finaliza-lo prazo de toma de posesión.</p>
<p>II. Valoración de méritos.</p>
<p>II.1. A valoración dos méritos para a adxudicación dos postos de traballo efectuarase conforme ó seguinte baremo:</p>
<p>II.1. Grao persoal consolidado.</p>
<p>Polo nivel 10 de grao consolidado: 3 puntos.</p>
<p>Por cada unidade de nivel que exceda de 10: 0,15 puntos.</p>
<p>Non poderá supera-lo máximo de: 6 puntos.</p>
<p>Nos supostos en que os funcionarios non teñan consolidado ningún grao personal ou este sexa inferior a 10 computarase, para os efectos de puntuación no presente apartado, o nivel mínimo correspondente ó intervalo de niveis do grupo do corpo ou da escala á que pertenza o funcionario.</p>
<p>II.2. Valoración do traballo desenvolvido.</p>
<p>A valoración do traballo desenvolvido efectuarase de acordo cos seguintes criterios:</p>
<p>Só se computarán os traballos desenvolvidos nos últimos cinco anos.</p>
<p>Só se terá en conta o traballo desenvolvido en postos que se atopen dentro da área funcional en relación co posto que se solicita.</p>
<p>A valoración efectuarase da seguinte forma:</p>
<p>a) Por cada ano ou fracción superior a 6 meses de traballo desenvolvido, sempre que o posto solicitado sexa inferior ó posto desempeñado en máis de dous niveis: 1,00 punto.</p>
<p>b) Por cada ano ou fracción superior a 6 meses de traballo desenvolvido, cando o posto desempeñado e o solicitado teñan igual nivel ou o posto solicitado sexa inferior o posto desempeñado ata dous niveis: 0,60 puntos.</p>
<p>c) Por cada ano ou fracción superior a 6 meses de traballo desenvolvido, sempre que ó posto solicitado sexa de nivel superior ó desempeñado: 0,30 puntos.</p>
<p>Nas condicións fixadas anteriormente, se na correspondente relación de postos de traballo o posto ó que se opta establece a valoración de coñecementos con experiencia na columna de méritos específicos, a puntuación dos apartados a), b) e c) incrementarase, respectivamente, en 0,10 puntos, por cada ano ou fracción superior a 6 meses.</p>
<p>Para os efectos anteriores, os servicios prestados na situación de comisión de servicios puntuaranse como realizados no posto de orixe do funcionario.</p>
<p>Ata un máximo de: 5 puntos.</p>
<p>II.3. Cursos de formación e perfeccionamento.</p>
<p>Por cursos de formación e perfeccionamento recibidos en escolas e centros oficiais da Administración da Xunta de Galicia, I.N.A.P. e escolas oficiais das restantes comunidades autónomas, así como os recoñecidos ou homologados pola EGAP, todos eles relacionados coas funcións propias do posto ó que se opte.</p>
<p>A valoración dos cursos farase de acordo cos seguintes criterios:</p>
<p>a) Por cada curso de aproveitamento igual ou superior a 40 horas lectivas: 0,40 puntos.</p>
<p>b) Por cada curso de aproveitamento inferior a 40 horas: 0,25 puntos.</p>
<p>c) Por cada curso con diploma de asistencia: 0,15 puntos.</p>
<p>Non poderán supera-lo máximo de 4 puntos.</p>
<p>Non se valorarán os diplomas relativos á celebración de xornadas, seminarios, simposios e similares.</p>
<p>II.4. Grado de coñecemento do idioma galego</p>
<p>Iniciación ó galego: 2,50 puntos.</p>
<p>Perfeccionamento de galego: 4 puntos.</p>
<p>En caso de acreditar máis dun grao de coñecemento de galego, só se computará o superior.</p>
<p>Só se lle concederá validez, no que se refiere á acreditación do coñecemento do galego, ós cursos, estudios ou titulacións homologadas pola Dirección Xeral de Política Lingüística da Consellería de Educación e Ordenación Universitaria.</p>
<p>II.5. Valoración dos servicios prestados na Comunidade Autónoma.</p>
<p>Por cada ano ou fracción superior a 6 meses de servicios nesta Administración autonómica como funcionario de carreira: 0,60 puntos.</p>
<p>Ata un máximo de: 5 puntos.</p>
<p>Para estes efectos computaranse os recoñecidos polo órgano competente que se prestasen con anterioridade á condición de funcionario.</p>
<p>II.6. Antigüidade noutras administracións públicas</p>
<p>Por cada ano ou fracción superior a 6 meses de servicios noutras administracións públicas como funcionario de carreira: 0,40 puntos.</p>
<p>Ata un máximo de: 4 puntos.</p>
<p>Para estes efectos computaranse os recoñecidos polo órgano competente que se prestasen con anterioridade á condición de funcionario.</p>
<p>Só se valorarán os servicios prestados noutras administracións públicas.</p>
<p>II.7. Polo grupo ó que pertence o funcionario e desde o que participa no concurso outorgaranse os seguintes puntos.</p>
<p>Por pertencer ó grupo A: 7,50 puntos.</p>
<p>Por pertencer ó grupo B: 6,25 puntos.</p>
<p>Por pertencer ó grupo C. 5 puntos.</p>
<p>Por pertencer ó grupo D: 3,75 puntos.</p>
<p>Por pertencer ó grupo E: 2,50 puntos.</p>
<p>II.8. A orde de prioridade para a adxudicación das prazas determinarase pola puntuación obtida de acordo co baremo anterior.</p>
<p>En caso de empate nas puntuacións acudirase para dirimilo á outorgada polos méritos alegados seguindo a orde establecida nos diferentes apartados desta base.</p>
<p>Tódolos méritos establecidos nesta base computaranse ata a data de finalización do prazo de presentación de instancias.</p>
<p>De persisti-lo empate, resolverase pola orde alfabética do primeiro apelido, e de ser igual polo segundo, a partir da letra resultante no sorteo que tivo lugar o día 9 de marzo de 1995. En último lugar resolveríase por sorteo entre os implicados.</p>
<p>III. Documentacion.</p>
<p>III.1. Os datos relativos ás circunstancias persoais e administrativas dos concursantes, así como os concernentes ós méritos que aduzan acreditaranse debidamente e deberán posuírse na data de finalización do prazo de presentación de instancias.</p>
<p>III.2. Os méritos, requisitos e datos imprescindibles deberán ser acreditados mediante certificado, que se acompañará coa instancia que se presente, segundo o modelo que figura como anexo III, debendo xunta-la dita certificación o funcionario competente que certifique as fotocopias da documentación correspondente ás distintas situacións e méritos que se invoquen, que formarán parte integrante da certificación e presentaranse cotexadas fidedignamente debendo numerarse de acordo co indicado modelo, significando que non se valorarán aqueles méritos que para a/as comisión/s non estivesen suficientemente acreditados. Estas certificacións serán expedidas polas unidades seguintes, de acordo co destino de cada funcionario.</p>
<p>-Servicios centrais: secretario xeral, subdirector xeral ou xefes de servicio que teñan atribuídas funcións en materia de xestión de persoal, dependentes da secretaría xeral da consellería respectiva, ou dos seus organismos autónomos.</p>
<p>-Servicios periféricos: secretarios, ou se é o caso, funcionario responsable da área de persoal das delegacións/direccións territoriais, provinciais ou comarcais da consellería respectiva, ou dos seus organismos autónomos.</p>
<p>IV. Solicitudes.</p>
<p>IV.1. As solicitudes para tomar parte no presente concurso dirixiranse ó director xeral da Función Pública da Consellería da Presidencia e Administración Pública e axustaranse ó modelo que se publica como anexo II desta orde, debendo presentarse no prazo de 20 días hábiles, contados desde o seguinte ó da finalización da publicación da convocatoria e dos seus anexos no DOG, nos rexistros xerais da Consellería da Presidencia e Administración Pública, nas súas delegacións provinciais e oficinas comarcais da Xunta de Galicia, así como nos lugares previstos no Art. 38 da Lei de réxime xurídico das administracións públicas e do procedemento administrativo común.</p>
<p>IV.2. Os funcionarios con algunha discapacidade poderán instar, no caso de que lles fose adxudicado algún dos postos solicitados, a adaptación de medios materiais para o desempeño do dito posto, e a comi</p>
<p>sión de valoración poderá reclamarlle ó interesado, mediante entrevista, a información que considere precisa para a adaptación aducida, e igualmente, se é o caso, de consideralo oportuno, o dictame correspondente.</p>
<p>IV.3. Se por razóns de convivencia familiar estiveran interesados nas vacantes que se anuncian para este concurso para unha mesma localidade dous funcionarios, se reúnen os requisitos esixidos, aínda que pertenzan a distintos corpos ou escalas, poderán condiciona-la súa petición ó feito de que ámbolos dous obteñan destino na mesma localidade, entendéndose en caso contrario anulada a petición efectuada por ámbolos dous. Os funcionarios que se acollan a esta petición condicional deberán concretalo na súa instancia e xuntar unha fotocopia da petición do outro funcionario.</p>
<p>IV.4. Unha vez transcorrido o período de presentación de instancias non poderá renunciarse ás solicitudes formuladas e estas serán vinculantes para o peticionario e os destinos adxudicados serán irrenunciables, tanto no que se refiere á base I.4 como á I.5, salvo que se obteña outro destino mediante convocatoria pública antes de remata-lo prazo de toma de posesión.</p>
<p>V. Comisión de valoración.</p>
<p>V.1. A valoración dos méritos alegados polos concursantes para a adxudicación dos postos de traballo vacantes será efectuada polas comisións de valoración que prevé o artigo 12 do Regulamento de provisión de postos de traballo, promoción profesional e promoción interna coa composición establecida nel. Estas comisións terán a categoría primeira das previstas no Decreto 299/1990, do 24 de maio, e serán nomeadas polo órgano convocante. Os acordos da comisión adoptaranse por maioría dos seus membros.</p>
<p>V.2. Poderá nomearse máis dunha comisión de valoración cando iso fose necesario polo número de solicitantes.</p>
<p>Neste suposto corresponderalle á comisión de valoración número un resolver cantas consultas, interpretacións, criterios de valoración e de unificación poidan presentarse nas comisións sobre as normas que rexen o concurso, así como a coordinación das restantes comisións e recibi-los expedientes destas relativos ás correspondentes valoracións do concurso, e eleva-la proposta para a adxudicación da totalidade das prazas.</p>
<p>V.3. A/as comisión/s poderán dispoñe-la incorporación ós seus traballos de asesores, para aquelas tarefas que o requirisen. A proposta de designación destes faraa a comisión número un, procedéndose ó seu nomeamento polo órgano convocante.</p>
<p>V.4. A proposta de adxudicación dos postos de traballo ofertados recaerá en todo caso sobre o concursante que obtivese maior puntuación conforme</p>
<p>o baremo establecido na base II, así como, se é o caso, conforme os criterios de desempate fixados na base II.8.</p>
<p>V.5. Unha vez efectuada a proposta provisional da comisión de valoración para a adxudicación dos destinos farase pública no DOG mediante unha resolución da Dirección Xeral da Función Pública da Consellería da Presidencia e Administración Pública. Os concursantes poderán formula-las oportunas reclamacións, se é o caso, contra a dita proposta ante esta dirección xeral no prazo de dez días hábiles a partir do seguinte ó da publicación, que se presentarán no rexistro xeral da Consellería da Presidencia e Administración Pública, nas delegacións provinciais e oficinas comarcais da dita consellería, ou nos lugares previstos no Art. 38 da Lei de réxime xurídico das administracións públicas e do procedemento administrativo común.</p>
<p>V.6. Examinadas e resoltas pola comisión/s as reclamacións, se é o caso presentadas, procederase a elevar proposta definitiva de resolución do concurso, que será resolta por unha orde da Consellería da Presidencia e Administración Pública, que se publicará no DOG e na que figurarán os destinos adxudicados a cada un dos participantes.</p>
<p>VI. Adxudicacion de destinos.</p>
<p>VI.1. Os destinos adxudicados serán irrenunciables, salvo que con anterioridade á finalización do prazo de toma de posesión se obteña outro destino mediante convocatoria pública, ben polo procedemento de libre designación ou por concurso, en que poderán optar por un dos dous, estando obrigados a comunicarlle por escrito nos 3 días seguintes a opción realizada á Dirección Xeral da Función Pública.</p>
<p>VI.2. Os traslados que se deriven da resolución do presente concurso terán a consideración de voluntarios; en consecuencia non xerarán dereito á indemnización.</p>
<p>VII. Toma de posesión.</p>
<p>VII.1. A toma de posesión en tódolos postos adxudicados como consecuencia da celebración do presente concurso realizarase a partir da data que se faga constar na orde de resolución deste, desde a que se iniciará o cómputo dos prazos de toma de posesión establecidos no Art. 14 do Regulamento de provisión de postos de traballo, promoción profesional e promoción interna.</p>
<p>VII.2. Contra a presente orde poderase interpoñer recurso contencioso-administrativo perante o Tribunal Superior de Xustiza de Galicia no prazo de dous meses a partir do día da publicación no DOG.</p>
<p>Santiago de Compostela, 14 de decembro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>Vacantes do concurso 01/1995</p>
<p>Lista de códigos de localidades</p>
<table><tbody><tr><td>Código</td><td>Localidade</td><td>Provincia</td></tr>
</tbody></table>
<table><tbody><tr><td>15001</td><td>Coruña (A)</td><td>(A Coruña)</td></tr>
<tr><td>15010</td><td>Abegondo</td><td>(A Coruña)</td></tr>
<tr><td>15050</td><td>Arteixo</td><td>(A Coruña)</td></tr>
<tr><td>15060</td><td>Arzúa</td><td>(A Coruña)</td></tr>
<tr><td>15080</td><td>Bergondo</td><td>(A Coruña)</td></tr>
<tr><td>15090</td><td>Betanzos</td><td>(A Coruña)</td></tr>
<tr><td>15110</td><td>Boiro</td><td>(A Coruña)</td></tr>
<tr><td>15120</td><td>Boqueixón</td><td>(A Coruña)</td></tr>
<tr><td>15170</td><td>Cambre</td><td>(A Coruña)</td></tr>
<tr><td>15190</td><td>Carballo</td><td>(A Coruña)</td></tr>
<tr><td>15230</td><td>Cee</td><td>(A Coruña)</td></tr>
<tr><td>15280</td><td>Corcubión</td><td>(A Coruña)</td></tr>
<tr><td>15300</td><td>Culleredo</td><td>(A Coruña)</td></tr>
<tr><td>15310</td><td>Curtis</td><td>(A Coruña)</td></tr>
<tr><td>15350</td><td>Ferrol</td><td>(A Coruña)</td></tr>
<tr><td>15400</td><td>Laracha</td><td>(A Coruña)</td></tr>
<tr><td>15450</td><td>Melide</td><td>(A Coruña)</td></tr>
<tr><td>15550</td><td>Negreira</td><td>(A Coruña)</td></tr>
<tr><td>15560</td><td>Noia</td><td>(A Coruña)</td></tr>
<tr><td>15570</td><td>Oleiros</td><td>(A Coruña)</td></tr>
<tr><td>15580</td><td>Ordes</td><td>(A Coruña)</td></tr>
<tr><td>15600</td><td>Ortigueira</td><td>(A Coruña)</td></tr>
<tr><td>15614</td><td>Cariño</td><td>(A Coruña)</td></tr>
<tr><td>15640</td><td>Padrón</td><td>(A Coruña)</td></tr>
<tr><td>15670</td><td>Ponteceso</td><td>(A Coruña)</td></tr>
<tr><td>15680</td><td>Pontedeume</td><td>(A Coruña)</td></tr>
<tr><td>15690</td><td>Pontes (As)</td><td>(A Coruña)</td></tr>
<tr><td>15700</td><td>Porto do Son</td><td>(A Coruña)</td></tr>
<tr><td>15710</td><td>Rianxo</td><td>(A Coruña)</td></tr>
<tr><td>15720</td><td>Ribeira</td><td>(A Coruña)</td></tr>
<tr><td>15760</td><td>Santa Comba</td><td>(A Coruña)</td></tr>
<tr><td>15770</td><td>Santiago de Compostela</td><td>(A Coruña)</td></tr>
<tr><td>15810</td><td>Teo</td><td>(A Coruña)</td></tr>
<tr><td>15910</td><td>Vimianzo</td><td>(A Coruña)</td></tr>
<tr><td>15920</td><td>Zas</td><td>(A Coruña)</td></tr>
<tr><td>27001</td><td>Lugo</td><td>(Lugo)</td></tr>
<tr><td>27060</td><td>Becerreá</td><td>(Lugo)</td></tr>
<tr><td>27085</td><td>Burela</td><td>(Lugo)</td></tr>
<tr><td>27100</td><td>Castro de Rei</td><td>(Lugo)</td></tr>
<tr><td>27110</td><td>Castroverde</td><td>(Lugo)</td></tr>
<tr><td>27130</td><td>Cervo</td><td>(Lugo)</td></tr>
<tr><td>27180</td><td>Fonsagrada (A)</td><td>(Lugo)</td></tr>
<tr><td>27190</td><td>Foz</td><td>(Lugo)</td></tr>
</tbody></table>
<table><tbody><tr><td>Código</td><td>Localidade</td><td>Provincia</td></tr>
</tbody></table>
<table><tbody><tr><td>27220</td><td>Guitiriz</td><td>(Lugo)</td></tr>
<tr><td>27280</td><td>Meira</td><td>(Lugo)</td></tr>
<tr><td>27290</td><td>Mondoñedo</td><td>(Lugo)</td></tr>
<tr><td>27300</td><td>Monforte de Lemos</td><td>(Lugo)</td></tr>
<tr><td>27310</td><td>Monterroso</td><td>(Lugo)</td></tr>
<tr><td>27390</td><td>Palas de Rei</td><td>(Lugo)</td></tr>
<tr><td>27470</td><td>Pontenova (A)</td><td>(Lugo)</td></tr>
<tr><td>27490</td><td>Quiroga</td><td>(Lugo)</td></tr>
<tr><td>27500</td><td>Ribadeo</td><td>(Lugo)</td></tr>
<tr><td>27650</td><td>Viveiro</td><td>(Lugo)</td></tr>
<tr><td>32001</td><td>Ourense</td><td>(Ourense)</td></tr>
<tr><td>32010</td><td>Allariz</td><td>(Ourense)</td></tr>
<tr><td>32090</td><td>Barco de Valdeorras (O)</td><td>(Ourense)</td></tr>
<tr><td>32190</td><td>Carballiño (O)</td><td>(Ourense)</td></tr>
<tr><td>32240</td><td>Celanova</td><td>(Ourense)</td></tr>
<tr><td>32320</td><td>Xinzo de Limia</td><td>(Ourense)</td></tr>
<tr><td>32340</td><td>Gudiña (A)</td><td>(Ourense)</td></tr>
<tr><td>32420</td><td>Lobios</td><td>(Ourense)</td></tr>
<tr><td>32620</td><td>Pobra de Trives</td><td>(Ourense)</td></tr>
<tr><td>32680</td><td>Ribadavia</td><td>(Ourense)</td></tr>
<tr><td>32700</td><td>Rúa (A)</td><td>(Ourense)</td></tr>
<tr><td>32840</td><td>Verín</td><td>(Ourense)</td></tr>
<tr><td>32850</td><td>Viana do Bolo</td><td>(Ourense)</td></tr>
<tr><td>36001</td><td>Pontevedra</td><td>(Pontevedra)</td></tr>
<tr><td>36030</td><td>Baiona</td><td>(Pontevedra)</td></tr>
<tr><td>36040</td><td>Bueu</td><td>(Pontevedra)</td></tr>
<tr><td>36050</td><td>Caldas de Reis</td><td>(Pontevedra)</td></tr>
<tr><td>36060</td><td>Cambados</td><td>(Pontevedra)</td></tr>
<tr><td>36080</td><td>Cangas</td><td>(Pontevedra)</td></tr>
<tr><td>36170</td><td>Estrada (A)</td><td>(Pontevedra)</td></tr>
<tr><td>36220</td><td>Grove (O)</td><td>(Pontevedra)</td></tr>
<tr><td>36240</td><td>Lalín</td><td>(Pontevedra)</td></tr>
<tr><td>36260</td><td>Marín</td><td>(Pontevedra)</td></tr>
<tr><td>36290</td><td>Moaña</td><td>(Pontevedra)</td></tr>
<tr><td>36330</td><td>Mos</td><td>(Pontevedra)</td></tr>
<tr><td>36340</td><td>Neves (As)</td><td>(Pontevedra)</td></tr>
<tr><td>36350</td><td>Nigrán</td><td>(Pontevedra)</td></tr>
<tr><td>36380</td><td>Porriño</td><td>(Pontevedra)</td></tr>
<tr><td>36400</td><td>Poio</td><td>(Pontevedra)</td></tr>
<tr><td>36440</td><td>Redondela</td><td>(Pontevedra)</td></tr>
<tr><td>36500</td><td>Sanxenxo</td><td>(Pontevedra)</td></tr>
<tr><td>36530</td><td>Tomiño</td><td>(Pontevedra)</td></tr>
<tr><td>36540</td><td>Tui</td><td>(Pontevedra)</td></tr>
<tr><td>36560</td><td>Vigo</td><td>(Pontevedra)</td></tr>
<tr><td>36590</td><td>Vilagarcía de Arousa</td><td>(Pontevedra)</td></tr>
<tr><td>36600</td><td>Vilanova de Arousa</td><td>(Pontevedra)</td></tr>
</tbody></table>

