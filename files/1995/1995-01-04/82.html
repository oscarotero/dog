---
date: '1995-01-04'
id: '9942'
page: 176
number: 3
agency: CONCELLO DO GROVE
section: VI. ANUNCIOS
title: >-
  Edicto do 30 de novembro de 1994 polo que se somete a trámite de información
  pública a aprobación inicial das normas subsidiarias de planeamento municipais
  do Concello do Grove.
range: Edicto
url: 'https://www.xunta.gal/dog/Publicados/1995/19950104/Anuncio9942_gl.html'
---
<p>Aprobadas inicialmente polo Pleno da Corporación, en sesión extraordinaria que tivo lugar o 29 de novembro de 1994, as normas subsidiarias de planeamento do Concello do Grove, sométense a información pública durante o prazo de un mes (contado de data a data) e 15 días naturais máis, que se contarán a partir do día seguinte á publicación do último anuncio no Diario Oficial de Galicia ou no Boletín Oficial da provincia; durante este período poderán ser examinadas neste concello, e formula-las alegacións que se consideren pertinentes, conforme se establece no artigo 116 a) do Real decreto lexislativo 1/1992, do 26 de xuño, polo que se aproba o texto refundido da Lei sobre o réxime do solo e ordenación urbana.</p>
<p>Igualmente, de conformidade co disposto no artigo 102 da mencionada lei, o acordo de aprobación inicial do documento de planeamento leva implícito a suspensión de licencias, e neste sentido, adoptouse o seguinte acordo:</p>
<p>a) Que a dita suspensión teña a duración de un ano.</p>
<p>b) Que esta suspensión sexa total nas seguintes áreas:</p>
<p>-Ámbito do estudio de detalle nº 1, segundo delimitación grafiada en planos.</p>
<p>-Ámbito do estudio de detalle nº 2, segundo delimitación grafiada en planos.</p>
<p>-Ámbito do estudio de detalle nº 3, segundo delimitación grafiada en planos.</p>
<p>-Ámbitos das unidades de execución nº 1 á 17, ámbalas dúas inclusive, segundo delimitación grafiada en planos.</p>
<p>-Ámbito do estudio de detalle nº 8, segundo delimitación grafiada en planos.</p>
<p>-Ámbito do estudio de detalle nº 9, segundo delimitación grafiada en planos.</p>
<p>No resto das áreas do municipio, podería manterse a concesión de licencias, sempre e cando os proxectos cumpran simultaneamente a normativa anterior (normas subsidiarias provinciais), e as novas determinacións propostas no documento de planeamento.</p>
<p>O Grove, 30 de novembro de 1994.</p>
<p>Miguel Taboada de Santiago</p>
<p>Alcalde</p>

