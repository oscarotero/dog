---
date: '1995-01-04'
id: '9892'
page: 160
number: 3
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Anuncio do 8 de novembro de 1994, da Delegación Provincial da Coruña, polo que
  se somete a información pública a solicitude de urxente ocupación de bens e
  dereitos afectados polas instalacións eléctricas en Pedra-Gándara e en
  Sobreira no concello de Zas, a prol da entidade mercantil Unión
  Eléctrica-Fenosa, S.A.
range: Anuncio
url: 'https://www.xunta.gal/dog/Publicados/1995/19950104/Anuncio9892_gl.html'
---
<p>De conformidade co disposto no artigo 31 do Regulamento da Lei 10/1966, do 18 de marzo, sobre expropiación forzosa e sancións en materia de instalacións</p>
<p>eléctricas aprobado polo Decreto 2.619/1966, do 20 de outubro, sométese a información pública a solicitude de Unión Eléctrica-Fenosa, S.A., co enderezo na r/ Fernando Macías nº 2, 15004 A Coruña, de declaración de urxente ocupación para a expropiación forzosa e imposición de servidumes de paso sobre os bens e dereitos que se afectan polas instalacións:</p>
<p>-Liña eléctrica a 15/20 kV en Pedra-Gándara, no concello de Zas. (Expediente número 52.502).</p>
<p>-Liña eléctrica a 15/20 kV e centro de transformación en Sobreira, no concello de Zas. (Expediente número 52.664).</p>
<p>As declaracións de utilidade pública, en concreto, das devanditas instalacións, que foron outorgadas con datas 11 de febreiro e 26 de xullo de 1993, respectivamente, levan implícitas en todo caso a necesidade de ocupación dos bens ou adquisición dos dereitos afectados, así como a imposición da servidume de paso de enerxía eléctrica, segundo o artigo 14.1 do Decreto 2.619/1966.</p>
<p>En consecuencia, calquera persoa dentro dos quince días seguintes ós da publicación deste anuncio que se inserirá no Diario Oficial de Galicia, no Bole-</p>
<p>tin Oficial da Provincia, no xornal El Ideal Gallego, e no taboleiro de edictos do concello de Zas, e os interesados propostos como titulares dos predios afectados contidos nas relacións que se engaden, ós que se lles practicará notificación individual, os que non foi posible o mutuo acordo, en igual prazo, conforme o artigo 16 do Decreto 2.619/1966, poderán aportar por escrito os datos oportunos para rectificar posibles erros das devanditas relacións, así como formula-las alegacións en razón do disposto nos artigos 25 e 26 do Decreto; para tal efecto estarán expostos os expedientes cos planos de situación e parcelario das instalacións nesta delegación, sita no edificio administrativo Monelos, 15071 A Coruña, en horas de oficina.</p>
<p>En todo caso os propietarios afectados poderán solicitar a través deste organismo expropiante que o peticionario lles facilite os demais datos que consideren precisos para a identificación dos seus bens, segundo o artigo 15 do Decreto 2.619/1966.</p>
<p>A Coruña, 8 de novembro de 1994.</p>
<p>Juan Ignacio Lizaur Otero</p>
<p>Delegado provincial da Coruña</p>

