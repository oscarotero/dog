---
date: '1995-01-04'
id: 981A
page: 149
number: 3
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 7 de decembro de 1994, da Dirección Xeral de Recursos Humanos,
  pola que se emprazan as partes interesadas no recurso
  contencioso-administrativo número 01/2346/1994, interposto por Almudena
  Álvarez Iglesias.
range: Resolución
url: 'https://www.xunta.gal/dog/Publicados/1995/19950104/Anuncio981A_gl.html'
---
<p>Notificóuselle ó Servicio Galego de Saúde Providencia da Sección Primeira da Sala do Contencioso-Administrativo do Tribunal Superior de Xustiza de Galicia, pola que se admite o recurso contencioso-administrativo número 2.346/1994, interposto por Almudena Álvarez Iglesias contra a resolución do 12 de setembro de 1994, desta dirección xeral (DOG nº 187, do 27 de setembro), pola que se resolve definitivamente o concurso voluntario de traslados para a provisión de prazas de persoal facultativo especialista, persoal sanitario non facultativo e persoal non sanitario das institucións sanitarias dependentes do Servicio Galego de Saúde, en concreto no que refire ás prazas de auxiliar de enfermería dependentes do Centro de Atención Primaria número 4 de Pontevedra.</p>
<p>En consecuencia, esta dirección xeral acorda, de conformidade co disposto no artigo 64 da Lei reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento a tódalas persoas interesadas no procedemento e se emprazan para que poidan comparecer en forma en autos na Sección Primeira da Sala do Contencioso-Administrativo do Tribunal Superior de Xustiza de Galicia, no prazo de nove días.</p>
<p>Santiago de Compostela, 7 de decembro de 1994.</p>
<p>Carlos Negreira Souto</p>
<p>Director xeral de Recursos Humanos</p>

