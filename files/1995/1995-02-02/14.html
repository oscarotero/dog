---
date: '1995-02-02'
id: A0A6
page: 1
number: 23
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 29/1995, do 20 de xaneiro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto
  26/P.O.L./1994-Lugo: de Lugo á Ponte Ombreiro, p.k. 0,988 ó 2,055.
range: Decreto
url: 'https://www.xunta.gal/dog/Publicados/1995/19950202/AnuncioA0A6_gl.html'
---
<p>A Deputación Provincial de Lugo, en sesión celebrada o día 19 de setembro de 1994, aprobou o proxecto 26/P.O.L./1994-Lugo: de Lugo á Ponte Ombreiro, p.k. 0,988 ó 2,055 e, na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A Deputación Provincial remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 26 de decembro de 1994, baixo o número 13.367.</p>
<p>Os bens nos que se concreta a declaración de urxente ocupación están determinados no expediente que se semeteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 16 de decembro de 1994 baixo o número 13.117.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado por tratarse de obras de grande interese provncial, xa que figuran incluídas no Plan Provincial de Obras e Servicios, no ano 1994 número 26/P.O.L.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2 e 28.2 do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día vinte de xaneiro de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto 26/P.O.L./1994-Lugo: de Lugo á Ponte Ombreiro, p.k. 0,988 ó 2,055.</p>
<p>Santiago de Compostela, vinte de xaneiro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións</p>
<p>Laborais</p>

