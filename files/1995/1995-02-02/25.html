---
date: '1995-02-02'
id: A0DA
page: 1
number: 23
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 16 de xaneiro de 1995 pola que se anuncia poxa pública para o
  alleamento de quince (15) locais comerciais en Betanzos, seis (6) nas Pontes
  de García Rodríguez, tres (3) en Cedeira, un (1) en Fene e un (1) en Santiago
  de Compostela, nos grupos ou polígonos dos expedientes que se citan (C-88-010
  e cinco máis).
range: Resolución
url: 'https://www.xunta.gal/dog/Publicados/1995/19950202/AnuncioA0DA_gl.html'
---
<p>Anúnciase poxa pública para o alleamento, de conformidade co prevido no artigo 2º do Decreto 336/1992, do 26 de novembro, de quince (15) locais comerciais existentes en Betanzos, seis (6) nas Pontes de García Rodríguez, tres (3) en Cedeira, un (1) en Fene e un (1) en Santiago de Compostela,</p>
<p>integrados nos grupos ou polígonos de vivendas construídos ó abeiro dos expedientes que a continuación</p>
<p>se relacionan, con expresión da súa numeración, situación, superficie aproximada e importe tipo de poxa.</p>
<p>A poxa rexerase polo prego de cláusulas administrativas aprobado por esta dirección xeral o 3 de marzo de 1993, que estará á disposición dos posibles licitadores na Xefatura Provincial do Instituto Galego da Vivenda e Solo da Coruña, edificio de servicios múltiples, 9ª planta (ala sur), rúa de Salvador de Madariaga, s/n.</p>
<p>O prazo de presentación das proposicións pecharase ás 14 horas do vixésimo día hábil seguinte ó da publicación desta resolución no Diario Oficial de Galicia. De coincidir en sábado o último día hábil para a presentación de proposicións, o prazo entenderase prorrogado ata as 14 horas do seguinte día hábil, en sobre pechado no rexistro da Xefatura Provincial do Instituto Galego da Vivenda e Solo da Coruña, de 9 a 14 horas, ou ben por correo; se se utiliza este procedemento deberanse cumpri-los requisitos establecidos no artigo 100 do Regulamento xeral de contratacións do Estado, modificado polo Real decreto 2.528/1986, do 28 de novembro.</p>
<p>A poxa celebrarase en acto público nos locais da Xefatura Provincial do Instituto Galego da Vivenda e Solo da Coruña, sito no edificio de servicios múltiples, 9ª planta, rúa de Salvador de Madariaga, s/n, ás 10 horas do cuarto día hábil seguinte a aquel en que termine o prazo de presentación de ofertas.</p>
<p>O importe desta anuncio será satisfeito proporcionalmente polos adxudicatarios.</p>
<p>Santiago de Compostela, 16 de xaneiro de 1995.</p>
<p>José Antonio Gil Sotres</p>
<p>Director xeral do Instituto Galego</p>
<p>da Vivenda e Solo</p>

