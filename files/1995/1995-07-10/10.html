---
date: '1995-07-10'
id: '2586'
page: 5
number: 131
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 24 de maio de 1995, da Secretaría Xeral da Comisión Galega do
  Medio Ambiente, pola que se somete a información pública o estudio de efectos
  ambientais do proxecto de aproveitamento hidroeléctrico dos ríos Soldón e
  Vilarmel.
range: Resolución
url: 'https://www.xunta.gal/dog/Publicados/1995/19950710/Anuncio2586_gl.html'
---
<p>O artigo 2.4º do Decreto 327/1991, do 4 de outubro, de avaliación de efectos ambientais para Galicia (DOG nº 199, do 15 de outubro), dispón que o órgano ambiental someterá o estudio de efectos ambientais ó trámite de información pública, durante quince días hábiles, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>Primeiro.-Someter a información pública, no prazo de quince días hábiles, contados a partir da publicación da presente resolución, o estudio de efectos ambientais do proxecto de aproveitamento hidroeléctrico dos ríos Solfón e Vilarmel, sito nos concellos de Quiroga e Folgoso do Courel (Lugo), e promovido por LEMFI, S.A.</p>
<p>Segundo.-Para os ditos efectos informativos, poranse á disposición dos administrados exemplares nas seguintes dependencias:</p>
<p>-Secretaría Xeral da Comisión Galega do Medio Ambiente.</p>
<p>-Delegación Provincial da Consellería da Presidencia e Administración Pública (Comisión Provincial de Medio Ambiente) da provincia de Lugo.</p>
<p>-Concello de Quiroga.</p>
<p>-Concello de Folgoso do Courel.</p>
<p>Terceiro.-As alegacións formularanse durante o dito prazo de quince días.</p>
<p>Cuarto.-Unha vez finalizado o mencionado prazo, remitirase o expediente coas correspondentes alegacións á Secretaría Xeral da Comisión Galega do Medio Ambiente.</p>
<p>Santiago de Compostela, 24 de maio de 1995.</p>
<p>José Luis Aboal García-Tuñon</p>
<p>Secretario xeral da Comisión Galega do Medio Ambiente</p>
<p>9504197</p>

