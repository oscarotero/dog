---
date: '1995-03-17'
id: C5DA
page: 2
number: 54
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 15 de febreiro de 1995, da Dirección Xerencia do complexo
  hospitalario Xeral-Cíes de Vigo, pola que se anuncia concurso público número
  1S/1995, baixo a configuración de contrato administrativo especial, para a
  contratación do servicio de cafetería-comedor do complexo hospitalario.
range: Resolución
url: 'https://www.xunta.gal/dog/Publicados/1995/19950317/AnuncioC5DA_gl.html'
---
<p>A Dirección Xerencia do complexo hospitalario Xeral-Cíes de Vigo, en virtude das atribucións que lle foron delegadas conforme o establecido no artigo 7º f) da orde da Consellería de Sanidade y Servicios Sociais do 15 de setembro de 1994 (DOG nº 191, do 3 de outubro), convoca o seguinte concurso público:</p>
<p>I. Obxecto.-Contratación do servicio de cafetería-comedor do complexo hospitalario, coa execución previa por conta do adxudicatario das obras de remodelación e acondicionamento do edificio no que irá instalado, e de conformidade coas condicións previas e básicas fixadas pola Administración.</p>
<p>II. Prazo de execución.-O prazo máximo de execución das obras de remodelación establécese en sete meses (7 meses), contados desde o momento da adxudicación definitiva.</p>
<p>III. Fianza provisional.-Dous millóns seiscentas corenta mil pesetas (2.640.000 ptas.)</p>
<p>IV. Duración do contrato.-O prazo máximo de duración do contrato fíxase en 20 anos, prorrogables de mediar acordo mutuo das partes.</p>
<p>V. Documentos de interese para os licitadores.-O prego de cláusulas administrativas particulares e demais documentación complementaria pódense solicitar na Sección de Contratación Administrativa do complexo hospitalario Xeral-Cíes, rúa Pizarro, 22, 36204 Vigo, en días laborais desde as 9 ata as 14.30 horas no teléfono (986) 81 60 28 e fax (986) 81 60 29.</p>
<p>VI. Presentación de proposicións.-As proposicións, asinadas polo licitador ou persoa que o represente, deberanse presentar en man, en sobres pechados e lacrados, no rexistro xeral do complexo hospitalario Xeral-Cíes, antes das 13 horas do vixésimo día hábil contado a partir do seguinte ó da publicación desta resolución no DOG, ou por correo do xeito indicado no artigo 100 do RXCE.</p>
<p>VII. Apertura de proposicións.-A apertura das proposicións admitidas será realizada pola mesa de contratación, reunida en acto público, na sala de xuntas do Hospital Xeral ás 10 horas do décimo primeiro día natural contado a partir do seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>VIII. Documentación que deberán aporta-los licitadores.-Os documentos que figuran no prego de cláusulas administrativas particulares.</p>
<p>IX. Anuncios.-Os anuncios do presente concurso público serán por conta do adxudicatario do contrato.</p>
<p>Vigo, 15 de febreiro, de 1995.</p>
<p>Juan José Equiza Escudero</p>
<p>Director xerente do Complexo Hospitalario</p>
<p>Xeral-Cíes de Vigo</p>

