---
date: '1995-03-17'
id: C5D2
page: 2
number: 54
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Anuncio do 21 de febreiro de 1995, da Delegación Provincial da Coruña, pola
  que se somete a información pública a solicitude de urxente ocupación de bens
  e dereitos afectados polas instalacións eléctricas que se indican a prol da
  entidade mercantil Unión Eléctrica-Fenosa, S.A.
range: Anuncio
url: 'https://www.xunta.gal/dog/Publicados/1995/19950317/AnuncioC5D2_gl.html'
---
<p>De conformidade co disposto no artigo 31 do Regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2.619/1966, do 20 de outubro, sométese a información pública a solicitude de Unión Eléctrica-Fenosa, S.A., co enderezo na r/ Fernando Macías, 2, 15004 A Coruña, de declaración de urxente ocupación para a expropiación forzosa e imposición de servidumes de paso, sobre os bens e dereitos que se afectan pola instalación da liña eléctrica a 66 kV desde a subestación de Zarzo á de Aranga, nos concellos de Paderne, Coirós e Aranga (Expediente nº 52.547).</p>
<p>A declaración de utilidade pública, en concreto, da devandita instalación, que foi outorgada por resolución do 15 de febreiro de 1993, leva implícita en todo caso, a necesidade de ocupación dos bens ou adquisicións dos dereitos afectados, así como a imposición da servidume de paso de enerxía eléctrica, segundo o artigo 14.1 do Decreto 2.619/1966.</p>
<p>En consecuencia, calquera persoa dentro dos quince días seguintes ós da última publicación deste anuncio que se inserirá no Diario Oficial de Galicia, no Boletín Oficial da Provincia, e no xornal El Ideal Gallego, e os interesados propostos como titulares dos predios afectados contidos nas adxuntas relacións, ós que se lles practicará notificación individual, cos que non foi posible o mutuo acordo, en igual prazo, conforme o artigo 16 do Decreto 2.619/1966, poderán aportar por escrito os datos oportunos para rectificar posibles erros das devanditas relacións, así como formula-las alegacións en razón do disposto nos artigos 25 e 26 do Decreto, para tal efecto estará exposto o expediente cos planos de situación e parcelario das instalacións nesta delegación, sita no edificio administrativo Monelos, 15071 A Coruña, en horas de oficina.</p>
<p>Cando os interesados neste procedemento sexan descoñecidos, se ignore o lugar da notificación ou medio que permita ter constancia da recepción, a notificación farase conforme o artigo 59.4 da Lei de réxime xurídico das Administracións públicas e do procedemento administrativo común (Lei 30/1992, do 26 de novembro).</p>
<p>En todo caso, os propietarios afectados, poderán solicitar a través deste organismo expropiante que o peticionario lles facilite os demais datos que consideren precisos para a identificación dos seus bens, segundo o artigo 15 do Decreto 2.619/1966.</p>
<p>A Coruña, 21 de febreiro de 1995.</p>
<p>Manuel Estévez Mengotti</p>
<p>Delegado provincial da Coruña en funcións</p>

