---
date: '1995-03-23'
id: C602
page: 2
number: 58
agency: 'CONSELLERÍA DE AGRICULTURA, GANDERÍA E MONTES'
section: I. DISPOSICIÓNS XERAIS
title: >-
  Orde do 3 de marzo de 1995 pola que se establecen os medios de control dos
  consellos reguladores das denominacións de orixe e dos órganos rectores das
  denominacións de calidade.
range: Orde
url: 'https://www.xunta.gal/dog/Publicados/1995/19950323/AnuncioC602_gl.html'
---
<p>A Lei 25/1970, do 22 de decembro, do Estatuto da vide, do viño e dos alcois, e o seu regulamento aprobado polo Decreto 835/1972, do 23 de marzo, integra os consellos reguladores das denominacións de orixe na Administración, como órganos desconcentrados desta, sinalando as súas obrigas respecto dos organismos dos que dependen.</p>
<p>Conforme co artigo 30.I.3 e 4 do Estatuto de autonomía de Galicia e o Real decreto 4.189/1982, do 29 de decembro, sobre traspasos de funcións e servicios en materia de denominacións de orixe, viticultura e enoloxía e ensinanzas profesionais náutico-pesqueiras, as competencias atribuídas pola Lei 25/1970, do 22 de decembro, e o seu regulamento ó Instituto Nacional de Denominacións de Orixe (INDO) correspóndenlle á Consellería de Agricultura, Gandería e Montes sen prexuízo da súa colaboración coa Administración central.</p>
<p>O Decreto 248/1983, do 15 de decembro, crea a denominación «producto galego de calidade» e o Decreto 69/1988, do 10 de marzo, regula a denominación «producto galego de calidade», con base na Lei 25/1970 e o Decreto 835/1972.</p>
<p>As dificultades atopadas na aplicación da normativa estatal e autonómica en materia de denominación de orixe e de calidade, tendo en conta as competencias asumidas pola Consellería de Agricultura, Gandería e Montes e as reservadas ó Estado, así como a necesidade de precisa-los mecanismos de control, fan necesaria unha normativa de desenvolvemento, co fin de que os consellos reguladores e órganos rectores poidan cumpri-las súas obrigas coa consellería dunha maneira máis precisa.</p>
<p>En consecuencia, de acordo co disposto no artigo 30.I.4 do Estatuto de autonomía de Galicia e en uso das facultades que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1.-</p>
<p>1.-Os consellos reguladores e os órganos rectores das denominacións de calidade situadas no territorio da Comunidade Autónoma están integrados na Consellería de Agricultura, Gandería e Montes como órganos desconcentrados dela.</p>
<p>2.-En consecuencia, todas aquelas funcións non previstas no Regulamento das denominacións de orixe e de calidade serán realizadas polos consellos reguladores e órganos rectores coa autorización da Consellería de Agricultura, Gandería e Montes.</p>
<p>Artigo 2.-</p>
<p>1.-A Consellería de Agricultura, Gandería e Montes poderá dirixi-las actividades dos consellos reguladores e órganos rectores mediante instruccións e ordes de servicio, de conformidade co artigo 21 da Lei 30/1992, do 26 de novembro, de réxime xurídico das administracións públicas e procedemento administrativo común.</p>
<p>2.-O incumprimento das instruccións ou das ordes de servicio non afecta por si só á validez dos actos dictados polos consellos reguladores ou órganos rectores, sen prexuízo da responsabilidade disciplinaria en que puidesen incorrer.</p>
<p>Artigo 3.-</p>
<p>1.-Os consellos reguladores e órganos rectores, de acordo co establecido nos seus regulamentos particulares, celebrarán reunións plenarias ordinarias ou extraordinarias.</p>
<p>2.-Nun prazo máximo de oito días naturais, contados a partir da data da reunión, deberán enviar á Dirección Xeral de Producción Agropecuaria e Industrias Agroalimentarias copia da convocatoria e da orde do día para a dita reunión, xunto cun informe do secretario, co visto e prace do presidente, dos acordos tomados.</p>
<p>Artigo 4.-</p>
<p>Os consellos reguladores e órganos rectores enviarán puntualmente os informes que sinala a lexislación vixente e os seus regulamentos particulares, ademais de calquera outro que a Consellería de Agricultura, Gandería e Montes lles requiran.</p>
<p>Artigo 5.-</p>
<p>l.-De acordo co establecido nos regulamentos particulares, os consellos reguladores e órganos rectores deben ter un programa para o control de calidade dos productos amparados, aprobado pola Consellería de Agricultura, Gandería e Montes.</p>
<p>2.-No dito programa definirase coa maior amplitude e previsión posibles os parámetros que caracterizarán o producto que se vai amparar pola denominación.</p>
<p>O mencionado programa deberá incluí-las distintas accións a realizar polo consello regulador ou órgano rector, para comprobar que o producto reúne os parámetros anteriormente definidos, así como o cumprimento do establecido no regulamento particular.</p>
<p>Artigo 6.-</p>
<p>1.-Os consellos reguladores e órganos rectores, de acordo co establecido na Lei 25/1970 e nos seus propios regulamentos, elaborarán anualmente os seus orzamentos de ingresos e gastos que enviarán para a súa aprobación á Consellería de Agricultura, Gandería e Montes, antes do 15 de novembro de cada ano.</p>
<p>2.-A estructura dos ditos orzamentos axustarase ós criterios establecidos no artigo 49 da Lei 11/1992, do 7 de outubro, de réxime finaceiro e presupostario de Galicia, utilizándose na súa confección os epígrafes recollidos no anexo desta orde.</p>
<p>Artigo 7.-</p>
<p>1.-Acompañando os orzamentos, os consellos reguladores e órganos rectores deberán envia-lo programa de actividades para o exercicio ó que se refire o orzamento e unha memoria explicativa, na que se detallarán os criterios de actuación, as cantidades unitarias, e todos aqueles datos que faciliten a correcta interpretación, de cada unha das partidas orzamentarias e os distintos programas.</p>
<p>2.-A memoria reflectirá de forma detallada as razóns e obxectivos que xustifiquen a creación de novas partidas ou partidas cun incremento superior ó 10% sobre o orzamento do exercicio anterior.</p>
<p>Artigo 8.-</p>
<p>Os consellos reguladores e órganos rectores dentro do mes seguinte a cada semestre natural presentarán un avance da execución do orzamento, así como do estado de execución dos programas, acompañado dun informe sobre a evolución da respectiva denominación.</p>
<p>Artigo 9.-</p>
<p>1.-No primeiro semestre de cada ano, os consellos reguladores e órganos rectores presentarán as contas xerais de gastos á Consellería de Agricultura, Gandería e Montes, para a súa remisión á Intervención Xeral da Xunta de Galicia, que realizará a oportuna fiscalización. Para este fin, actuarán de acordo coas instruccións establecidas pola citada Intervención Xeral con obxecto de facilita-la súa actuación.</p>
<p>2.-A Consellería de Agricultura, Gandería e Montes poderá acordar, cando o considere oportuno, a inspección e supervisión dos expedientes de gasto e a correcta aplicación das previsións orzamentarias, con especial incidencia no uso dado ás subvencións concedidas pola Administración, de acordo co establecido na lexislación vixente.</p>
<p>Artigo 10.-</p>
<p>1.-Xunto coas contas xerais, cada consello regulador e órgano rector enviará un informe das actividades realizadas no ano anterior e xustificativa dos orzamentos.</p>
<p>2.-Nese informe anual darase unha versión actualizada da denominación, incluíndo as produccións da última colleita ou exercicio e perspectivas da denominación.</p>
<p>Ademais, o informe terá que comprende-lo grao de execución de cada un dos programas, os obxectivos conseguidos e os feitos máis destacados.</p>
<p>Disposición transitoria</p>
<p>Aqueles consellos reguladores e órganos rectores que non teñan aprobado o programa de control de calidade dos productos amparados, a que se refire o artigo 5º, deberán presentalo para a súa aprobación pola Consellería de Agricultura, Gandería e Montes no prazo máximo de seis meses a partir da data de entrada en vigor desta orde.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria e Industrias Agroalimentarias para dictar normas que considere necesarias para o mellor desenvolvemento da presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 3 de marzo de 1995.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>ANEXO</p>
<p>CADRO DE PARTIDAS DE USO MÁIS</p>
<p>HABITUAL POLOS CONSELLOS REGULADORES</p>
<p>INGRESOS</p>
<p>CAPÍTULO 3: TAXAS, PREZOS PÚBLICOS E OUTROS INGRESOS.</p>
<p>ARTIGO 30: Venda de bens:</p>
<p>301: Venda de publicación</p>
<p>302: Venda de papel</p>
<p>304: Venda de productos agropecuarios</p>
<p>309: Venda doutros bens</p>
<p>ARTIGO 31: Prestación de servicios:</p>
<p>3110: Prestacións doutros servicios</p>
<p>ARTIGO 33: Taxas parafiscais:</p>
<p>356: Taxas parafiscais. Ordenación e defensa da industria agropecuaria. Agricultura.</p>
<p>01) Exacción anual sobre plantacións inscritas nos rexistros. Art. 90 A</p>
<p>02) Exacción sobre productos amparados. Art. 90 B.</p>
<p>03) Exacción por dereitos de expedición de certificados e visados de facturas. Art. 90 C.</p>
<p>04) Exacción por venda de precintas. Art. 90 C.</p>
<p>ARTIGO 38: Reintegros.</p>
<p>380: Reintegro de exercicios correntes</p>
<p>381: Reintegro de exercicios pechados</p>
<p>ARTIGO 39: Outros ingresos</p>
<p>390: Outros ingresos. Sancións</p>
<p>391: Outros ingresos. Recargo de constrinximento</p>
<p>393: Outros ingresos. Recursos eventuais</p>
<p>394: Outros ingresos. Xuros de demora</p>
<p>CAPÍTULO 4: TRANSFERENCIAS CORRENTES.</p>
<p>ARTIGO 40: Da Administración do Estado.</p>
<p>ARTIGO 45: De comunidades autónomas.</p>
<p>ARTIGO 46: De corporacións locais.</p>
<p>ARTIGO 47: De empresas privadas.</p>
<p>ARTIGO 48: De familias e institucións sen fins de lucro.</p>
<p>CAPÍTULO 5: INGRESOS PATRIMONIAIS.</p>
<p>501: Xuros de títulos valores</p>
<p>511: Xuros de anticipos e préstamos concedidos</p>
<p>521: Xuros de depósitos en c/c</p>
<p>531: Dividendos e participacións en beneficios</p>
<p>541: Renda de inmobles</p>
<p>581: Outros ingresos patrimoniais</p>
<p>CAPÍTULO 6: ALLEAMENTO DE INVESTIMENTOS REAIS.</p>
<p>601: Venda de terreos</p>
<p>602: Venda doutros investimentos</p>
<p>CAPÍTULO 7: TRANSFERENCIAS DE CAPITAL</p>
<p>ARTIGO 70: Da Administración do Estado.</p>
<p>ARTIGO 75: De comunidades autónomas.</p>
<p>ARTIGO 76: De corporacións locais.</p>
<p>ARTIGO 77: De empresas privadas.</p>
<p>ARTIGO 78: De familias e institucións sen fins de lucro.</p>
<p>GASTOS</p>
<p>OPERACIÓNS CORRENTES</p>
<p>CAPÍTULO 1: GASTOS DE PERSOAL.</p>
<p>ARTIGO 13: Laborais.</p>
<p>130: Labois fixo</p>
<p>1300: Retribucións básicas</p>
<p>1301: Outras retribucións</p>
<p>131: Laborais eventuais</p>
<p>1310: Rebribucións básicas</p>
<p>1311: Outras retribucións</p>
<p>ARTIGO 14: Outro persoal.</p>
<p>ARTIGO 15: Incentivos ó rendemento.</p>
<p>150: Productividade</p>
<p>151: Gratificacións</p>
<p>ARTIGO 16: Cotas, prestacións e gastos sociais a cargo do empregador.</p>
<p>160: Cotas sociais</p>
<p>161: Prestacións sociais</p>
<p>CAPÍTULO 2: GASTOS EN BENS CORRENTES E SERVICIOS.</p>
<p>ARTIGO 20: Arrendamentos.</p>
<p>200: Terreos e bens naturais</p>
<p>202: Edificios e outras construccións</p>
<p>203: Maquinaria, instalacións e utensilios</p>
<p>204: Material de transporte</p>
<p>209: Outro inmobilizado material</p>
<p>ARTIGO 21: Reparacións e conservación.</p>
<p>212: Edificios e outras construccións</p>
<p>213: Maquinaria, instalacións e utensilios</p>
<p>214: Material de transporte</p>
<p>ARTIGO 22: Material, subministracións e outros.</p>
<p>220: Material de oficina</p>
<p>2200: Ordinario non inventariable</p>
<p>2201: Mobiliario e outro material</p>
<p>2202: Prensa, revistas e publicacións periódicas</p>
<p>2203: Libros e outras publicacións</p>
<p>2204: Material informático</p>
<p>221: Subministracións</p>
<p>2210: Auga, luz,....</p>
<p>2211: Gasolina,....</p>
<p>2212: Vestiario</p>
<p>2213: Productos alimentarios</p>
<p>2214: Productos farmacéuticos</p>
<p>222: Comunicacións</p>
<p>223: Transporte</p>
<p>224: Seguros</p>
<p>225: Tributos</p>
<p>226: Gastos diversos</p>
<p>227: Traballos realizados por outra empresa</p>
<p>ARTIGO 23: Indemnizacións por razón do servicio.</p>
<p>230: Axudas de custos.</p>
<p>231: Locomoción</p>
<p>232: Traslados</p>
<p>ARTIGO 24: Servicios novos.</p>
<p>240: Arrendamentos</p>
<p>241: Reparación e conservación</p>
<p>242: Material, subministracións e outros</p>
<p>CAPÍTULO 3: GASTOS FINANCEIROS.</p>
<p>ARTIGO 32: Préstamos e anticipos</p>
<p>320: Xuros de préstamos e anticipos</p>
<p>3205: De comunidades autónomas</p>
<p>3206: De corporacións locais</p>
<p>3207: De empresas privadas</p>
<p>3208: De familias e institucións sen fins de lucro</p>
<p>ARTIGO 33: Depósitos, fianzas e outros.</p>
<p>339: Outros gastos financeiros</p>
<p>CAPÍTULO 4: TRANSFERENCIAS CORRENTES</p>
<p>ARTIGO 45: A comunidades autónomas.</p>
<p>ARTIGO 47: A empresas privadas.</p>
<p>ARTIGO 48: A familias e institucións sen fins de lucro.</p>
<p>OPERACIÓNS DE CAPITAL</p>
<p>CAPÍTULO 6: INVESTIMENTOS REAIS.</p>
<p>ARTIGO 60: Proxectos de investimento novo.</p>
<p>600: Terreos e bens naturais</p>
<p>602: Edificios e outras construccións</p>
<p>603: Maquinaria, instalacións e utensilios</p>
<p>604: Material de transporte</p>
<p>605: Mobiliario e outro material</p>
<p>606: Equipos para procesos de información</p>
<p>607: Equipos destinados a uso xeral</p>
<p>608: Outro inmobilizado material</p>
<p>609: Inmobilizado inmaterial</p>
<p>CAPÍTULO 7: TRANSFERENCIAS DE CAPITAL.</p>
<p>ARTIGO 75: As comunidades autónomas.</p>
<p>ARTIGO 77: A empresas privadas.</p>
<p>ARTIGO 78: A familias e institucións sen fins de lucro.</p>
<p>CAPÍTULO 9: PASIVOS FINANCEIROS.</p>
<p>ARTIGO 92: Amortización de préstamos.</p>
<p>(Nota: Realizaranse sumas parciais dos conceptos de cada artigo e dos artigos de cada capítulo. Tamén se fará o resumo dos capítulos de ingresos e gastos).</p>

