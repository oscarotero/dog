---
date: '1995-03-23'
id: C692
page: 2
number: 58
agency: CONCELLO DE CABANA
section: VI. ANUNCIOS
title: Anuncio de poxa.
range: Anuncio
url: 'https://www.xunta.gal/dog/Publicados/1995/19950323/AnuncioC692_gl.html'
---
<p>O Concello de Cabana convoca licitación pública para adxudicar, mediante poxa, a contratación da obra incluída no Fondo de Cooperación Local I: pequenas infraestructuras e equipamentos locais, titulada «Pavimentación de camiños de acceso a núcleos das parroquias de Canduas, Cesullas, Corcoesto, Cundíns e Borneiro».</p>
<p>Aprobado polo Concello Pleno, en sesión celebrada o día 23 de febreiro de 1995, o prego de condicións xurídicas e económico-administrativas que rexerán a poxa da obra de pavimentación de camiños de acceso a núcleos das parroquias de Canduas, Cesullas, Corcoesto, Cundíns e Borneiro, exponse ó público polo prazo de oito días hábiles para efectos de reclamacións.</p>
<p>Simultaneamente anúnciase poxa pública, aínda que a licitación quedará aprazada no caso de se presentaren reclamacións contra o prego de condicións.</p>
<p>1. Obxecto.-Execución da obra de pavimentación de camiños de acceso a núcleos das parroquias de Canduas, Cesullas, Corcoesto, Cundíns e Borneiro.</p>
<p>2. Tipo de licitación.-Oito millóns seiscentas corenta e sete mil catrocentas oitenta (8.647.480) pesetas, que poderá ser mellorado á baixa.</p>
<p>3. Prazo de execución.-Tres (3) meses.</p>
<p>4. Fianzas:</p>
<p>Provisional.-Cento setenta e dúas mil novecentas corenta e nove (172.949) pesetas.</p>
<p>Definitiva.-O catro por cento (4%) do importe total da adxudicación.</p>
<p>5. Presentación de proposicións.-No rexistro xeral de entrada de documentos deste concello, durante o prazo de vinte días hábiles a partir do seguinte ó da última publicación no Boletín Oficial da provincia ou no Diario Oficial de Galicia e en horas de nove a trece, en dous sobres cerrados: un terá a oferta económica e outro a documentación.</p>
<p>6. Apertura de proposicións.-Ás doce horas do segundo día hábil seguinte a aquel en que remate o prazo de presentación de proposicións.</p>
<p>7. Expediente administrativo.-Estará de manifesto durante o prazo de presentación de proposicións na secretaría do concello, onde poderá examinarse por tódolos interesados das nove ás trece horas.</p>
<p>8. Modelo de proposición:</p>
<p>Don/Dona .... con enderezo en...., rúa...., nº...., teléfono...., DNI nº ... (pasaporte ou documento que o substitúa), actuando en nome propio (ou en representación de..., DNI ou CIF nº..., e con enderezo en..., rúa..., nº..., teléfono ... ) desexa tomar parte na poxa convocada por.. e publicada en..., de data... para a execución das obras comprendidas no proxecto de... e para eses efectos fai constar:</p>
<p>1) Que ofrece o prezo de... pesetas, que significa unha baixa de... pesetas, en relación ó tipo de licitación.</p>
<p>2) Que coñece e acepta cantas obrigas se deriven dos pregos de condicións do presente contrato.</p>
<p>En... a... de.. de 199...</p>
<p>0 licitador (asinado e rubricado)</p>
<p>Modelo de sobre:</p>
<p>-Proposición para tomar parte na contratación das obras de..., presentada por..</p>
<p>En... a... de.. de 19...</p>
<p>O/a licitador/a (asinado e rubricado)</p>
<p>Documentación:</p>
<p>a) Empresario individual: fotocopia do DNI, pasaporte ou documento que o substitúa.</p>
<p>b) Persoas xurídicas: escritura de constitución ou modificación, se é o caso, inscrita no Rexistro Mercantil.</p>
<p>c) Poderes: cando o licitador non actúe no seu nome propio ou se trate dunha sociedade ou persoa xurídica, deberá achegarse poder notarial para representa-la persoa ou entidade no nome das cales concorre ante a Administración contratante.</p>
<p>d) Verificación da suficiencia de poderes: os poderes ós que se refire o apartado c) da presente cláusula deberán ser verificados na súa suficiencia previamente polo secretario da corporación ou no seu lugar polo letrado da corporación.</p>
<p>En consecuencia os licitadores deberán cumprir este requisito con anterioridade á presentación das ofertas.</p>
<p>e) As empresas estranxeiras presentarán os seus documentos constitutivos traducidos de forma oficial para o castelán ou para o galego, acompañados dun despacho expedido pola embaixada de España no país respectivo, onde se certifique que, conforme a súa lexislación, ten capacidade para contratar e obrigarse.</p>
<p>f) Declaración expresa de que a empresa interesada non está incursa en ningunha das prohibicións para contratar ou incompatibilidades establecidas no artigo 9 da vixente Lei de contratos do Estado e Regulamento de contratación das corporacións locais.</p>
<p>g) Certificación ou recibo acreditativo do pagamento do imposto de actividades económicas correspondente á actividade concreta sobre a que se ofrece.</p>
<p>h) Certificación ou recibo acreditativo de estar ó corrente no pagamento da Seguridade Social.</p>
<p>Cabana, 27 de febreiro de 1995.</p>
<p>Manuel Fariña Suárez</p>
<p>Alcalde-presidente</p>

