---
date: '1995-09-15'
id: '4426'
page: 7021
number: 178
agency: UNIVERSIDADE DE VIGO
section: VI. ANUNCIOS
title: >-
  Resolución do 7 de setembro de 1995 pola que se anuncia concurso público,
  procedemento aberto, mediante tramitación urxente, para contrata-la
  subministración dun equipo de cromatografía líquida-masas (expediente
  037/1995).
range: Resolución
url: 'https://www.xunta.gal/dog/Publicados/1995/19950915/Anuncio4426_gl.html'
---
<p>O rector, unha vez cumpridos os trámites administrativos correspondentes, resolveu anunciar concurso público, procedemento aberto, mediante tramitación urxente, para a adxudicación da subministración que a continuación se indica:</p>
<p>Obxecto: equipo de cromatografía líquida-masas (expediente 037/1995).</p>
<p>Orzamento de licitación: 27.400.000 ptas., IVE incluído.</p>
<p>Garantías: provisional, 2% do importe de licitación. Definitiva, 4% do importe de licitación.</p>
<p>Prazo de entrega: un mes segundo o indicado no prego de cláusulas.</p>
<p>Prego de condicións: os interesados poderán consultalos, ou solicita-lo seu envío por correo ó Servicio de Xestión Económica e Contratación da Universidade de Vigo, rúa Oporto, 1-2ª planta, C.P. 36201 Vigo (Pontevedra) de 9 a 14 horas, de luns a venres.</p>
<p>Lugar de presentación: as propostas presentaranse no rexistro xeral da Universidade de Vigo, rúa Oporto, 1-planta baixa, C.P. 36201 Vigo (Pontevedra) de 9 ás 14 horas de luns a venres e de 9 ata as 13 horas os sábados.</p>
<p>Prazo de presentación: o prazo límite para a recepción das ofertas, comezará o día seguinte ó da publicación deste anuncio no BOE e rematará ó décimo terceiro día natural ás 14 horas ou ás 13 horas en caso de coincidir en sábado.</p>
<p>Documentación que presentarán os licitadores: a especificada no prego de cláusulas administrativas.</p>
<p>Apertura de ofertas: terá lugar na sala de xuntas do rectorado, rúa Oporto 1-Vigo (Pontevedra) ás once horas do segundo día hábil seguinte á data límite</p>
<p>de presentación de propostas (no caso de cadrar en sábado terá lugar o día hábil seguinte).</p>
<p>Acreditación da capacidade de obrar e das condicións mínimas de solvencia económica, financeira e técnica polo licitador:</p>
<p>-Capacidade de obrar: acreditarase de acordo co disposto no prego de cláusulas.</p>
<p>-Solvencia económica e financeira: poderá acreditarse por un ou varios dos medios seguintes: informe de institucións financeiras ou, se é o caso, xustificante da existencia dun seguro de indemnización por riscos profesionais, declaración sobre a cifra global de negocios e das subministracións, servicios ou traballos realizados pola empresa no curso dos tres últimos exercicios. Trratándose de sociedades, presentación de balances ou extractos de balances se a súa publicación é obrigatoria no Estado onde estean establecidos.</p>
<p>-Solvencia técnica: mostras, descricións e fotografía dos productos que se van subministrar. Relación das principais subministracións efectuadas durante os tres últimos anos, o seu importe, datas e destino público ou privado, incorporando os correspondentes certificados destas.</p>
<p>Información adicional: o prazo mínimo de garantía dos bens que se van subministrar fíxase en un ano. Non se admitirán variantes ou alternativas.</p>
<p>O importe deste anuncio correrá a cargo da empresa adxudicataria.</p>
<p>Vigo, 7 de setembro de 1995.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>6060</p>

