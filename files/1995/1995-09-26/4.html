---
date: '1995-09-26'
id: 47DA
page: 7
number: 185
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 11 de setembro de 1995 sobre revisión de prezos e tarifas máximas por
  servicios concertados de transporte sanitario.
range: Orde
url: 'https://www.xunta.gal/dog/Publicados/1995/19950926/Anuncio47DA_gl.html'
---
<p>O Real decreto 1679/1990, do 28 de decembro, polo que se aproban as transferencias á Comunidade Autónoma galega das funcións e servicios do Instituto Nacional da Saúde, establece como unha das súas funcións, a actualización dos concertos coas entidades e institucións sanitarias ou asistenciais que presten servicio na Comunidade Autónoma.</p>
<p>A Lei 8/1991, do 23 de xullo, de reforma da Lei 1/1989, do 2 de xaneiro, do Servicio Galego de Saúde, establece no seu artigo 4 d) como competencia da Consellería de Sanidade (na actualidade Consellería de Sanidade e Servicios Sociais por Decreto 291/93 do 11 de decembro), aproba-los módulos económicos para a prestación dos servicios concertados, así como a súa modificación e revisión.</p>
<p>A orde da Consellería de Sanidade e Servicios Sociais do 19 de setembro de 1994, publicada no Diario Oficial de Galicia nº 191, do día 3 de outubro de 1994, establecía as normas para a revisión de prezos e tarifas máximas por servicios concertados de transporte sanitario para 1994.</p>
<p>Tendo en conta a evolución de índices de prezos en 1994 e as previsións para 1995, resulta necesaria a actualización das condicións económicas dos concertos actualmente vixentes, así como a das tarifas máximas establecidas para as diferentes modalidades de servicios</p>
<p>En virtude de todo isto, a proposta da Dirección Xeral de Recursos Económicos,</p>
<p>DISPOÑO:</p>
<p>Artigo 1º-Ambulancias asistidas.</p>
<p>1. As tarifas máximas para 1995, para o traslado de enfermos nesta modalidade de transporte serán as seguintes:</p>
<p>Por cada servicio urbano:</p>
<p>Se o médico e ATS é persoal da empresa concertada: 31.995 ptas.</p>
<p>Se o médico e ATS é persoal do Sergas: 25.331 ptas.</p>
<p>Por cada servicio interurbano:</p>
<p>Se o médico e ATS é persoal da empresa concertada, por Km: 191 ptas.</p>
<p>Se o médico e ATS é persoal do Sergas, por Km: 124 ptas.</p>
<p>Tempo de espera:</p>
<p>Se o médico e ATS é persoal da empresa concertada, cada hora: 3.665 ptas.</p>
<p>Se o médico e ATS é persoal do Sergas, por cada hora: 2.463 ptas.</p>
<p>2. O tempo de espera, para o efecto de aplicación da tarifa fixada por este concerto, computarase cando se advirta ó conductor da ambulancia da necesidade</p>
<p>de regreso do enfermo, para traslados interurbanos distantes máis de 40 Km; aboarase a tarifa establecida por horas completas desde a primeira hora de espera, esta incluirá e ata un máximo de 4 horas, e non se aboarán tempos de espera por períodos inferiores a 60 minutos.</p>
<p>Os concertos vixentes que non incorporaran este concepto nos seus contratos, requirirán a aceptación expresa da empresa concertada para a súa incorporación.</p>
<p>3. As tarifas dos concertos vixentes con anterioridade á entrada en vigor da presente orde, revisaranse aplicando sobre as tarifas de cada concerto o 3,5 por 100 de aumento para cada modalidade de servicio, sempre que as tarifas resultantes non sexan superiores ás tarifas máximas establecidas no presente artigo.</p>
<p>Artigo 2º .-Ambulancias non asistidas.</p>
<p>1. As tarifas máximas aplicables para 1995, polo traslado de enfermos nesta modalidade de transporte, serán as seguintes:</p>
<table><tbody><tr><td></td></tr>
<tr><td>Transporte
programado
Pesetas</td><td>Transporte
non programado
Pesetas</td></tr>
<tr><td></td></tr>
</tbody></table>
<table><tbody><tr><td>Servicios interurbanos:
Por cada quilómetro</td><td>55,08</td><td>60,30</td></tr>
<tr><td></td></tr>
<tr><td>Servicios urbanos:
Por cada servicio urbano:
En poboacións de máis
de 200.000 habitantes</td><td>1.666,00</td><td>1.825,00</td></tr>
<tr><td></td></tr>
<tr><td>En poboacións de ata
200.000 habitantes</td><td>1.178,00</td><td>1.291,00</td></tr>
<tr><td></td></tr>
<tr><td>Tempo de espera:
Por cada hora:</td><td>1.579</td></tr>
<tr><td></td></tr></tbody></table>
<p>O cómputo e aboamento do tempo de espera realizarase tal e como se define no Art. 1º da presente orde, con independencia de que o servicio sexa ou non programado.</p>
<p>Artigo 3º.-Transporte colectivo de enfermos.</p>
<p>1.- Transporte colectivo interurbano. As tarifas máximas para os novos concertos que se subscriban en 1995, polo traslado de enfermos nesta modalidade de transporte, serán as seguintes:</p>
<p>1.1. Importe fixo mensual: 251.871 ptas./vehículo. Este importe aboarase por cada mes que o vehículo prestase os seus servicios a requirimento das direccións provinciais do Servicio Galego de Saúde, e inclúe a realización polo vehículo dun mínimo de 75 servicios mensuais, considerando como servicio o traslado dun enfermo desde o seu domicilio a un centro asistencial e o retorno.</p>
<p>1.2. Importe por quilómetro, 50 ptas. Este importe aboarase polos quilómetros percorridos diariamente, calquera que sexa o número de enfermos trasladados, e non se computarán os percorridos en valeiro e determinaranse o número de Km. segundo as distancias</p>
<p>máis curtas entre as localidades da ruta contidas no mapa oficial de estradas, editado polo Ministerio de Obras Públicas e Transportes.</p>
<p>1.3 Importe por servicio adicional: 317 ptas. Este importe aboarase polos servicios realizados que superen os 75 mensuais establecidos no punto 1.1 e coa mesma definición.</p>
<p>2. En atención ás necesidades asistenciais concretas, a Dirección Xeral de Asistencia Sanitaria poderá propoñe-la concertación de Servicios de Transporte Colectivo de enfermos no medio urbano, logo da determinación das tarifas aplicables en cada caso.</p>
<p>Artigo 4º</p>
<p>As tarifas dos concertos vixentes á entrada en vigor da presente orde poderanse incrementar nun 3,5 por cento, sempre que non superen as tarifas máximas establecidas nos artigos 1º, 2º e 3º. Igualmente poderanse incrementar na porcentaxe máxima do 3,5 por cento, os concertos de transporte sanitario subscritos polo Sergas distintos dos sinalados nos anteriores artigos, excepto os formalizados no ano 1995.</p>
<p>Artigo 5º.-Concertos especiais de transporte.</p>
<p>Dentro do plan asistencial de transporte sanitario de cada provincia e cando o Servicio Galego de Saúde o considere necesario para garanti-lo servicio de transporte sanitario, calquera que sexa a modalidade deste, en determinadas poboacións, poderase contratar mediante o establecemento dunha contraprestación económica consistente nun canon fixo mensual.</p>
<p>Este canon calcularase en función da previsión de servicios que se vai realizar e do número posible de enfermos usuarios, así como das distancias existentes ós centros de tratamento.</p>
<p>A contraprestación que se estableza non poderá supera-las tarifas vixentes con carácter xeral. As condicións administrativas e económicas deberán ser aprobadas polo Servicio Galego de Saúde.</p>
<p>As condicións económicas dos concertos especiais de transporte revisaranse de acordo co previsto en cada concerto.</p>
<p>Artigo 6º.-Normas de procedemento.</p>
<p>1. A aplicación da revisión de tarifas dos concertos vixentes o 31 de decembro de 1994, realizarase automaticamente polo Servicio Galego de Saúde, con efectos desde o día 1 de xaneiro de 1995, agás as autorizacións de uso temporais nas que a tarifa aplicable será a que expresamente sexa aceptada pola empresa para o período da súa vixencia. Non obstante a partir da data de entrada en vigor desta orde, as tarifas máximas que se autoricen serán as incluídas nesta.</p>
<p>2.-Para axiliza-la aplicación inmediata desta norma deberase observa-lo seguinte procedemento:</p>
<p>2.1 Os directores provinciais do Servicio Galego de Saúde, no prazo máximo de un mes, a partir da data de publicación desta disposición, formularán unha nota dilixencia por cada concerto vixente na súa provincia, na que se faga constar a contía do</p>
<p>incremento e os novos prezos resultantes por cada unha das prestacións ou servicios que a empresa teña validamente concertados, así como a data a partir da cal se adquira o dereito ó incremento. O contido desta dilixencia será comunicado por calquera medio que permita deixar constancia ó representante legal da empresa concertada, e outórgaselle un prazo máximo de vinte días para presentar escrito de conformidade, ou, se é o caso, alegacións de disconformidade.</p>
<p>2.2 Se transcorrido o prazo indicado non se producise ningunha comunicación por parte da empresa concertada ou se recibira escrito de conformidade dela, o director provincial remitiralle a nota dilixencia sen asinar, á Intervención Territorial Delegada para a súa preceptiva fiscalización. Unha vez intervida favorablemente, o director provincial emitirá resolución, elevando a definitiva a revisión proposta.</p>
<p>Esta resolución acompañada dun exemplar da nota dilixencia, remitirase á empresa concertada por calquera medio que permita deixar constancia, á Dirección Xeral de Asistencia Sanitaria, á Intervención Territorial e á Subdirección Xeral de Presupostos e Xestión Económica da Dirección Xeral de Recursos Económicos.</p>
<p>2.3 Sen prexuízo dos recursos que ó respecto poidan presentarse, a dirección provincial procederá a efectua-las liquidacións de atrasos correspondentes e a tramita-las sucesivas facturacións coas novas tarifas.</p>
<p>2.4 Se transcorrido o prazo citado de vinte días se producise escrito de disconformidade por parte da empresa concertada, a dirección provincial elevará o expediente á Dirección Xeral de Recursos Económicos para a resolución que proceda.</p>
<p>Artigo 7º</p>
<p>Os servicios de inspección, velarán polo correcto cumprimento das obrigas das empresas concertadas e en particular das que se refiren ó tratamento adecuado dos enfermos da Seguridade Social.</p>
<p>Artigo 8º</p>
<p>As tarifas establecidas na presente orde, inclúen tódolos impostos, taxas e cargas legais que gravan ou poidan grava-los servicios obxecto de contratación por lo Servicio Galego de Saúde.</p>
<p>Disposicións derradeiras</p>
<p>Primeira.-Facúltase o director xeral de Asistencia Sanitaria e ó director xeral de Recursos Económicos para adopta-las medidas necesarias en relación coa execución e desenvolvemento desta orde.</p>
<p>Segunda.-Esta orde entrará en vigor ó día seguinte ó da súa publicación no Diario Oficial de Galicia.</p>
<p>Santiago de Compostela, 11 de setembro de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>
<p>9505049</p>

