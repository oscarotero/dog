---
date: '1995-06-14'
id: F4FA
page: 4
number: 113
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 165/1995, do 3 de xuño, polo que se declara a urxente ocupación, para
  efectos de expropiación forzosa, polo concello de Narón (A Coruña), dos bens e
  dereitos necesarios para a realización das obras do proxecto de urbanización
  campo da festa na Gándara (rúas A-B-C-D-E).
range: Decreto
url: 'https://www.xunta.gal/dog/Publicados/1995/19950614/AnuncioF4FA_gl.html'
---
<p>O Concello de Narón (A Coruña), en sesión celebrada o día 29 de xullo de 1994, aprobou o proxecto de urbanización campo da festa na Gándara (rúas A-B-C-D-E) e na sesión do 27 de xaneiro de 1995 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 10 de maio de 1995 baixo o número 4234.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda, emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 31 de marzo de 1995 baixo o número 3021.</p>
<p>Considérase necesaria declaración de urxente ocupación dos bens e dereitos precisos para a realización das obras do proxecto técnico sinalado, porque a execución das obras abranguidas no proxecto facilitará o desenvolvemento do núcleo na zona de actuación contemplada e pendente de consolidación pola edificación que permitirá que esa consolidación do núcleo urbano siga avanzando ó dota-la zona de servicios urbanísticos correspondentes.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día tres de xuño de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Narón (A Coruña), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución</p>
<p>das obras do proxecto de urbanización campo da festa na Gándara (rúas A-B-C-D-E).</p>
<p>Santiago de Compostela, tres de xuño de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

