---
date: '1995-01-20'
id: 95D6
page: 710
number: 14
agency: CONCELLO DE VIVEIRO
section: VI. ANUNCIOS
title: >-
  Edicto do 22 de novembro de 1994 polo que se acorda a prórroga da suspensión
  do outorgamento de licencias motivada polo Plan Especial de Protección e
  Reforma Interior da zona vella de Viveiro.
range: Edicto
url: 'https://www.xunta.gal/dog/Publicados/1995/19950120/Anuncio95D6_gl.html'
---
<p>O Pleno deste concello, na sesión ordinaria celebrada o día vinteoito de outubro de mil novecentos noventa e catro, co quorum legalmente establecido, acordou, de acordo co establecido no artigo 102.2 da Lei 1/1992, do 26 de xuño, prorrogar polo prazo de un ano a suspensión do outorgamento de licencias de parcelación dos terreos, edificación e demolición nos puntos que se determinaron no acordo plenario de data vintenove de outubro de mil novecentos noventa e tres, referidos ó plano P3 da documentación gráfica e que son os seguintes:</p>
<p>1.-Predio lindante co convento de San Francisco e o antigo fogar xuvenil na UU2.</p>
<p>2. Espacio libre EL25 (x) na UU2.</p>
<p>3. Espacio comprendido entre a rúa de Alfolíes e ruela do Muro EL11 (x) na UU1.</p>
<p>4. Restos da edificación na rúa Díaz Freixo Ql2 (OE) na UU1.</p>
<p>5. Restos da edificación correspondente ó nº 19 da praza Maior e nº 1 e 3 da rúa Teodoro de Quirós na UU1.</p>
<p>6. Superficie EL17 (x) situada entre a Avda. Nicolás Cora Montenegro e a rúa María das Alas Pumariño na UU1.</p>
<p>7. Horta do convento das Irmás Concepcionistas EL16 (x) na UU1.</p>
<p>8. Edificio nº 13 na rúa Melitón Cortiñas Ql4 (SC) na UU1.</p>
<p>9. Edificacións existentes no espacio EL34 (x) na UU3.</p>
<p>10. Terreos correspondentes ó porto de Viveiro na UU3.</p>
<p>11. Antiga estación de autobuses e edificio lindante na UU3.</p>
<p>12. Predio lindante co antigo hotel Venecia na UU3.</p>
<p>13. Predio lindante co CD7 da UU4 (coñecido como Fonte de Cadafalso).</p>
<p>14. Espacio previsto para a rede viaria, comprendido entre a rúa do Chamorro e o Cristo dos Malates EL43 (x) na UU4.</p>
<p>15. Espacio previsto para rede viaria entre os cuarteiróns RM351 e RM361 (zona de Verxeles) na UU3.</p>
<p>Así mesmo, faise extensiva a suspensión do outorgamento de licencias ós edificios que aparecen catalogados no documento.</p>
<p>Viveiro, 22 de novembro de 1994.</p>
<p>O alcalde</p>
<p>Rubricado</p>

