---
date: '1995-01-20'
id: '9556'
page: 692
number: 14
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 11 de xaneiro de 1995 pola que se aproban os tipos de xuro
  máximos que as entidades financeiras lles aplicarán durante 1995 ós préstamos
  subvencionados dos convenios en vigor de axuda financeira ó sector productivo
  agrario.
range: Resolución
url: 'https://www.xunta.gal/dog/Publicados/1995/19950120/Anuncio9556_gl.html'
---
<p>De conformidade cos convenios de colaboración de axuda financeira ó sector productivo agrario asinados coas entidades financeiras durante os anos 1988, 1989, 1990 e 1991, os tipos de xuro dos prés</p>
<p>tamos subvencionados pola Xunta de Galicia que se formalizaron ó abeiro dos ditos convenios poderán optar pola modalidade de xuro variable por anos naturais.</p>
<p>Así mesmo, a Resolución do 17 de marzo de 1988, da Dirección Xeral de Tributos e Política Financeira (DOG nº 77, do 25 de abril de 1988) dispón que ante a evolución do mercado financeiro e a dinámica establecida nas variacións dos tipos de xuro, e co fin de adecua-lo custo dos créditos para os beneficiarios dos préstamos subvencionados ós prezos do mercado de cada ano, a Consellería de Economía e Facenda, segundo o establecido no texto dos correspondentes convenios de colaboración coas entidades financeiras, fixará dentro do primeiro trimestre de cada ano en curso, os tipos de xuro vixentes para os préstamos de cada convenio.</p>
<p>Visto isto, e de conformidade coas entidades financeiras asinantes dos convenios e en virtude das facultades que teño conferidas,</p>
<p>DISPOÑO:</p>
<p>Primeiro.-Os tipos de xuro máximos que se aplicarán durante o ano 1995, para os préstamos en vigor de cada convenio serán os seguintes:</p>
<p>Préstamos do convenio 1988: 12,67%.</p>
<p>Préstamos do convenio 1989: 12,30%.</p>
<p>Préstamos do convenio 1990: 12,80%.</p>
<p>Préstamos do convenio 1991: 12,80%.</p>
<p>Segundo.-As entidades financeiras deberán comunicarlles ós beneficiarios dos préstamos subvencionados a variación no tipo de xuro.</p>
<p>Santiago de Compostela, 11 de xaneiro de 1995.</p>
<p>José Antonio Orza Fernández</p>
<p>Presidente do Instituto Galego</p>
<p>de Promoción Económica</p>

