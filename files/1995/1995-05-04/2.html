---
date: '1995-05-04'
id: D4FA
page: 3
number: 85
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 5 de abril de 1995 pola que se suspende a obrigatoriedade de
  constitución de fianzas para a obtención ou visado de autorizacións de
  transporte de ámbito autonómico.
range: Orde
url: 'https://www.xunta.gal/dog/Publicados/1995/19950504/AnuncioD4FA_gl.html'
---
<p>Por orde ministerial do 6-2-1995, suspendeuse a obrigatoriedade de constitución de fianzas para autorizacións de ámbito nacional. Consecuentemente, o mantemento das fianzas para autorizacións de ámbito máis reducido como as autonómicas produciría disfuncionalidades.</p>
<p>Noutra orde de cousas, á luz da experiencia acumulada desde a entrada en vigor da Orde do 2-10-1989, procede reconsidera-la dita regulación mentres non se solvente a problemática que, en determinados supostos, dificulta o seu cumprimento.</p>
<p>Na súa virtude, oído o Consello Galego de Transportes,</p>
<p>DISPOÑO:</p>
<p>Artigo único.-Queda en suspenso a obrigatoriedade de constituír fianzas para a obtención ou visado de autorizacións de transportes de ámbito autonómico.</p>
<p>Disposición derradeira</p>
<p>A presente disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de abril de 1995.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

