---
date: '1995-05-04'
id: D58E
page: 3
number: 85
agency: CONCELLO DE VALDOVIÑO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1995/19950504/AnuncioD58E_gl.html'
---
<p>Polo presente edicto sométese a información pública, polo prazo de oito días hábiles contados a partir do seguinte ó da publicación deste anuncio no último dos diarios oficiais preceptivos, os pregos de cláusulas administrativas e prescricións técnicas, que rexerán o contrato de asistencia técnica para a actualización do inventario de bens do Concello de Valdoviño, para efectos de presentación de reclamacións.</p>
<p>Ó mesmo tempo anúnciase a correspondente licitación por concerto directo que se suspenderá no caso de se presentar reclamacións contra os pregos.</p>
<p>Obxecto do contrato: realización do traballo titulado «Actualización do inventario de bens do Concello de Valdoviño».</p>
<p>Prazo de execución do contrato: 4 meses a partir da data de formalización do contrato.</p>
<p>Orzamento: o orzamento máximo ascende á cantidade de tres millóns cincocentas mil pesetas (3.500.000 ptas.).</p>
<p>Fianzas e garantías: antes da formalización do contrato, o adxudicatario deberá presentar unha fianza do catro por cento do importe da adxudicación definitiva que poderá tramitarse en forma de aval.</p>
<p>Presentación de proposicións: os licitadores deberán presenta-las súas ofertas no rexistro do concello no prazo de 15 días hábiles, contados a partir do seguinte ó último dos anuncios publicados, en caso de presentalas por correo só se terán en conta as que se reciban antes da finalización do prazo sinalado; aínda que a licitación será aprazada cando resulte necesario, no suposto de que se formulen reclamacións ós pregos.</p>
<p>Apertura de proposicións: a forma de adxudicación adoptada para a contratación é a de concerto directo.</p>
<p>Os poderes e documentos acreditativos da personalidade xuntaranse á proposición verificados na súa suficiencia pola Secretaría da Corporación, e para o dito efecto deberán ser presentados previamente cunha anticipación mínima de vintecatro horas á entrega da proposición. A apertura será realizada ós cinco días hábiles ó de remate da presentación de proposicións (se coincidise en sábado trasladarase ó día hábil seguinte), en acto público ás 12 horas da mañá no salón de sesións da Casa do Concello.</p>
<p>Modelo de proposición:</p>
<p>Don/Dona..., veciño/a de..., con domicilio en..., DNI nº..., en plena posesión da súa capacidade xurídica e de obrar, en nome propio (ou en representación de...) solicita tomar parte na contratación da asistencia técnica por concerto directo:</p>
<p>-Que ofrece o prezo de... ptas., que significa unha baixa de... en relación co tipo de licitación.</p>
<p>Que coñece e acepta cantas obrigas se deriven dos pregos de condicións do presente contrato.</p>
<p>-Que achega nos correspondentes sobres a documentación esixida no prego de condicións.</p>
<p>En... o... de... de 1995.</p>
<p>Anexo II. Modelo de sobres.</p>
<p>-Sobre A: oferta económica.</p>
<p>Proposición económica para tomar parte na contratación por concerto directo da asistencia técnica presentada.</p>
<p>En... o... de... de 1995.</p>
<p>Será asinado o reverso polo presentador, e contra entrega poderase expedir recibo de certificación.</p>
<p>-Sobre B: documentación.</p>
<p>Documentación para tomar parte na contratación por concerto directo da asistencia técnica... presentada por...</p>
<p>En... o... de... de 1995.</p>
<p>Será asinado o reverso polo presentador, e contra entrega, poderase expedir recibo de certificación.</p>
<p>-Sobre C: referencias técnicas.</p>
<p>Xustificante da capacidade financeira económica e referencias técnicas para tomar parte na contratación por concerto directo da asistencia técnica... presentada.</p>
<p>En... o... de... de 1995.</p>
<p>Será asinado o reverso polo presentador, e contra entrega, poderase expedir recibo de certificación.</p>
<p>Valdoviño, 9 de marzo de 1995.</p>
<p>Delfín Fidalgo Fernández</p>
<p>Alcalde</p>

