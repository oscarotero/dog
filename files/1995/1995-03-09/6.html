---
date: '1995-03-09'
id: A542
page: 1834
number: 48
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 67/1995, do 24 de febreiro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do programa «36 RVL 94
  Sober, mellora e alargamento do C.P. Sober-Arxemil-ó pé do Cotarro do Castro,
  1ª e 2ª fases».
range: Decreto
url: 'https://www.xunta.gal/dog/Publicados/1995/19950309/AnuncioA542_gl.html'
---
<p>A Comisión de Goberno da Deputación Provincial de Lugo, en sesión celebrada o día 25 de novembro de 1994, aprobou o proxecto «36 RVL Sober, mellora e alargamento do C.P. Sober-Arxemil-ó pé do Cotarro do Castro, 1ª e 2ª fases» e na sesión celebrada o día 26 de decembro de 1994, o Pleno da corporación provincial aprobou a documentación complementaria do proxecto sinalado e acordou solicitar da Xunta</p>
<p>de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se sometou a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o dia 20 de febreiro de 1995.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado por tratarse de obras de grande interese provincial e estar incluídas no Plan de Obras e Servicios correspondente a 1994.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2 e 28.2 do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintecatro de febreiro de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación, forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto «36 RVL Sober, mellora e alargamento do C.P. Sober-Arxemil-ó pé do Cotarro do Castro, 1ª e 2ª fases.»</p>
<p>Santiago de Compostela, vintecatro de febreiro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

