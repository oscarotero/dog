---
date: '1995-07-03'
id: '2226'
page: 5
number: 126
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 6 de xuño de 1995 pola que se convoca, en colaboración coa
  Universidade de Vigo, un curso de verán sobre novas perspectivas do sistema
  autonómico.
range: Resolución
url: 'https://www.xunta.gal/dog/Publicados/1995/19950703/Anuncio2226_gl.html'
---
<p>A Escola Galega de Administración Pública, como centro oficial de docencia e investigación no campo da Administración pública ten entre os seus fins, a investigación, a documentación, o estudio e a realización de traballos de divulgación en materias de dereito público e ciencia da Administración, con especial referencia ás peculiaridades galegas, podendo concerta-la realización de actividades con outros centros ou entidades de titularidade pública ou privada.</p>
<p>Así pois, no marco do convenio de colaboración entre a Escola Galega de Administración Pública e a Universidade de Vigo, en uso das funcións atribuídas pola Lei 10/1989, do 10 de xullo, de modificación da anterior, convócase un curso de verán sobre Novas perspectivas do sistema autonómico que deberá desenvolverse segundo as seguintes,</p>
<p>BASES:</p>
<p>Primeira.-Obxectivos.</p>
<p>Analizar e debater sobre a evolución do sistema autonómico deseñado na Constitución de 1978 así como das súas perspectivas de futuro, suscitando a reflexión e intercambio de opinións ó respecto.</p>
<p>Segunda.-Destinatarios.</p>
<p>Estudiosos, profesionais e interesados en xeral, que desexen afondar na materia obxecto do curso.</p>
<p>Terceira.-Desenvolvemento.</p>
<p>-Lugar: Cambados, auditorio da Casa do Concello.</p>
<p>-Datas de celebración: 26 e 27 de xullo, en horario de mañá e tarde.</p>
<p>Cuarta.-Inscrición.</p>
<p>a) Prazo: ata o 18 de xullo.</p>
<p>b) Prezo: 10.000 ptas., cunha bonificación do 40% para funcionarios, estudiantes, doutorandos e persoas en paro, condición que deberá acreditarse suficientemente no momento da inscrición.</p>
<p>O aboamento efectuarase mediante cheque nominativo ou transferencia á conta corrente da EGAP da Caixa de Galicia na oficina de organismos de Santiago de Compostela, conta restrinxida nº 2091-03883110000520. O resgardo uniráselle á ficha de inscrición que figura ó final desta convocatoria, e que poderá presentarse no rexistro xeral da EGAP, no concellod e Cambados ou no da Delegación Provincial da Consellería da Presidencia e Administración Pública en Pontevedra.</p>
<p>Os dereitos de inscrición, unha vez ingresados, únicamente se lles reintegrarán ós interesados se estes, cunha antelación mínima de oito días respecto á data de inicio do curso, manifestan por escrito a súa renuncia a participar nel.</p>
<p>Quinta.-Contido.</p>
<p>1. Relatorios:</p>
<p>-As rexións en Europa.</p>
<p>-A reforma do Senado: unha perspectiva da súa composición.</p>
<p>-A Administración única.</p>
<p>-A conferencia de rexións.</p>
<p>-Sobre a especialización funcional do Senado.</p>
<p>2. Mesa redonda.</p>
<p>Sexta.-Certificados.</p>
<p>Expedirase certificado de asistencia dos participantes que acrediten unha asistencia de 85% das horas lectivas programadas.</p>
<p>Sétima.-Información.</p>
<p>Para máis información, os interesados poderán dirixirse a:</p>
<p>-Pontevedra: Delegación Provincial da Consellería da Presidencia e Administración Pública, r/ Benito Corbal, 47-1º, (986) 85 07 58.</p>
<p>-Santiago de Compostela, Escola Galega de Administración Pública, r/ de Madrid, 2-4, polígono das Fontiñas (57 08 00, Ext. 249/244).</p>
<p>-Cambados: oficinas municipais, Praza do Concello, 1, (986) 52 20 60 e 52 61 62.</p>
<p>Santiago de Compostela, 6 de xuño de 1995.</p>
<p>Xaime Rodríguez-Arana Muñoz</p>
<p>Director da Escola Galega de Administración Pública</p>
<p>95-4529</p>

