---
date: '1995-07-03'
id: 222E
page: 5
number: 126
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Orde do 13 de xuño de 1995 pola que se resolve definitivamente a convocatoria
  pública para a provisión, polo sistema de libre designación, de postos de
  traballo vacantes nos servicios centrais e periféricos da Consellería de
  Sanidade e Servicios Sociais.
range: Orde
url: 'https://www.xunta.gal/dog/Publicados/1995/19950703/Anuncio222E_gl.html'
---
<p>Convocada, por Orde do 20 de xuño de 1994 (DOG nº 126, do 1 de xullo), a provisión, polo sistema de libre designación, de postos de traballo vacantes nos servicios centrais e periféricos da Consellería de Sanidade e Servicios Sociais, esta consellería, de conformidade co previsto no artigo 27.2º da Lei 4/1988, do 26 de maio, da función pública de Galicia, e nos artigos 16 e 17 do Decreto 93/1991, do 20 de marzo,</p>
<p>e en uso das facultades que lle confire o artigo 15.4º da devandita lei,</p>
<p>DISPÓN:</p>
<p>Primeiro.-Resolver definitivamente a convocatoria pública para a provisión, polo sistema de libre designación, de postos de traballo vacantes nos servicios centrais e periféricos da Consellería de Sanidade e Servicios Sociais, anunciada por Orde do 20 de xuño de 1994 (DOG nº 126, do 1 de xullo).</p>
<p>Segundo.-Declarar desertos os postos de traballo non adxudicados polas sucesivas ordes de resolución parcial.</p>
<p>Terceiro.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, despois de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime</p>
<p>xurídico das administracións públicas e do procedemento administrativo común.</p>
<p>Santiago de Compostela, 13 de xuño de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>
<p>95-2986</p>

