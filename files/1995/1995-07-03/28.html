---
date: '1995-07-03'
id: 225E
page: 5
number: 126
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 7 de marzo de 1995, da Xefatura Provincial de Estradas da
  Coruña, pola que se sinala a data para o levantamento das actas previas á
  ocupación dos bens e dereitos afectados polas obras do proxecto de Travesía de
  Ortigueira Fase I no termo municipal de Ortigueira (A Coruña).
range: Resolución
url: 'https://www.xunta.gal/dog/Publicados/1995/19950703/Anuncio225E_gl.html'
---
<p>O artigo 28 do vixente Estatuto de autonomía de Galicia establece no seu apartado 2º a competencia da Comunidade Autónoma de Galicia no desenvolvemento lexislativo e a execución da lexislación do Estado en materia de expropiación forzosa.</p>
<p>As obras indicadas no encabezamento da presente resolución atópanse incluídas no progrrama de obras a realizar con cargo ó programa 413-B, de construcción, conservación e explotación de estradas.</p>
<p>Por resolución do conselleiro de Política Territorial, Obras Públicas e Vivenda do 7 de marzo de 1995, aprobouse o correspondente proxecto de trazado.</p>
<p>O Consello da Xunta de Galicia en virtude do Decreto 1995, do 16 de marzo, acordou declara-la utilidade pública e a urxente ocupación dos bens e dereitos necesarios para efectos de expropiación para as mencionadas obras.</p>
<p>Na súa virtude e, en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do regulamento para a súa aplicación, esta xefatura, en uso das facultades que lle confire o artigo 98 da mencionada lei, resolveu convoca-los titualres de bens e dereitos afectados que figuran na relación exposta no taboleiro de anuncios do Concello de Ortigueira, para que comparezcan nos lugares, datas e horas que se citan para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, o seu valor, e os prexuízos derivados da rápida ocupación, sen prexuízo de se trasladar ó lugar dos predios se o consideran necesario.</p>
<p>-Casa do Concello de Ortigueira-A Coruña.</p>
<p>Día 11 de xullo de 1995 do predio 1 ó 50.</p>
<p>Día 12 de xullo de 1995 do predio 51 ó 109.</p>
<p>De 10 a 14 horas.</p>
<p>Ó dito acto deberán acudi-los titualres afectados, persoalmente ou ben representados pola persoa debidamente autorizada para actuar no seu nome documentos acreditativos da súa titularidade, documento nacional de identidade, e último recibo da contribución, podendo acompañarse, de considera-lo oportuno, dos seus peritos e notarios.</p>
<p>Así mesmo, en cumprimento do establecido no artigo 56 do regulamento da Lei de expropiación forzosa, ábrese información pública durante o prazo de quince (15) días hábiles, contados a aprtir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, co obxecto de que os interesados poidan formular por escrito, ante esta Xefatura Provincial de Estradas da Xunta de Galicia na Coruña, praza Luis Seoane s/n, 8ª planta, as alegacións que coiden pertinentes có obxecto de emendar posibles erros padecidos na relación dos bens afectados pola urxente ocupación.</p>
<p>Antonio Fernández Sarasquete</p>
<p>Enxeñeiro xefe</p>
<p>95-4764</p>

