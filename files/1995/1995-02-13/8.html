---
date: '1995-02-13'
id: A9BA
page: 1
number: 30
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 13 de xaneiro de 1995, da Dirección Xeral de Recursos Humanos,
  pola que se emprazan as partes interesadas nos recursos
  contencioso-administrativos números 2.599 a 2.604/1994, ámbolos dous
  inclusive, interpostos por Fernando Pérez Moreira e outros.
range: Resolución
url: 'https://www.xunta.gal/dog/Publicados/1995/19950213/AnuncioA9BA_gl.html'
---
<p>Notificóuselle ó Servicio Galego de Saúde providencia da Sección Primeira da Sala do Contencioso-Administrativo do Tribunal Superior de Xustiza de Galicia, pola que se admiten os recursos contencioso-administrativos números 2.599 ó 2.604/1994 interpostos por Fernando Pérez Moreira, Manuel Álvarez Fernández, José Antonio Sande Rodríguez, Darío López Quintas, José Luis Puga Domínguez e Ángel Díaz Padín contra a Resolución do 13 de outubro de 1994, desta dirección xeral, pola que se desestiman os recursos ordinarios formulados contra a resolución da Dirección-Xerencia do Hospital Nicolás Peña de Vigo, do 1 de xuño de 1994, sobre as funcións que corresponden ó persoal que presta servicios como auxiliar de hospital no devandito centro.</p>
<p>En consecuencia, esta dirección xeral acorda, de conformidade co disposto no artigo 64 da Lei reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento a tódalas persoas interesadas no procedemento e son emprazadas para que poidan comparecer en forma en autos na Sección Primeira da Sala do Contencioso-Administrativo do Tribunal Superior de Xustiza de Galicia, no prazo de nove días.</p>
<p>Santiago de Compostela, 13 de xaneiro de 1995.</p>
<p>Carlos Negreira Souto</p>
<p>Director xeral de Recursos Humanos</p>

