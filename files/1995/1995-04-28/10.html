---
date: '1995-04-28'
id: D37E
page: 3138
number: 82
agency: 'CONSELLERÍA DE PESCA, MARISQUEO E ACUICULTURA'
section: IV. OPOSICIÓNS E CONCURSOS
title: >-
  Orde do 31 de marzo de 1995 pola que se resolve a convocatoria para a
  provisión, polo sistema de libre designación, de un posto de traballo vacante
  na Consellería de Pesca, Marisqueo e Acuicultura.
range: Orde
url: 'https://www.xunta.gal/dog/Publicados/1995/19950428/AnuncioD37E_gl.html'
---
<p>Convocada a provisión, polo sistema de libre designación, de un posto de traballo vacante na Consellería de Pesca, Marisqueo e Acuicultura pola Orde do 10 de xaneiro de 1995 (DOG nº 15, do 23 de xaneiro) esta consellería, no uso das facultades e atribucións conferidas pola Lei 4/1988, da función pública de Galicia, e os artigos 16 e 17 do Decreto 93/1991, de 20 de marzo, polo que se aproba o Regulamento de provisión de postos de traballo, promoción profesional e promoción interna,</p>
<p>RESOLVE:</p>
<p>Primeiro.-Adxudicarlle destino no posto de traballo que se indica ó funcionario que se expresa no anexo da presente orde.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>Se na data na que deba cesar no seu destino, o funcionario desfruta dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento, de tratarse da mesma localidade na que actualmente presta os seus servicios o funcionario, ou no prazo de un mes, de tratarse de distinta localidade, conforme o establecido no artigo 14 e 16 do Decreto 93/1991, do 20 de marzo (DOG número 58, do 25 de marzo).</p>
<p>Terceiro.-A xefatura de persoal do centro no que cause baixa o funcionario así como daquel no que obteña praza, efectuarán, dentro do prazo sinalado no apartado anterior, as dilixencias de cesamento e toma de posesión, respectivamente; acto seguido realizaranse os trámites necesarios para a súa alta en nómina.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso contencioso-administrativo perante o Tribunal Superior de Xustiza de Galicia, no prazo de dous meses a partir do día seguinte ó da súa publicación no Diario Oficial de Galicia, logo de comunicación a esta consellería da vontade de interpoñelo, segundo o prevido no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 31 de marzo de 1995.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>ANEXO</p>
<p>Apelidos e nome: Mariño Cadarso, Joaquín.</p>
<p>Número de rexistro persoal: 3321064713A5001.</p>
<p>Grupo: A.</p>
<p>Posto de traballo: director.</p>
<p>Código do posto: PE.C99.40.202.36590.001.</p>
<p>Nivel: 26.</p>
<p>Dependencia: Centro de Control de Calidade do Medio Mariño-Vilaxoán.</p>
<p>Localidade: Vilagarcía de Arousa.</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS DE</p>
<p>SANTIAGO DE COMPOSTELA</p>

