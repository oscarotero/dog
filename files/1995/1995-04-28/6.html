---
date: '1995-04-28'
id: D36A
page: 3130
number: 82
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 6 de abril de 1995 pola que se anuncia a realización dun
  seminario galaico-portugués sobre o sistema contencioso-administrativo.
range: Resolución
url: 'https://www.xunta.gal/dog/Publicados/1995/19950428/AnuncioD36A_gl.html'
---
<p>A Escola Galega de Administración Pública, como centro oficial de docencia e investigación no campo da Administración pública, ten entre os seus fins a investigación, a documentación, o estudio e a realización de traballos de divulgación en materias de dereito público galego e ciencia da Administración, promovendo a súa máxima difusión.</p>
<p>Así pois, no uso das funcións, atribuídas pola Lei 4/1987, do 27 de maio, de creación da EGAP, e a Lei 10/1989, do 10 de xullo, de modificación da anterior, convócanse un seminario galaico-portugués sobre o sistema contencioso-administrativo, organizado en colaboración co Instituto de Gestão e Administração Pública de Porto, que deberá desenvolverse segundo as seguintes bases:</p>
<p>Primeira.-Obxectivo.</p>
<p>Aborda-lo estudio da xurisdicción contencioso-administrativa á luz das reformas do sistema contencioso portugués e español xunto cos problemas que se suscitan.</p>
<p>Segunda-Destinatarios.</p>
<p>Avogados, asesores xurídicos das distintas administracións públicas, maxistrados e membros da carreira xudicial e interesados en xeral.</p>
<p>Terceira.-Desenvolvemento.</p>
<p>-Data de realización: 22 de maio.</p>
<p>-Horario: de maña, a partir das 10 h. e de tarde, a partir das 16.30 h.</p>
<p>-Lugar: Ourense. Salón de actos da Delegación da Consellería da Presidencia e Administración Pública.</p>
<p>-Número de prazas: limitado á capacidade do local.</p>
<p>Cuarta.-Forma e prazo.</p>
<p>O prazo remata o día 12 de maio.</p>
<p>As solicitudes deberán dirixirse, segundo o modelo anexo, ó director da EGAP e presentaranse no rexistro xeral da EGAP, r/ de Madrid, 2-4, polígono das Fontiñas, Santiago de Compostela, por correo ou telefax (número 57 15 40).</p>
<p>Os peticionarios poderán obter confirmación da súa posible admisión chamando por teléfono, en días laborables, ó seguinte número: (981) 57 08 00, Ext. 244-249, entre as 9 e as 14 horas.</p>
<p>Quinta.-Certificado de asistencia.</p>
<p>Os participantes que asistan con regularidade ó seminario poderán solicita-lo certificado de asisten</p>
<p>cia despois da clausura.</p>
<p>Sexta.-Profesorado.</p>
<p>Estará integrado por catedráticos e profesores universitarios españois e portugueses de recoñecido</p>
<p>prestixio expertos en materia de xurisdicción contencioso-administrativa.</p>
<p>Santiago de Compostela, 6 de abril de 1995.</p>
<p>Jaime Rodríguez Arana-Muñoz</p>
<p>Director da Escola Galega de Administración Pública</p>

