---
date: '1995-08-09'
id: 338A
page: 6
number: 152
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 13 de xuño de 1995, da Delegación Provincial de Lugo, pola que
  se autoriza e se declara de utilidade pública o establecemento da instalación
  eléctrica que se cita. (Expediente número 4259 A.T.).
range: Resolución
url: 'https://www.xunta.gal/dog/Publicados/1995/19950809/Anuncio338A_gl.html'
---
<p>Visto o expediente incoado na sección de industria desta delegación provincial por petición de Barras Eléctricas Galaico-Asturianas, S.A. (BEGASA), con domicilio en r/Cidade de Viveiro, 4-1º-Lugo, no que solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2617/1966, sobre autorización de instalacións eléctricas, e no capítulo III do regulamento aprobado polo Decreto 2619/1966, sobre expropiación forzosa e sancións en materia de instalacións eléctricas, e conforme o disposto no Real decreto 2634/1980, do 31 de xullo, sobre transferencia de competencia da Administración</p>
<p>do Estado á Xunta de Galicia en materia de industria, esta delegación provincial resolveu,</p>
<p>Autorizar a instalación eléctrica que ten como características principais as seguintes:</p>
<p>Liña media tensión a 20 kV, con conductor LA-56 de 54,6 mm de sección, con apoios de formigón ou torre metálica segundo a RU-6704A, cunha lonxitude de 402 metros a L.M.T. derivación a C.T. Pulleira e 624 metros a L.M.T. derivación a C.T. Oucedo. Os centros de transformación serán de 50 kVA en Pulleira e Oucedo. Rede de baixa tensión en conductor R.Z.-95-50-25, con apoios de formigón ou grampados en fachada, para mellora do servicio eléctrico en Triabá-III fase, no concello de Castro de Rei.</p>
<p>Declara-la utilidade pública da instalación eléctrica que se autoriza para os efectos sinalados na Lei 10/1966, sobre expropiación forzosa e sancións en materia de instalacións eléctricas, e no seu regulamento de aplicación, do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo IV do citado Decreto 2617/1966, do 20 de outubro.</p>
<p>Lugo, 13 de xuño de 1995.</p>
<p>Jesús Bendaña Suárez</p>
<p>Delegado provincial de Lugo</p>
<p>5392</p>

