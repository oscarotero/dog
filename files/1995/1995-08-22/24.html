---
date: '1995-08-22'
id: 3AAE
page: 6556
number: 160
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 21 de xullo de 1995 pola que se somete a información pública o
  expediente expropiatorio dos bens e dereitos que se precisan ocupar para a
  execución do parque empresarial de Bueu.
range: Resolución
url: 'https://www.xunta.gal/dog/Publicados/1995/19950822/Anuncio3AAE_gl.html'
---
<p>O Instituto Galego da Vivenda e Solo, con data do 26 de maio de 1992, asinou un convenio co Concello de Bueu para a creación dun parque empresarial no municipio.</p>
<p>A Comisión Provincial de Urbanismo de Pontevedra, en sesión celebrada o día 29-7-1993, adoptou un acordo polo que se aproba definitivamente o plan parcial do parque empresarial de Bueu. Este plan parcial determina como sistema de actuación para a súa execución o sistema de expropiación, o que implica a declaración de utilidade pública das obras e a necesidade de ocupación dos terreos e edificacións correspondentes para os fins da expropiación, de acordo co dispopsto no artigo 132 do Real decreto lexislativo 1/1992, do 26 de xuño, polo que se aproba o texto refundido da Lei sobre réxime do solo e ordenación urbana.</p>
<p>Os bens e dereitos afectados pola expropiación están comprendidos dentro do ámbito da unidade de execución delimitada no plan parcial do parque empresarial de Bueu, e están concretados na relación de propietarios e titulares de bens e dereitos que se precisan ocupar e que se recolle no documento do plan parcial.</p>
<p>De conformidade co previsto nos artigos 219 e seguintes do Real decreto lexislativo 1/1992, do 26 de xuño, polo que se aproba o texto refundido da Lei sobre réxime do solo e ordenación urbana, sométese a información pública o expediente de expropiación dos bens e dereitos que se precisan ocupar para a execución do parque empresarial de Bueu.</p>
<p>O expediente estará exposto nas oficinas da Delegación Provincial de Pontevedra do Instituto Galego da Vivenda e Solo, sitas en r/ Alcalde Hevia, s/n, polo termo de un mes, a partir da publicación desta resolución no último diario oficial.</p>
<p>Durante o dito prazo todas aquelas persoas ou entidades que se consideren afectadas poderán presenta-las alegacións que coiden oportunas, por triplicado exemplar, no rexistro xeral do Instituto Galego da Vivenda e Solo, sito na r/ Alcalde Hevia, s/n, Pontevedra.</p>
<p>Santiago de Compostela, 21 de xullo de 1995.</p>
<p>José Antonio Redondo López</p>
<p>Director xeral do Instituto</p>
<p>Galego da Vivenda e Solo</p>
<p>5071</p>

