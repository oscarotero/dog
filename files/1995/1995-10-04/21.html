---
date: '1995-10-04'
id: 4AC6
page: 7
number: 191
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 4 de setembro de 1995, da Delegación Provincial de Pontevedra,
  pola que se dispón a publicación do acordo de apertura e do prego de cargos
  formulados no expediente sancionador P-2/1995, incoado ó abeiro da Lei
  14/1985.
range: Resolución
url: 'https://www.xunta.gal/dog/Publicados/1995/19951004/Anuncio4AC6_gl.html'
---
<p>Nesta delegación provincial séguese expediente sancionador número de referencia P-2/1995, contra Ismael Pérez Garrido e a entidade Complejo Educativo, S.A., por presunta infracción da Lei 1471985, do 23 de outubro, no que se resolveu, de conformidade co disposto no artigo 59.4º da Lei 30/1992, do 26 de decembro, de réxime xurídico das administracións públicas e do procedemento administrativo común, publica-lo acordo de iniciación e mailo prego de cargos, por resultar descoñecido o domicilio da entidade Complejo Educativo, S.A.</p>
<p>Acordo de apertura.</p>
<p>O director xeral de Xustiza e Interior, por delegación do conselleiro de Xustiza, Interior e Relacións Laborais, con data do 3 de febreiro de 1995 adoptou o seguinte acordo:</p>
<p>1. Incoar expediente sancionador, conforme o establecido na Lei das Cortes Xerais 34/1987, do 26 de decembro, de potestade sancionadora da Administra</p>
<p>ción pública en materia de xogos de sorte, envite ou azar:</p>
<p>-Á empresa operadora ou persoa que resulte titular da máquina.</p>
<p>-Ó titular do establecemento denominado Ismael Pérez Garrido.</p>
<p>2. Nomear instructora e secretaria del a:</p>
<p>-María Jesús Padín García.</p>
<p>-Clara Eugenia García Bermúdez, respectivamente.</p>
<p>3. Dispoñer como medida provisional o precinto e comiso da máquina Mini Tómbola.</p>
<p>Prego de cargos.</p>
<p>1. Te-la empresa Complejo Educativo, S.A. instalada no establecemento denominado Bar Salceda, sito na rúa Salceda de Caselas, 5, Coia, do concello de Vigo, do que é titular Ismael Pérez Garrido, unha máquina recreativa tipo B non homologada das coñecidas como Mini Tómbola Tradicional. A devandita máquina carece de tódalas autorizacións legalmente previstas.</p>
<p>2. Tales feitos poderían constituír infracción moi grave tipificada no artigo 28, apartado a) da Lei 14/1985, do 23 de outubro, (reguladora dos xogos e apostas de Galicia), modificada pola Lei 7/1991, do 19 de xuño, (de tributación sobre o xogo).</p>
<p>O que se comunica de acordo co artigo 7 da Lei das Cortes Xerais 34/1987, do 26 de decembro, de potestade sancionadora da Administración pública en materia de xogos de sorte, envite ou azar, dispoñendo o interesado dun prazo de oito días a partir do seguinte ó da publicación desta notificación, para que poida presentar prego de descargos, no que poderá solicita-lo recibimento a proba do expediente.</p>
<p>Pontevedra, 4 de setembro de 1995.</p>
<p>María Jesús Padín García</p>
<p>Instructora</p>
<p>95-6342</p>

