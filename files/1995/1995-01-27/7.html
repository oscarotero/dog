---
date: '1995-01-27'
id: '9606'
page: 867
number: 19
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 19 de xaneiro de 1995 pola que se convocan unhas xornadas de
  estudio sobre a Unión Europea, as Comunidades Autónomas e o principio de
  subsidiariedade.
range: Resolución
url: 'https://www.xunta.gal/dog/Publicados/1995/19950127/Anuncio9606_gl.html'
---
<p>Dentro das actividades da Escola Galega de Administración Pública para 1995 figura a realización dunhas xornadas de estudio sobre «A Unión Europea, as Comunidades Autónomas e o principio de subsidiariedade», en colaboración coa Asociación Galega de Estudios Europeos (AGEE) e a Fundación Galicia-Europa.</p>
<p>1.-Obxecto.</p>
<p>Os días 16 e 17 de febreiro de 1995 terán lugar no salón de actos da Escola Galega de Administración Pública unhas xornadas de estudio sobre «A Unión Europea, as Comunidades Autónomas e o principio de subsidiariedade».</p>
<p>Nesta actividade trataranse, entre outros, os seguintes temas:</p>
<p>-Orixe, significado e campo de aplicación do principio de subsidiariedade.</p>
<p>-O principio de subsidiariedade no dereito e a práctica da UE. Posición da Comisión e do Parlamento.</p>
<p>-Subsidiariedade e poderes comunitarios.</p>
<p>-Os estados fronte ó principio de subsidiariedade: a posición española.</p>
<p>-As entidades locais e rexionais fronte ó principio de subsidiariedade.</p>
<p>-Subsidiariedade e descentralización política.</p>
<p>-O principio de subsidiariedade e a Administración única.</p>
<p>2.-Destinatarios.</p>
<p>Persoal ó servicio de calquera das administracións públicas de Galicia e interesados na materia obxecto desta actividade.</p>
<p>3.-Desenvolvemento e duración.</p>
<p>As xornadas abriranse o xoves, día 16 de febreiro, ás 16.15 horas, e rematarán ás 18.15 horas da tarde, do 17 de febreiro de 1995.</p>
<p>4.-Inscrición.</p>
<p>-Prazo: remata o martes, día 13 de febreiro de 1995.</p>
<p>-Lugar de presentación: no Rexistro Xeral da EGAP (Polígono das Fontiñas, rúa de Madrid, 2-4, 15703 Santiago de Compostela). Telf. 57 08 00. Telefax 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases.</p>
<p>Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas baldeiras, coa condición de que se cumpran os requisitos xerais antes indicados.</p>
<p>O número de prazas para asistir a estas xornadas é limitado e darase preferencia ó persoal vinculado á Administración pública, que, no seu traballo, teña relación directa co obxecto desta actividade.</p>
<p>A partir do 14 de febreiro, os peticionarios poderán obter confirmación da súa posible admisión, chamando por teléfono en días laborables, de 11.30 a 14.45 horas, ó seguinte número: (981) 57 08 00 (ext. 229), ou ben consultando a lista de admitidos que se expoñerá no taboleiro de anuncios da EGAP 24 horas despois do remate do prazo de presentación de solicitudes.</p>
<p>5.-Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a elas, e expresarase neste documento a natureza da actividade e as datas da súa realización.</p>
<p>Santiago de Compostela, 19 de xaneiro de 1995.</p>
<p>Xaime Rodríguez-Arana Munoz</p>
<p>Director da Escola Galega de Administración Pública</p>

