---
date: '1995-11-30'
id: '6412'
page: 9
number: 230
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 22 novembro de 1995 pola que se anuncian, polo sistema de
  concurso de proxecto e obra, as obras, declaradas de urxencia de ampliación da
  Escola Politécnica de Lugo e outra máis.
range: Resolución
url: 'https://www.xunta.gal/dog/Publicados/1995/19951130/Anuncio6412_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar, polo sistema de concurso de proxecto e obra, as obras, declaradas de urxencia, que se citan:</p>
<p>-Ampliación da Escola Politécnica de Lugo.</p>
<p>Orzamento de licitación: 353.330.320 ptas. (trescentos cincuenta e tres millóns trescentas trinta mil trescentas vinte pesetas).</p>
<p>Prazo de execución: 12 meses.</p>
<p>Clasificación requirida: grupo C, categoría E.</p>
<p>-Ampliación da Escola de Imaxe e Son na Coruña.</p>
<p>Orzamento de licitación: 70.000.000 de ptas. (setenta millóns de pesetas).</p>
<p>Prazo de execución: 5 meses.</p>
<p>Clasificación requirida: grupo C, categoría E.</p>
<p>Exposición de proxectos: os proxectos e os pregos de cláusulas administrativas particulares estarán de manifesto na Subdirección Xeral de Construccións e Equipamento da secretaría xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das dez ás catorce horas. Os pregos de cláusulas administrativas particulares tamén se poderán examinar nas delegacións provinciais de Educación.</p>
<p>Prazo de presentación de proposicións: rematará o décimo terceiro día natural contado a partir da publicación da presente resolución.</p>
<p>Lugar de presentación de proposicións: no rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, de observarase o disposto na cláusula 8.1 do prego das administrativas particulares.</p>
<p>Documentación que presentarán os licitadores: a especificada nas cláusulas 8.1, 8.2, 8.3, 8.4 e 8.5 do prego das administrativas particulares.</p>
<p>Exame da documentación: a mesa de contratación, cualificará as documentacións presentadas e publicará a continuación no taboleiro de anuncios desta consellería, o resultado da devandita cualificación, a fin de que se reparen, dentro do prazo que se indique, os defectos materiais observados na documentación.</p>
<p>Apertura de proposicións: será realizada pola mesa de contratación ás 12 horas do terceiro día hábil seguinte o de remate do prazo, na sala de xuntas desta consellería.</p>
<p>O importe deste anuncio correrá a cargo da empresa adxudicataria.</p>
<p>Santiago de Compostela, 22 de novembro de 1995.</p>
<p>P.D. (Orde 8-9-1994)</p>
<p>Juan J. Bértolo Cadenas</p>
<p>Secretario Xeral da Consellería de Educación e Ordenación Universitaria</p>
<p>7672</p>

