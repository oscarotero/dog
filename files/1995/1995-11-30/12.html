---
date: '1995-11-30'
id: '6416'
page: 9
number: 230
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de novembro de 1995 pola que se anuncia concurso, polo
  procedemento aberto, para a xestión e explotación, en réxime de concesión, do
  servicio de cafetería e comedor no edificio do centro de empresas e innovación
  (CEI) do parque tecnolóxico de Galicia.
range: Resolución
url: 'https://www.xunta.gal/dog/Publicados/1995/19951130/Anuncio6416_gl.html'
---
<p>A Consellería de Industria e Comercio convoca o seguinte concurso por procedemento aberto:</p>
<p>Obxecto.</p>
<p>Xestión e explotación por concesión do servicio de cafetería e comedor no edificio do Centro de Empresas e Innovación (CEI) do Parque Tecnolóxico de Galicia.</p>
<p>Documentos de interés para os licitadores.</p>
<p>Os pregos de prescricións técnicas e de cláusulas administrativas particulares estarán de manifesto e</p>
<p>a disposición dos interesados para o seu exame, durante o prazo de presentación de proposicións en días e horas hábiles de oficina, na Secretaría Xeral da Consellería de Industria e Comercio da Xunta de Galicia, sita en San Caetano, edificio administrativo, nº 5-4º piso, Santiago de Compostela.</p>
<p>Presentación de ofertas.</p>
<p>As ofertas dirixiranse en calquera dos modos previstos no artigo 100 do Regulamento xeral de contratos do Estado á Secretaría Xeral da Consellería de Industria e Comercio, no prazo de vinteseis días naturais, contados desde o día seguinte ó da publicación deste anuncio no Diario Oficial de Galicia.</p>
<p>Apertura de pregos.</p>
<p>A apertura de pregos terá lugar na Consellería de Industria e Comercio, ás once horas do décimo primeiro día ó da finalización do prazo de presentación de proposicións; se este fose inhábil ou sábado, posporase ó primeiro día hábil seguinte.</p>
<p>Documentos que deben presenta-los licitadores.</p>
<p>Os indicados na cláusula 6ª do prego de cláusulas administrativas particulares.</p>
<p>Fianza provisional.</p>
<p>50.000 ptas (Cincuenta mil pesetas) que se constituirá segundo o disposto no artigo 36.1º da Lei de contratos das administracións públicas.</p>
<p>Fianza definitiva.</p>
<p>O licitador que resulte adxudicatario presentará unha fianza definitiva de 200.000 ptas (duascentas mil pesetas).</p>
<p>Prazo de execución.</p>
<p>Será dun ano, contado desde a data da sinatura deste, prorrogable por períodos anuais, co límite máximo, incluíndo as prórrogas, de 20 anos.</p>
<p>O importe deste anuncio correrá por conta do adxudicatario.</p>
<p>Santiago de Compostela, 13 de novembro de 1995.</p>
<p>P.D. (O. 18-5-1994, DOG 100)</p>
<p>Manuel Barreiro Barbeito</p>
<p>Secretario xeral da Consellería de Industria e Comercio</p>
<p>95-07605</p>

