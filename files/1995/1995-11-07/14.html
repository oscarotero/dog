---
date: '1995-11-07'
id: 592E
page: 8
number: 213
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 20 de outubro de 1995 pola que se recoñece con carácter provisional a
  denominación de orixe Queixo Arzúa-Ulloa, e se nomea o seu consello regulador
  provisional.
range: Orde
url: 'https://www.xunta.gal/dog/Publicados/1995/19951107/Anuncio592E_gl.html'
---
<p>Por Orde do 23 de febreiro de 1989 recoñeceuse a denominación producto galego de calidade para o queixo de Arzúa.</p>
<p>A actual evolución da producción do queixo na área xeográfica da mencionada denominación, xunto á evolución da producción de queixo e o grao de organización alcanzado polos productores de leite e elaboradores de queixo na comarca de Ulloa, e dado de que se trata dun queixo que ten idénticas características e que as dúas comarcas están integradas na área xeográfica de elaboración do queixo tradicional galego chamado Ulla, Ulloa, País, etc., fai aconsellable a integración dos queixos producidos en ámbalas dúas comarcas nunha soa denominación.</p>
<p>En consecuencia, de conformidade co artigo 30.1.3º e 4º, do Estatuto de autonomía de Galicia, e en uso das competencias que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º.-Recoñécese a denominación de orixe Queixo Arzúa-Ulloa para os queixos elaborados nas</p>
<p>comarcas galegas de Ulloa e Arzúa e áreas limítrofes, con leite de vaca, que reúnan as características tradicionais dos queixos galegos coñecidos cos nomes de Ulla, Ulloa, Chantada, de Lugo ou País, nas condicións que determine o seu regulamento particular.</p>
<p>Artigo 2º.-Noméase un consello regulador con carácter provisional que, por proposta dos sectores interesados queda formado polos membros seguintes:</p>
<p>Presidente: Joaquín López Ares.</p>
<p>Vicepresidente: José Luís Carrera Valín</p>
<p>Vocais:</p>
<p>Sector productor.</p>
<p>Titulares:</p>
<p>Gonzalo Pereiro Sande</p>
<p>Antonio Ferreiro Ferreiro</p>
<p>Celia Sánchez Sánchez</p>
<p>José Varela Segade</p>
<p>Carlos Barral Camba</p>
<p>Suplentes:</p>
<p>Ángel Rivas Lama</p>
<p>Carlos Ciel González</p>
<p>Vicente López Ares</p>
<p>Andrés Suárez Mirás</p>
<p>Rafael Taboada Codesido</p>
<p>Sector elaborador.</p>
<p>Titulares:</p>
<p>Carlos Canedo Villar</p>
<p>Fernando Docampo Freire</p>
<p>Germán Ansotegui Sainz</p>
<p>Francisco Gay Blanco</p>
<p>Benigno Pereira Ramos</p>
<p>Suplentes:</p>
<p>Salvador Carreira Gómez</p>
<p>Luís García Martínez</p>
<p>Jacobo Sánchez Ares</p>
<p>Jesús Sánchez Millares</p>
<p>Luís Lamas Costa</p>
<p>Artigo 3º.-Encoméndaselle ó consello regulador provisional a redacción do regulamento particular da denominación, que elevará á Consellería de Agricultura, Gandería e Montes para a súa aprobación.</p>
<p>Artigo 4º.-O consello regulador provisional elaborará os censos de productores de leite e elaboradores de queixo, integrando nos novos rexistros os inscritos na denominación producto galego de calidade Queixo de Arzúa.</p>
<p>Artigo 5º.-A indicación denominación de orixe queixo Arzúa-Ulloa non poderá ser mencionada nas etiquetas, documentación e publicidade destes queixos ata que o seu regulamento sexa aprobado pola Consellería de Agricultura, Gandería e Montes.</p>
<p>Disposición transitoria</p>
<p>Única.-Durante a fase provisional de funcionamento da denominación de orixe queixo Arzúa-Ulloa, os ins</p>
<p>critos nos rexistros do producto galego de calidade queixo Arzúa, poderán seguir utilizando os nomes e símbolos da mencionada denominación nas condicións que sinala o seu regulamento. A súa ordenación susbtantiva adecuarase ás obrigacións das ordes do 23 de febreiro de 1989, e 11 de xaneiro de 1990, desta consellería, mentras non sexan substituídas definitivamente polo regulamento citado no artigo 3º.</p>
<p>Disposición derrogatoria</p>
<p>Única.-Quedan derrogadas cantas normas de igual ou inferior rango se opoñan á presente orde.</p>
<p>Disposicións finais</p>
<p>Primeira.-A presente orde entrará en vigor ó día seguinte da súa publicación no DOG.</p>
<p>Segunda.-Facúltase o director xeral de Producción Agropecuaria e Industrias Agroalimentarias para dicta-las normas precisas para o desenvolvemento do establecido na presente orde.</p>
<p>Santiago de Compostela, 20 de outubro de 1995.</p>
<p>Tomás Pérez Vidal</p>
<p>Conselleiro de Agricultura, Ganderia e Montes</p>
<p>95-06620</p>

