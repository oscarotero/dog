---
date: '1995-06-13'
id: E75A
page: 4
number: 112
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 22 de maio de 1995, da Secretaría Xeral da Consellería de
  Educación e Ordenación Universitaria, pola que se anuncia, polo sistema de
  concurso de procedemento aberto, a obra de construccion de edificio para
  biblioteca intercentros e servicios administrativos no campus de Lugo.
range: Resolución
url: 'https://www.xunta.gal/dog/Publicados/1995/19950613/AnuncioE75A_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar, polo sistema de concurso de procedemento aberto a obra que se cita:</p>
<p>-Construcción de edificio para biblioteca intercentros e servicios administrativos no campus de Lugo.</p>
<p>Orzamento de licitación: 844.829.134 ptas. (oitocentos corenta e catro millóns oitocentas vintenove mil cento trinta e catro pesetas).</p>
<p>Prazo de execución: 20 meses.</p>
<p>Clasificación requirida: grupo C, catergoría F.</p>
<p>Exposición de proxectos: o proxecto e o prego de Cláusulas administrativas particulares estarán de manifesto na Subdirección Xeral de Construccións e Equipamento, da secretaría xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das dez ás catorce horas. O prego de cláusulas administrativas particulares tamén se poderá examinar nas delegacións provinciais de Educación.</p>
<p>Prazo de presentación de proposicións: comezará o día seguinte ó da publicación da presente resolución no BOE e rematará o día 17 de xullo de 1995.</p>
<p>Lugar de presentación de proposicións: no rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, haberá que aterse ó disposto na cláusula 8.1 do prego das administrativas particulares.</p>
<p>Documentación que presentarán os licitadores: a especificada nas cláusulas 8.2, 8.3 e 8.4 do prego das administrativas particulares.</p>
<p>Exame da documentación: a Mesa de Contratación cualificará as documentacións presentadas e publicará a continuación no taboleiro de anuncios desta consellería o resultado da devandita cualificación, co fin de que se corrixan, dentro do prazo que se indique, os defectos materiais observados na documentación.</p>
<p>Apertura de proposicións: será realizada pola Mesa de Contratación ás 12 horas do día 21 de xullo de 1995 na sala de xuntas desta consellería.</p>
<p>O importe deste anuncio correrá a cargo da empresa adxudicataria.</p>
<p>Santiago de Compostela, 22 de maio de 1995.</p>
<p>Juan J. Bértolo Cadenas</p>
<p>Secretario xeral da Consellería de Educación e Ordenación Universitaria</p>

