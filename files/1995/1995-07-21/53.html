---
date: '1995-07-21'
id: 2D22
page: 5
number: 140
agency: CONCELLO DE RIOTORTO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1995/19950721/Anuncio2D22_gl.html'
---
<p>O Pleno deste Concello en sesión extraordinaria celebrada o día 12 de xullo de 1995, acordou contrata-las obras que se relacionan a continuación, polo procedemento aberto, sistema de concurso e tramitación urxente:</p>
<p>1.-Reformas na Casa do Concello.</p>
<p>Orzamento: 4.000.040 ptas.</p>
<p>2.-Abastecemento de auga a Galegos e O Courel.</p>
<p>Orzamento: 10.250.000 ptas.</p>
<p>3.-Abastecemento de auga á Muxueira.</p>
<p>Orzamento: 10.000.000 ptas.</p>
<p>4.-Acondicionamento e asfaltado do C.L. da Cubela ó barrio da Aldea e ó campo da feira da Muxueira.</p>
<p>Orzamento: 3.500.000 de ptas.</p>
<p>5.-Asfaltado do C.L. do Chao da Cruz ó barrio da Aldea.</p>
<p>Orzamento: 4.000.000 de ptas.</p>
<p>Os pregos de condicións económico-administrativas particulares que rexerán na contratación das obras citadas, expóñense ó público por prazo de catro días hábiles contados desde o seguinte ó da publicación do correspondente edicto no BOP.</p>
<p>De conformidade co disposto no artigo 122.2º do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local, anúnciase ó mesmo tempo a contratación das obras, tendo en conta que estas se suspenderán no caso de producirse reclamacións contra os pregos.</p>
<p>Presentación de proposicións.</p>
<p>As proposicións presentaranse no rexistro do concello, durante o prazo de 13 días naturais contados desde o seguinte ó da publicación desde edicto no BOP e no Diario Oficial de Galicia.</p>
<p>Documentación que se presentará para cada obra.</p>
<p>Os licitadores presentarán ó mesmo tempo dous sobres, un levará soamente o modelo de proposición económica e as modificacións que propoña o concursante que poidan facer máis conveniente a realización do obxecto do contrato de conformidade cos criterios que se establecen por orde decrecente na base nº 21 e outro cos documentos seguintes:</p>
<p>A) DNI e NIF, ou fotocopia autenticada.</p>
<p>B) Resgardo acreditativo de ter depositado fianza provisional.</p>
<p>C) Testemuño xudicial ou certificación administrativa, segundo os casos, de non estar incurso en ningún dos supostos de prohibición que para contratar se prevén no artigo 20 da lei 13/1995, do 18 de maio, de contratos das administracións públicas. No suposto de que o dito documento non poida ser expedido pola autoridade competente, poderá ser substituído por unha declaración responsable outorgada ante unha autoridade administrativa, notario público ou organismo profesional cualificado.</p>
<p>D) Escritura de poder, se actúa en representación doutra persoa, legalizado, se é o caso, e verificado por un letrado en exercicio ou polo secretario do concello.</p>
<p>E) Escritura de constitución de sociedade mercantil inscrita no Rexistro Mercantil, cando concorra unha sociedade desta natureza.</p>
<p>F) Xustificante autenticado de estar dado de alta no imposto sobre actividades económicas no epígrafe que o faculte para contratar.</p>
<p>H) Certificación de estar ó día no pagamento das cotas da Seguridade Social.</p>
<p>I) Declaración de estar ó día nas súas obrigas tributarias nos termos establecidos no artigo 2 do R.D. 1462/1985, do 3 de xullo.</p>
<p>J) Xustificación da solvencia económica e financeira, que se acreditará por calquera dos medios seguintes:</p>
<p>1.-Informe de institucións financeiras, ou se é o caso, xustificantes da existencia dun seguro de indemnizacións por riscos profesionais.</p>
<p>2.-Declaración relativa á cifra de negocios global e das obras no curso dos tres últimos anos.</p>
<p>K) Xustificación da solvencia técnica, que se acreditará polos seguintes medios:</p>
<p>a) Relación das obras executadas nos últimos 5 anos, acompañada de certificado de boa execución para as máis importantes.</p>
<p>b) Declaración na que se indique a maquinaria, material e medios técnicos do que dispón o empresario para a execución das obras.</p>
<p>Modelo de proposición.</p>
<p>D./Dna..., domiciliado/a en..., con DNI nº..., en nome propio (ou en representación de... como acredita por...), informado/a da convocatoria do concurso, toma parte nel, comprometéndose á realización das obras de... no prazo de..., e no prezo de... (en letra e número) IVE incluído, conforme o proxecto técnico e prego de cláusulas económico-administrativas, que acepta na súa totalidade, e se compromete á realización das unidades de obra adicional valoradas a prezo de proxecto e de acordo co seguinte detalle: unidades, medición, designación, prezo e total.</p>
<p>Riotorto,... de... de 1995.</p>
<p>Condicións da adxudicación.</p>
<p>-Unidades de obra completa adicional que garden relación coa materia do proxecto obxecto do contrato e a prezos do proxecto.</p>
<p>-Mellor prezo.</p>
<p>-Mellor prazo de execución.</p>
<p>En todo caso a alcaldía solicitará a un técnico competente que emita informe sobre as proposicións presentadas antes da súa adxudicación.</p>
<p>Os expedientes están a disposición dos interesados na secretaría municipal.</p>
<p>Riotorto, 13 de xullo de 1995.</p>
<p>José López Cabodevila</p>
<p>Alcalde</p>

