---
date: '1995-07-21'
id: 2D0A
page: 5
number: 140
agency: UNIVERSIDADE DE VIGO
section: VI. ANUNCIOS
title: >-
  Resolución do 13 de xullo de 1995 pola que se anuncia concurso público,
  procedemento aberto, para a contratación mediante tramitación urxente da obra
  de acondicionamento e instalación dun autoservicio-comedor na Facultade de
  Humanidades de Vigo (expediente número 404/1995).
range: Resolución
url: 'https://www.xunta.gal/dog/Publicados/1995/19950721/Anuncio2D0A_gl.html'
---
<p>Este rectorado, unha vez cumpridos os trámites administrativos correspondentes, resolveu anunciar concurso público, procedemento aberto, en trámite de urxencia para a adxudicación do traballo que a continuación se indica:</p>
<p>Obxecto: acondicionamento e instalacións dun autoservicio-comedor na Facultade de Humanidades.</p>
<p>Orzamento de licitación: 36.492.978 ptas., IVE incluído.</p>
<p>Garantía: definitiva, 4% do importe de licitación.</p>
<p>Prazo de execución: como máximo dous meses de acordo coas condicións indicadas no prego de cláusulas administrativas particulares.</p>
<p>Clasificación empresarial: grupo C, subgrupo 4, categoría d.</p>
<p>Prego de condicións: tódolos interesados poderán consultalos, ou solicita-lo seu envío por correo, ó Servicio de Xestión Económica e Contratación da Universidade de Vigo, r/ Oporto, 1-2º andar, C.P. 36201 Vigo (Pontevedra). O envío será gratuíto.</p>
<p>Lugar de presentación: as propostas presentaranse no rexistro xeral da Universidade de Vigo, r/ Oporto, 1-planta baixa, C.P. 36201 Vigo (Pontevedra) das 9 ás 14 horas de luns a venres e das 9 ás 13 horas os sábados. Tamén se poderán presentar por correo cumprindo cos requisitos do Art. 100 do Regulamento xeral de contratación do Estado.</p>
<p>Prazo de presentación: o prazo para a recepción das ofertas, comezará o día seguinte ó da publicación da presente resolución no DOG e rematará o décimo terceiro día hábil.</p>
<p>Documentación que presentarán os licitadores: a especificada no prego de cláusulas administrativas.</p>
<p>Apertura de ofertas: terá lugar na sala de xuntas do rectorado, r/ Oporto, nº 1-1ª planta, Vigo (Pontevedra), ás once horas do segundo día hábil seguinte á data límite de presentación de propostas (en caso de cadrar en sábado terá lugar o día hábil seguinte.</p>
<p>Información adicional: non se admitirán variantes ou alternativas.</p>
<p>O importe deste anuncio correrá a cargo do adxudicatario.</p>
<p>Vigo, 13 de xullo de 1995.</p>
<p>(Resolución 13-3-1995)</p>
<p>José Pose Blanco</p>
<p>Vicerrector de Economía</p>
<p>95-04765</p>

