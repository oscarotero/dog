---
date: '1995-02-27'
id: B4BE
page: 1
number: 40
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 51/1995, do 16 de febreiro, polo que se declara a utilidade pública e
  se dispón a urxente ocupación dos bens e dereitos afectados polas obras de
  alargamento e mellora da estrada de Esteiro a Felgosas por Cerdido, p.k.
  0,000/9,280 (clave: N/AC/89.1.1).
range: Decreto
url: 'https://www.xunta.gal/dog/Publicados/1995/19950227/AnuncioB4BE_gl.html'
---
<p>Con data 9 de febreiro de 1995 o conselleiro de Política Territorial, Obras Públicas e Vivenda apro-</p>
<p>bou o proxecto de trazado da obra de alargamento e mellora da estrada de Esteiro a Felgosas por Cerdido, p.k. 0,000/9,280.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo 2º do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración por estar incluída no Plan de Estradas de Galicia e pola mellora da seguridade vial.</p>
<p>En virtude de todo o exposto, e en aplicación do artigo 28.2 do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda, e logo de deliberación do Consello da Xunta de Galicia na súa reunión do dezaseis de febreiro de mil novecentos noventa e cinco,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído para efectos de expropiación, no proxecto das obras de alargamento e mellora da estrada de Esteiro a Felgosas por Cerdido, pk. 0,000/9,280.</p>
<p>Santiago de Compostela, dezaseis de febreiro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

