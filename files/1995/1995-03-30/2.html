---
date: '1995-03-30'
id: D1E6
page: 2427
number: 63
agency: CONSELLERÍA DE CULTURA
section: I. DISPOSICIÓNS XERAIS
title: >-
  Orde do 7 de marzo de 1995 pola que se nomea a comisión de valoración das
  actividades e proxectos que obteñan a declaración de interese para a promoción
  do Camiño de Santiago.
range: Orde
url: 'https://www.xunta.gal/dog/Publicados/1995/19950330/AnuncioD1E6_gl.html'
---
<p>O Decreto 245/l994, do 23 de xuño, regula o procedemento para que determinadas actividades e proxectos obteñan a declaración de interese para a promoción do Camiño de Santiago.</p>
<p>No artigo 4 do referido decreto encoméndaselle a unha comisión que se creará para o efecto a valoración dos proxectos presentados.</p>
<p>Na súa virtude, e de acordo co establecido na disposición derradeira primeira, a cal faculta o conselleiro de Cultura para dicta-las disposicións necesarias para o desenvolvemento e execución do devandito decreto,</p>
<p>DISPOÑO:</p>
<p>Artigo 1º</p>
<p>Créase a comisión de valoración das actividades e proxectos que obteñan a declaración de interese para a promoción do Camiño de Santiago.</p>
<p>Artigo 2º</p>
<p>A comisión estará integrada por un presidente, tres vocais e un secretario.</p>
<p>-O presidente será o secretario xeral da Consellería de Cultura.</p>
<p>-Serán vocais os directores xerais da Consellería de Cultura, é dicir, o director xeral de Cultura, o do Patrimonio Histórico e Documental e o de Promoción do Camiño de Santiago.</p>
<p>-Actuará como secretario un funcionario nomeado polo conselleiro.</p>
<p>Disposicións derradeiras</p>
<p>Primeira.-Facúltase o director xeral de Promoción do Camiño de Santiago para dicta-las disposicións que sexan precisas para o desenvolvemento e execución da presente orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 7 de marzo de 1995.</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>Sr. Director Xeral de Promoción do Camiño de Santiago</p>

