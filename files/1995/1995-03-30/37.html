---
date: '1995-03-30'
id: D282
page: 2459
number: 63
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de marzo de 1995, da Dirección Xeral de Industria, pola que
  se somete a información pública a solicitude de concesión administrativa para
  a subministración de gas propano comercial no termo municipal de Cuntis
  (Pontevedra).
range: Resolución
url: 'https://www.xunta.gal/dog/Publicados/1995/19950330/AnuncioD282_gl.html'
---
<p>Para os efectos previstos no artigo 7 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos e no artigo 11 do Regulamento xeral do servicio público de gases combustibles, aprobado polo Decreto 2.913/1973, do 26 de outubro, sométese a información pública o seguinte proxecto de concesión administrativa:</p>
<p>Peticionario: Repsol Butano, S.A., con domicilio en Madrid, Arcipreste de Hita nº 10.</p>
<p>Obxecto da petición: concesión administrativa para o desenvolvemento da actividade do servicio público de gas no termo municipal de Cuntis, mediante a instalación dun centro de almacenamento e distribución de gas propano comercial.</p>
<p>Instalaciós básicas:</p>
<p>-Centro de almacenamento. A instalación de G.L.P. disporá dun centro de almacenamento de dous depósitos enterrados de 49,5 m de capacidade cada un deles.</p>
<p>-A rede de distribución, deseñada para a súa intercambiabilidade co gas natural, cunha lonxitude de 5.770 m e constituída con tubos de polietileno de media densidade, transcorrerá enterrada na súa totalidade.</p>
<p>Orzamento: 29.000.000 de ptas. (vintenove millóns de pesetas).</p>
<p>O que se fai público para coñecemento xeral e para que todas aquelas persoas naturais ou xurídicas que se consideren prexudicadas nos seus dereitos poidan presenta-las súas alegacións, nun prazo de 20 días a partir da data de publicación deste anuncio, na Dirección Xeral de Industria, edificio San Caetano, en Santiago de Compostela, e na delegación provincial desta consellería en Pontevedra, Rúa Nova de Abaixo, 2, onde poden examina-lo proxecto.</p>
<p>Santiago de Compostela, 15 de marzo de 1995.</p>
<p>Joaquín del Moral Crespo</p>
<p>Director xeral de Industria</p>

