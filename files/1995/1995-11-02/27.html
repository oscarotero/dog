---
date: '1995-11-02'
id: 572E
page: 8
number: 210
agency: INSTITUTO GALEGO DE ESTATÍSTICA
section: VI. ANUNCIOS
title: >-
  Resolución do 24 de outubro de 1995 pola que se anuncia a convocatoria dun
  concurso público aberto, con tramitación de urxencia, para a contratación
  dunha subministración consistente na adquisición de licencias de uso dun
  programa informático de xestión do padrón municipal de habitantes.
range: Resolución
url: 'https://www.xunta.gal/dog/Publicados/1995/19951102/Anuncio572E_gl.html'
---
<p>En virtude das facultades conferidas na vixente normativa de contratación, anúnciase a licitación dun contrato de subministración polo sistema de concurso público aberto, e con tratamitación de urxencia, suxeito ás seguintes bases:</p>
<p>1.-Obxecto do contrato: contratación dunha subministración consistente na adquisición de licencias de uso dun programa informático de xestión do padrón municipal de habitantes.</p>
<p>2.-Orzamento: 25.000.000 de ptas., IVE incluído.</p>
<p>3.-Entidade contratante: Instituto Galego de Estatística.</p>
<p>4.-Procedemento e forma de adxudicación: concurso público aberto e con tramitación de urxencia.</p>
<p>5.-Prazo total de entrega: 15 días contados a partir da sinatura do contrato; e sempre antes do día 15 de decembro.</p>
<p>6.-Documentación de interese para os licitadores: poderán retirala no Negociado do Rexistro do IGE, na Rúa Ramón Piñeiro, nº 27 de Santiago de Compostela.</p>
<p>7.-Presentación de ofertas: presentaranse segundo o modelo que figura no prego de cláusulas administrativas particulares, no prazo de 13 días contados a partir do seguinte ó da publicación do presente anuncio no DOG, no Negociado do Rexistro do IGE, en horario de nove a catorce horas, ou ben na forma prevista no Art. 100 do Regulamento de contratos do Estado.</p>
<p>8.-Apertura de proposicións: ó día seguinte hábil ó remate de presentación de proposicións, ás doce horas, nas dependencias do Instituto Galego de Estatística; en caso de cadrar en sábado, a apertura, terá lugar o día hábil seguinte.</p>
<p>9.-Fianza provisoria: 500.000 pesetas.</p>
<p>10.-Fianza definitiva: 1.000.000 de pesetas.</p>
<p>11.-O importe do presente anuncio correrá a cargo da empresa adxudicataria.</p>
<p>Santiago de Compostela, 24 de outubro de 1995.</p>
<p>José A. Campo Andión</p>
<p>Director do Instituto Galego de Estatística</p>
<p>9507102</p>

