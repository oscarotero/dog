---
date: '1995-11-16'
id: 7EAA
page: 8446
number: 220
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de outubro de 1995, da Delegación Provincial de Pontevedra,
  pola que se somete a información pública a petición de autorización e
  declaración de utilidade pública da instalación eléctrica que se cita.
  (Expediente número 94/92 A.T.).
range: Resolución
url: 'https://www.xunta.gal/dog/Publicados/1995/19951116/Anuncio7EAA_gl.html'
---
<p>Para os efectos previdos no artigo 9 do Decreto 2617/1966 e no artigo 10 do Decreto 2619/1966, ámbolos dous do 20 de outubro, sométese a información pública a petición de autorización e declaración de utilidade pública da variación parcial do trazado da instalación eléctrica nomeada L.A.T. a 220 kV dobre circuíto desde Castrelo de Miño (Ourense) ata Pazos de Borbén (Pontevedra), publicada no BOP do 9-1-1995, no diario Faro de Vigo do 17-12-1994, no Diario Oficial de Galicia do 19-10-1994 e no BOE do 28-9-1994 (estas dúas últimas publicacións foron realizadas pola Delegación de Industria de Ourense) e co número de expediente A.T. 94/92 na provincia de Pontevedra e IN407A 94/97-3 A.T. na provincia de Ourense, coas seguintes características especiais:</p>
<p>Peticionario: Unión Eléctrica-Fenosa, S.A.</p>
<p>Lugar no que se vai realiza-la variante: desde o poste nº 61 da liña no concello de Mondariz ata a subestación de Pazos de Borbén, ámbolos dous na provincia de Pontevedra.</p>
<p>Finalidade da instalación: adpata-lo trazado da liña á nova situación da subestación de Pazos de Borbén.</p>
<p>Características principais: as características técnicas son iguais ás publicadas no anuncio anterior.</p>
<p>A lonxitude total da variación é de 15.271 m, afectando ós concellos de Mondariz, Ponteareas e Pazos de Borbén.</p>
<p>Orzamento: 414.500.000 ptas.</p>
<p>O que se fai público para que poida ser examinado o proxecto da instalación nestas oficinas, sitas na Rúa Nova de Abaixo, nº 2, e formularse contra este as reclamacións, por duplicado, que se consideren oportunas, no prazo de trinta días contados a partir do seguinte ó da publicación desta resolución.</p>
<p>Pontevedra, 4 de outubro de 1995.</p>
<p>Ramón Álvarez Abad</p>
<p>Delegado provincial de Pontevedra</p>
<p>95-7515</p>

