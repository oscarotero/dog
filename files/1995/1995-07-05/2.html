---
date: '1995-07-05'
id: 229E
page: 5
number: 128
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 19 de xuño de 1995 pola que se ordena a publicación no Diario
  Oficial de Galicia do acordo do Consello da Xunta de Galicia do 16 de xuño de
  1995.
range: Resolución
url: 'https://www.xunta.gal/dog/Publicados/1995/19950705/Anuncio229E_gl.html'
---
<p>Adoptado acordo polo Consello da Xunta de Galicia na súa reunión do día dezaseis de xuño de 1995, relativo á adxudicación provisional de cinco emisoras en ondas métricas con modulación de frecuencia para a súa explotación polas corporacións locais, resulta necesario darlle publicidade ó devandito acordo, unha vez cumpridos os requisitos que se determinan no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regulan o procedemento de concesión de emisoras de radiodifusión sonora en ondas métricas con modulación de frecuencia, e de acordo coa Orde do 25 de febreiro de 1992 (DOG nº 50, do 12 de marzo), que abre o prazo de presentación de solicitudes con esta finalidade. En consecuencia,</p>
<p>RESOLVO:</p>
<p>Ordena-la publicación no Diario Oficial de Galicia do acordo do Consello da Xunta de Galicia, adoptado</p>
<p>na súa reunión do 16 de xuño de 1995, polo que se adxudican provisionalmente 5 emisoras de radiodifusión sonora para a súa explotación polos respectivos concellos, texto que figura no anexo á presente resolución.</p>
<p>Santiago de Compostela, 19 de xuño de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>Anexo á Resolución do 19 de xuño de 1995</p>
<p>O Consello da Xunta de Galicia, na súa reunión do día dezaseis de xuño de mil novecentos noventa e cinco adoptou, entre outros, o seguinte acordo:</p>
<p>«De conformidade co establecido na Lei 11/1991, do 8 de abril, de organización e control das emisoras municipais de radiodifusión sonora, no Decreto 156/1989, do 27 de xullo (DOG nº 151, do 8 de agosto) modificado parcialmente polo Decreto 35/1992, do 6 de febreiro (DOG nº 27, do día 10 do mesmo mes), que regulan o procedemento de concesión de emisoras de radiodifusión sonora en ondas</p>
<p>métricas con modulación de frecuencia, na orde da Consellería da Presidencia e Administración Pública do 25 de febreiro de 1992 (DOG nº 50, do 12 de marzo seguinte), e demais normativa estatal e autonómica, o Consello da Xunta de Galicia, por proposta do conselleiro da Presidencia e Administración Pública, acorda adxudicar con carácter provisional a explotación de emisoras de radiodifusión sonora en ondas métricas con modulación de frecuencia ós concellos que se relacionan no anexo adxunto, con expresión das características que corresponden a cada unha das emisoras.</p>
<p>O outorgamento das concesións, que habilitarán para a posta en funcionamento das correspondentes emisoras, estará supeditado á aprobación previa do proxecto técnico, á realización das obras e instalacións correspondentes, así como á posterior inspección e autorización da posta en funcionamento.</p>
<p>A Consellería da Presidencia e Administración Pública adoptará as medidas necesarias para a execución do presente acordo».</p>
<p>Anexo do acordo do Consello da Xunta de Galicia, polo que se adxudican</p>
<p>provisionalmente cinco emisoras de radiodifusión sonora en ondas métricas</p>
<p>con modulación de frecuencia, para a súa explotación polas corporacións locais</p>
<table><tbody><tr><td>Prov.</td><td>Concello</td><td>F(Mhz)</td><td>Lonx.</td><td>Lat.</td><td>Cota</td><td>HEFM</td><td>PRAW</td><td>P</td><td>D</td><td>Sector</td></tr>
<tr><td></td></tr>
</tbody></table>
<table><tbody><tr><td>C</td><td>Fisterra</td><td>107.2</td><td>9W1614</td><td>42N5301</td><td>138</td><td>37.5</td><td>50</td><td>M</td><td>N</td><td>-</td></tr>
<tr><td>C</td><td>Melide</td><td>107.5</td><td>8W0050</td><td>42N5456</td><td>457</td><td>37.5</td><td>50</td><td>M</td><td>N</td><td>-</td></tr>
<tr><td>LU</td><td>Monforte de Lemos</td><td>107.4</td><td>7W3032</td><td>42N3129</td><td>363</td><td>37.5</td><td>150</td><td>M</td><td>N</td><td>-</td></tr>
<tr><td>LU</td><td>Xove</td><td>107.7</td><td>7W3040</td><td>43N4114</td><td>40</td><td>37.5</td><td>50</td><td>M</td><td>N</td><td>-</td></tr>
<tr><td>PO</td><td>Cambados</td><td>107.9</td><td>8W4843</td><td>42N3115</td><td>15</td><td>37.5</td><td>150</td><td>M</td><td>N</td><td>-</td></tr>
</tbody></table>
<p>4704</p>

