---
date: '1995-07-05'
id: 230A
page: 5
number: 128
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 28 de xuño de 1995 pola que se anuncia, polo sistema de concurso
  de procedemento aberto, a obra de reforma dun pavillón do antigo hospital de
  Esteiro para salón de actos e departamentos en Ferrol-A Coruña.
range: Resolución
url: 'https://www.xunta.gal/dog/Publicados/1995/19950705/Anuncio230A_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar, polo sistema de concurso de procedemento aberto, a obra que se cita:</p>
<p>-Reforma dun pavillón do antigo hospital de Esteiro para salón de actos e departamentos en Ferrol-A Coruña.</p>
<p>Orzamento de licitación: 175.639.272 ptas. (cento setenta e cinco millóns seiscentas trinta e nove mil duascentas setenta e dúas pesetas).</p>
<p>Prazo de execución: 10 meses.</p>
<p>Clasificación requirida: grupo C, categoría E.</p>
<p>Exposición de proxectos: o proxecto e o prego de cláusulas administrativas particulares estará de manifesto na Subdirección Xeral de Construccións e Equipamento, Secretaría Xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das 10 ás 14 horas. O prego de cláusulas administrativas particulares tamén se poderá examinar nas delegacións provinciais de Educación.</p>
<p>Prazo de presentación de proposicións: comezará o día seguinte ó da publicación da presente resolución no BOE e rematará o día 24 de xullo de 1995.</p>
<p>Lugar de presentación de proposicións: no rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, haberá que aterse ó disposto na cláusula 8.1 do prego das administrativas particulares.</p>
<p>Documentación que presentarán os licitadores: a especificada nas cláusulas 8.2, 8.3 e 8.4 do prego das administrativas particulares.</p>
<p>Exame da documentación: a Mesa de Contratación cualificará as documentacións presentadas e publicará a continuación, no taboleiro de anuncios desta consellería, dentro do prazo que se indique, os defectos materiais observados na documentación.</p>
<p>Apertura de proposicións: será realizada pola Mesa de Contratación ás 12 horas do día 28 de xullo de 1995 na sala de xuntas desta consellería.</p>
<p>O importe deste anuncio correrá a cargo da empresa adxudicataria.</p>
<p>Santiago de Compostela, 28 de xuño de 1995.</p>
<p>P.D. (Orde 13-12-1993)</p>
<p>Juan J. Bértolo Cadenas</p>
<p>Secretario xeral da Consellería de Educación e Ordenación Universitaria</p>
<p>95-3298</p>

