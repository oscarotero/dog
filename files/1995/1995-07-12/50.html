---
date: '1995-07-12'
id: 73C2
page: 5
number: 133
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (85/1994).
range: Cédula
url: 'https://www.xunta.gal/dog/Publicados/1995/19950712/Anuncio73C2_gl.html'
---
<p>En Noia, o vintetrés de marzo de mil novecentos noventa e cinco. Fidel Jesús del Río Pardo, xuíz do Xulgado de Primeira Instancia e Instrucción número dous dos de Noia, viu os presentes autos de solicitude de beneficio de xustiza gratuíta co número 85/1994, promovidos por María Sabugueiro Maroñas, maior de idade e con domicilio en Roo de Abaixo, Noia, representada polo procurador Juan Angel Pena Abeijón e dirixida polo letrado Manuel Blanco-Ons Fernández, contra Manuel Enrique Cabañín Campa, en ignorado paradoiro e en rebeldía procesual, e contra o avogado do Estado.</p>
<p>Antecedentes de feito.</p>
<p>Primeiro. Que mediante escrito, a parte demandante formulou a demanda sobre recoñecemento a litigar gratuitamente conforme as prescricións legais e sinalando a seguir os fundamentos de dereito que coidaba aplicables e remataba suplicando ó xulgado que dicte no seu día sentencia pola que se lle recoñeza á súa representada o dereito a litigar gratuitamente contra Manuel Enrique Cabañín Campa en xuízo de divorcio número 84/1994.</p>
<p>Segundo. Que se deu por presentada a demanda e previamente se reclamaron as certificacións que a parte non obtivera e, recibidas, admitiuse a trámite, sinalándose día para a celebración do xuízo, citándose para o efecto ó demandado e ó avogado do Estado, a que tivo lugar na data sinalada, co resultado que consta nos autos.</p>
<p>Fundamentos xurídicos.</p>
<p>Primeiro. Dos documentos achegados e das probas realizadas, aparece que a demandante carece de bens e que os seus ingresos por tódolos conceptos, non superan o dobre do salario mínimo interprofesional vixente nesta data, polo que é procedente, conforme o artigo 14 da Lei de axuizamento civil, recoñercerlle xudicialmente o dereito de xustiza gratuíta con dereito a desfrutar dos beneficios que determina o artigo 30 e seguintes do mesmo corpo legal, sen prexuízo do prevido no artigo 48 da tan reseñada lei.</p>
<p>Segundo. Na tramitación deste xuízo observáronse as prescricións legais.</p>
<p>Terceiro. Non é de estimar temeridade nin mala fe en ningunha das partes para efectos de imposición de custas.</p>
<p>Vistos os preceptos legais citados e demais de xeral e pertinente aplicación, decido que debo recoñecer e recoñezo o dereito a litigar gratuitamente a María Sabugueiro Maroñas, con dereito ós beneficios que a lei outorga, no xuízo de divorcio número 84/1994 e tódalas súas incidencias, isto sen prexuízo do disposto no artigo 48 da Lei de axuizamento civil, declarando as custas de oficio.</p>
<p>Así por esta miña sentencia, da que se expedirá testemuño para a súa unión ós autos, levándose o orixinal ó libro de sentencias deste xulgado, pronúncioo, mándoo e asínoo.</p>
<p>Publicación. A anterior sentencia foi lida e publicada polo xuíz que a dictou, no día da súa data, estando celebrando audiencia pública. Dou fe.</p>
<p>Noia, 5 de xuño de 1995.</p>
<p>Ana Isabel Villar Fernández</p>
<p>Secretaria</p>
<p>95-03572</p>

