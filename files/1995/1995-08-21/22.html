---
date: '1995-08-21'
id: 3A2E
page: 6
number: 159
agency: MANCOMUNIDADE DE MUNICIPIOS DA COMARCA DE VERÍN
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1995/19950821/Anuncio3A2E_gl.html'
---
<p>Por acordo da asemblea comarcal da Mancomunidade de Municipios da Comarca de Verín, de data once de agosto de mil novecentos noventa e cinco, foi aprobado o prego de cláusulas administrativas particulares para a contratación mediante concurso en procedemento aberto da obra de reforma do matadoiro comarcal de Verín, 2ª fase, o que se expón ó público por un prazo de oito días contados a partir do seguinte da inserción deste anuncio no BOP e no Diario Oficial de Galicia, para que se poidan presentar reclamacións.</p>
<p>Simultaneamente, anúnciase concurso en procedemento aberto, se ben a licitación aprazarase, cando resulte necesario, no suposto de que se formulen reclamacións contra o prego.</p>
<p>Obxecto.-A execución da obra de reforma do matadoiro comarcal de Verín, 2ª fase, conforme o proxecto técnico redactado polo enxeñeiro agrónomo Xulio Gómez Fernández, e descontarase a parte do proxecto xa executada na primeira fase.</p>
<p>Orzamento base da licitación.-A licitación ascende a 67.628.724 pesetas, IVE incluído, mellorable á baixa.</p>
<p>Nas ofertas que se formulen poderán introducirse variacións ou outras solucións técnicas co obxecto de que o proxecto que serve de base ó concurso sexa mellorado en canto ás súas previsións, sempre respectando o orzamento de execución por contrata deste.</p>
<p>Prazo de execución.-Dous meses a partir do día seguinte á data da acta de comprobación do planeamento.</p>
<p>Garantías.-Provisional: 1.352.574 ptas. Definitiva: 1.705.148 ptas. (só adxudicatario).</p>
<p>Exame do expediente.-No Concello de Verín, os días hábiles, das nove ás catorce horas, durante o prazo para presentar proposicións.</p>
<p>Prazo de presentación de proposicións.-Os trece días naturais seguintes á aparición no BOP e no DOG da convocatoria do concurso.</p>
<p>Celebración da licitación.-O concurso terá lugar ás doce horas do primeiro día natural seguinte ó da finalización do prazo para presentar proposicións, salvo que este día sexa sábado ou festivo, suposto no que se trasladará ó inmediato seguinte.</p>
<p>Criterios que hai que ter enconta na licitación.-Os criterios que se terán en conta para a adxudicación do concurso relacionados por orde decrecente da importancia que teñen, son:</p>
<p>a) As melloras que os propoñentes efectúen na súa oferta sobre as previsións contidas no proxecto técnico, sen superar en absoluto o orzamento de execución de contrata deste.</p>
<p>b) Os medios técnicos, humanos e materiais que os concorrentes se comprometan a poñer ó servicio da obra.</p>
<p>c) A baixa no prazo inicialmente previsto para a execución da obra e programa de traballo.</p>
<p>d) Plan de reparación de deficiencias ou avarías na obra ata a súa recepción definitiva.</p>
<p>e) Maior importe da baixa ofertada sobre o tipo de licitación.</p>
<p>Capacidade para participar na contratación.-Poderán participar no proceso contractual as persoas naturais ou xurídicas, españolas ou estranxeiras; as persoas xurídicas por medio dos seus representantes legais con copia de escritura pública do poder que ó seu favor fose outorgado, tendo este que estar verificado suficientemente, sempre que teñan plena capacidade de obrar e acrediten a súa solvencia económica, financeira e técnica ou profesional, e non concorran nelas ningunha das prohibicións para contratar que establece o artigo 20 da Lei 13/1995, do 18 de maio, de contratos das administracións públicas. O contratista deberá estar en posesión da seguinte clasificación:</p>
<p>-Grupo: J. Instalacións metálicas.</p>
<p>-Subgrupo: S. Sen cualificación específica.</p>
<p>-Categoría: D. Anualidade superior a sesenta millóns de pesetas e inferior a cento corenta millóns de pesetas.</p>
<p>Presentación de documentación.-As proposicións por medio das que se concorra á contratación convocada presentaranse no rexistro xeral da mancomunidade, no Concello de Verín, na forma que se sinala na cláusula 18ª das do prego que rexe a contratación, de acordo co seguinte modelo:</p>
<p>Proposición para tomar parte na contratación mediante concurso en procedemento aberto da obra de reforma do matadoiro comarcal de Verín, 2ª fase.</p>
<p>D..., con DNI nº..., do que achego fotocopia, con domicilio en..., r/..., en... (nome propio ou representación de...), segundo acredito con copia de poder ó meu favor outorgado que acompaño, suficientemente validado, informado da convocatoria de concurso en procedemento aberto para a adxudicación da execución das obras sinaladas que efectúa a Mancomunidade de Municipios da Comarca de Verín, comprométese a levar a cabo as mesmas no prezo de... pesetas (en letra e número), con estricta suxeición ó prego de cláusulas que rexe a contratación que declaro coñecer e aceptar na súa integridade, achegando no sobre «A» a documentación esixida, no sobre «B» a presente proposición económica e no sobre «C» a memoria cos criterios e solucións técnicas que servirán de base para valora-la oferta; facendo constar expresamente:</p>
<p>1º.-Que constituín fianza provisional e xunto xustificante.</p>
<p>2º.-Que declaro baixo a miña responsabilidade que non me acho incurso en ningunha causa de prohibición para contratar das sinaladas polo artigo 20 da Lei de contratos das administracións públicas.</p>
<p>3º.-Que estou ó corrente do cumprimento das miñas obrigas tributarias e da Seguridade Social impostas polas disposicións vixentes e achego a documentación correspondente que o acredita (lugar, data, sinatura, e, se é o caso, selo).</p>
<p>Os custos que orixine a publicación da contratación serán por conta daquel dos concorrentes que resulte se-lo adxudicatario.</p>
<p>Verín, 11 de agosto de 1995.</p>
<p>Juan Manuel Jiménez Morán</p>
<p>Presidente da Mancomunidade de Municipios da Comarca de Verín</p>
<p>Novos números de teléfono do Diario Oficial de Galicia</p>
<p>Teléfonos: 544268 - 544270</p>
<p>Fax: 544272 - 544273</p>

