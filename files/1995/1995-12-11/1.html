---
date: '1995-12-11'
id: 6FAE
page: 9
number: 235
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 22 de novembro de 1995 pola que se declara a alleabilidade dunha
  superficie aproximada de 2.189,42 metros cadrados, situada na ala esquerda do
  edificio onde se sitúa o centro de formación ocupacional Santa María de
  Europa, de Ourense.
range: Orde
url: 'https://www.xunta.gal/dog/Publicados/1995/19951211/Anuncio6FAE_gl.html'
---
<p>A Universidade de Vigo solicitou da Consellería de Economía e Facenda a cesión do uso do inmoble que estivo dedicado a residencia coa denominación Santa María de Europa, sito na rúa Carballeira, de Ourense, para destinalo a residencia universitaria.</p>
<p>Mediante Decreto 255/1995, do 29 de setembro, (DOG nº 196, do 11 de outubro), desafectouse do dominio público parte do inmoble onde se ubica o centro de formación ocupacional Santa María de Europa, na rúa Carballeira, s/n, de Ourense.</p>
<p>Co obxecto de posibilita-la cesión do dereito de uso do antedito inmoble, requírese, segundo o disposto nos artigos 24 da Lei 3/1985, do 12 de abril, do patrimonio da Comunidade Autónoma de Galicia e 60 do seu regulamento, a previa declaración da súa alleabilidade.</p>
<p>En virtude do anteriormente exposto, a proposta da Secretaría Xeral e do Patrimonio, logo de informe da Consellería de Familia, Muller e Xuventude,</p>
<p>DISPOÑO:</p>
<p>Artigo único.</p>
<p>Declárase a alleabilidade dunha superficie aproximada de 2.189,42 m, situada na ala esquerda do edificio onde se sitúa o centro de formación ocupacional Santa María de Europa, na rúa Carballeira, s/n, de Ourense, distribuídos, segundo os planos incorporados ó expediente, da seguinte forma: 81,78 m na planta soto, 680,85 m na planta baixa; 726,51 m na primeira planta e 700,28 m na planta baixo cuberta e inscrito no Rexistro da Propiedade nº 1 de Ourense, co número 23.699, no tomo 975 xeral, libro 275 de Ourense, folio 199.</p>
<p>Santiago de Compostela, 22 de novembro de 1995.</p>
<p>José Antonio Orza Fernández</p>
<p>Conselleiro de Economía e Facenda</p>

