---
date: '1995-04-07'
id: CB1A
page: 2
number: 69
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 6 de abril de 1995 pola que se dictan normas para garanti-los
  servicios esenciais durante a folga xeral convocada para o día 7 de abril de
  1995 nos concellos de Padrón, Rois e Dodro da provincia da Coruña e
  Pontecesures e Valga da provincia de Pontevedra.
range: Orde
url: 'https://www.xunta.gal/dog/Publicados/1995/19950407/AnuncioCB1A_gl.html'
---
<p>Ó exercicio do dereito de folga queda condicionado 6 mantemento dos servicios esenciais definidos no artigo 2º do Decreto 155/1988, do 9 de xuño (DOG nº 116, do 20).</p>
<p>Ó artigo 3 do devandito decreto faculta os conselleiros competentes por razón dos servicios esenciais afectados para que, mediante orde e ante cada situación de folga determinen o mínimo de actividade necesaria para asegura-lo mantemento de tales servicios, e o persoal preciso para prestalos.</p>
<p>As centrais sindicais Comisións Obreiras de Galicia e Unión Xeral de Traballadores de Galicia, en escrito de data 28 de marzo de 1995, comunican a convocatoria de folga xeral para a xornada do día 7 de abril de 1995, entre as 0,00 e as 24 horas do mesmo día, que afectará as comarcas do Sar e do Ulla e os concellos de Padrón, Rois e Dodro da provincia da Coruña e Pontecesures e Valga da provincia de Pontevedra.</p>
<p>Ante o carácter de folga xeral que pode afectar a todo o persoal da Administración autonómica, semella o máis axeitado regula-los servicios mínimos mediante unha única norma de aplicabilidade a tódolos centros, dependencias e servicios dela.</p>
<p>A necesaria conciliación entre o exercicio do dereito constitucional de folga e o mantemento dos servicios esenciais obriga a Administración autonómica, de acordo coa normativa vixente, a fixar uns servicios mínimos indispensables para o funcionamento dos devanditos servicios esenciais que se concretan e xustifican na presente orde.</p>
<p>Así pois, establécense servicios mínimos respecto a sectores e actividades dos que a súa regulación é competencia dalgunha das consellerías da Xunta de Galicia e que poden afecta-lo desenvolvemento ordinario da actividade cidadá.</p>
<p>Na Consellería de Política Territorial, Obras Públicas e Vivenda, xúlgase necesario fixar servicios mínimos que cubran a área de transporte, e nese sentido o Decreto 61/1985, do 18 de abril, dispón que deberán manterse os servicios de transporte de</p>
<p>estudiantes e escolares na súa integridade e os dos obreiros que se presten antes das 9 e despois das 18 horas.</p>
<p>No tocante ós servicios de transporte de carácter concesional en sentido estricto (servicios regulares de uso xeral), establécense soamente servicios mínimos respecto das expedicións que teñen a súa orixe ou destino nas sete grandes cidades de Galicia e cun itinerario que non exceda de 25 quilómetros, ou ben que teñan a dita orixe ou destino en cidades de máis de 50.000 habitantes.</p>
<p>O dereito á educación é un dereito de carácter social, e por tanto reclama dos poderes públicos as accións positivas necesarias para que poida ser levado a cabo en igualdade de tódolos que se encontran en calquera dos niveis formativos e en calquera tipo de centro.</p>
<p>Por outra parte, a especial problemática de Galicia, coa maior porcentaxe de alumnos transportados e facendo uso dos comedores escolares ou o bo número de internados da nosa Comunidade Autónoma non poden quedar paralizados no seu funcionamento como consecuencia do dereito constitucional de folga.</p>
<p>Sinálanse por iso os servicios mínimos necesarios para manter en funcionamento os comedores escolares, a limpeza dos centros e un mínimo de vixilancia e atención para os alumnos que poidan acudir ós centros, xa que a maioría deles son menores de 18 anos e moitos deles con idades comprendidas entre os 3 e os 14 anos.</p>
<p>Os centros de educación especial necesitan, polas características dos seus alumnos, un maior coidado e asistencia e é por iso polo que cómpre a asistencia do maior número de persoal, como coidadores, persoal médico, etc.</p>
<p>Polo que atinxe ós servicios dependentes da Consellería de Agricultura, Gandería e Montes establécense servicios mínimos de acordo coas seguintes circunstancias:</p>
<p>No Servicio de Defensa contra Incendios Forestais, a imprevisibilidade do feito causante da prestación do servicio esencial de vixilancia e extinción de incendios e a indeterminabilidade das súas consecuencias en canto a vidas e facendas, ante o que sería de aplicación plenamente e sen posibilidade ningunha de restricción o principio de que a seguridade e o benestar da poboación debe primar sobre outros dereitos, fai necesaria a dispoñibilidade dos efectivos existentes.</p>
<p>No Servicio de Medio Ambiente Natural establécense servicios mínimos para realiza-las funcións de vixilancia de bens públicos.</p>
<p>Fíxanse igualmente servicios mínimos nalgunhas dependencias da consellería situadas nas comarcas afectadas pola convocatoria de folga xeral.</p>
<p>A importancia do control sanitario de animais en feiras e mercados, así como en calquera outro tipo de concentración de gando e movementos pecuarios, aconsella establece-los servicios mínimos que exerzan o control das condicións epizootiolóxicas sanitarias.</p>
<p>No referente ós servicios dependentes da Consellería de Sanidade e Servicios Sociais e co fin de garanti-lo dereito constitucional de protección da saúde e dos intereses dos cidadáns que lle corresponde tutelar á consellería, fíxanse os servicios mínimos dedicados a estes fins na área preventiva e asistencial.</p>
<p>Na parcela correspondente ó Servicio Galego de Saúde e dentro do ámbito da atención primaria, o persoal sinalado para cubri-los servicios mínimos e o imprescindible para asumi-la mesma asistencia que lle queda garantida ó beneficiario nun día festivo. Neste caso non se axusta ó cadro de persoal dun festivo, xa que en días festivos o servicio normal de urxencias permanece aberto as 24 horas, cousa que non sucede no día sinalado para a convocatoria de folga xeral. Por este motivo, a porcentaxe de traballadores é maior ó dun día festivo, pero soamente na proporción imprescindible para cubri-la asistencia que un día festivo, quedaría a cargo do servicio normal de urxencias. Todo iso co fin de asegurarlle ó beneficiario a atención urxente, tanto polo inicio dun proceso de mobilidade como por tratamentos que non se poidan demorar ou interromper.</p>
<p>En consecuencia, e de acordo co establecido no parágrafo 5º.2 do Regulamento de réxime interior da Xunta de Galicia, aprobado por Decreto 111/1984, do 25 de maio, e por proposta das consellerías de Política Territorial, Obras Públicas e Vivenda, Educación e Ordenación Universitaria, Agricultura, Gandería e Montes e Sanidade e Servicios Sociais e oído o comité de folga,</p>
<p>DISPOÑO:</p>
<p>Artigo 1º</p>
<p>Con carácter xeral o mínimo de actividade e o persoal preciso para asegura-lo mantemento dos servicios esenciais durante a folga convocada con carácter xeral para o día 7 de abril de 1995, nos concellos de Padrón, Rois, Dodro, Pontecesures e Valga, é o seguinte:</p>
<p>1. Consellería de Política Territorial, Obras Públicas e Vivenda.</p>
<p>1.A. Servicios mínimos de transportes.</p>
<p>-Servicios regulares de uso xeral.</p>
<p>A concesión V: 3263:XG-363 de Autos Baleirón, S.A.</p>
<p>Rois-Santiago. Saídas de Rois: 7,00 e 20,00 horas.</p>
<p>Santiago-Rois. Saídas de Santiago: 8,00 e 21 horas.</p>
<p>-Servicios regulares de uso especial para transportes de obreiros:</p>
<p>Tódolos servicios en expedicións anteriores ás 9 horas e posteriores ás 18 horas.</p>
<p>-Servicios regulares de uso especial para transporte de estudiantes:</p>
<p>Deberán manterse tódolos servicios de transporte de escolares e de estudiantes na súa integridade.</p>
<p>2. Consellería de Educación e Ordenación Universitaria.</p>
<p>2. A. En centros escolares dependentes da consellería.</p>
<p>-O director e un subalterno en cada centro escolar para garanti-la súa apertura e o seu funcionamento mínimo na medida na que asistan alumnos ou traballadores.</p>
<p>-O 50% do persoal de comedores e do persoal docente encargado deles nos centros de educación básica con servicio de comedor para atende-los alumnos que non poidan regresar para comer nos seus domicilios.</p>
<p>-O 50% do persoal de comedores, limpeza e subalternos nas escolas fogar e centros residenciais docentes, para atende-los alumnos que pernocten neles.</p>
<p>-A totalidade do persoal de comedores, ATS, limpeza, coidadores e personal médico dos centros de educación especial para garanti-la asistencia ó especial colectivo ó que atenden.</p>
<p>3. Consellería de Agricultura, Gandería e Montes.</p>
<p>3.A. Servicio de Defensa contra Incendios Forestais.</p>
<p>-Un axente na zona de Padrón.</p>
<p>-Persoal contratado para a execución do Plan de Defensa contra Incendios Forestais (INFOGA): na zona de Padrón:</p>
<p>-Unha brigada.</p>
<p>-Un vixilante.</p>
<p>-Un conductor.</p>
<p>No suposto de que durante o día de folga se producisen incendios que, a xuízo dos responsables do servicio, obrigasen a adoptar medidas complementarias ás adoptadas co persoal previsto como mínimo, este poderá elevarse ata o 100% do persoal contratado.</p>
<p>3.B. Servicio de Medio Ambiente Natural.</p>
<p>-Un axente forestal nos concellos de Padrón, Rois e Dodro.</p>
<p>-Un axente forestal nos concellos de Pontecesures e Valga.</p>
<p>3.C. Axencia do Servicio de Extensión Agraria de Padrón.</p>
<p>-Un funcionario.</p>
<p>3.D. Granxa cinexética de Dodro.</p>
<p>-Un encargado.</p>
<p>3.E. Servicios veterinarios propios desta consellería.</p>
<p>-Un veterinario oficial na comarca de Padrón.</p>
<p>4. Consellería de Sanidade e Servicios Sociais.</p>
<p>4.A. Sanitarios locais.</p>
<p>Verbo do persoal funcionario afectado pola Lei 17/1989, garántense os servicios cos seguintes mínimos por cada concello:</p>
<p>-Un médico.</p>
<p>-Un farmacéutico.</p>
<p>-Un axudante técnico sanitario.</p>
<p>-Unha matrona.</p>
<p>4.B. Servicio Galego de Saúde.</p>
<p>C.A.P. nº 5.-Santiago de Compostela:</p>
<p>-Padrón:</p>
<p>Un médico xeneralista.</p>
<p>Un pediatra.</p>
<p>Un axudante técnico sanitario.</p>
<p>-Rois:</p>
<p>Un médico xeneralista.</p>
<p>Un pediatra.</p>
<p>Un axudante técnico sanitario.</p>
<p>-Dodro:</p>
<p>Un médico xeneralista.</p>
<p>Un axudante técnico sanitario.</p>
<p>C.A.P. Área norte de Pontevedra.</p>
<p>-Valga (quenda de 8,00 a 15,00 horas).</p>
<p>Un médico xeneralista.</p>
<p>Un pediatra.</p>
<p>Un axudante técnico sanitario.</p>
<p>Un auxiliar administrativo.</p>
<p>-Pontecesures (quenda de 8,00 a 15,00 horas).</p>
<p>Un médico xeneralista.</p>
<p>Un axudante técnico sanitario.</p>
<p>-Valga-Pontecesures (quenda de 15,00 a 24,00 horas).</p>
<p>Un médico xeneralista.</p>
<p>Un axudante técnico sanitario.</p>
<p>Artigo 2º</p>
<p>O persoal que debe presta-los servicios mínimos establecidos no artigo anterior será destinado polos directores dos centros nos que prestan os seus servicios nos supostos relativos ás consellerías de Política Territorial, Obras Públicas e Vivenda, Educación e Ordenación Universitaria e Agricultura, Gandería e Montes, e polos directores xerentes do centro de gasto ó que pertenzan no suposto da Consellería de Sanidade e Servicios Sociais-Servicio Galego de Saúde, publicándose os nomes dos designados nos taboleiros de anuncios dos respectivos centros de traballo.</p>
<p>Artigo 3º</p>
<p>O incumprimento da obriga de atende-los servicios mínimos fixados nesta orde será sancionado de conformidade coa lexislación vixente aplicable ós diversos colectivos.</p>
<p>Artigo 4º</p>
<p>O disposto na presente orde non suporá ningunha limitación dos dereitos que a normativa reguladora</p>
<p>da folga lle recoñece ó persoal na dita situación.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 6 de abril de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

