---
date: '1995-12-28'
id: 6DD2
page: 9
number: 247
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 25 de outubro de 1995, do Xurado Provincial de Montes Veciñais en
  Man Común da Coruña, polo que se inicia a tramitación do expediente número 321
  de clasificación do monte de Manda, pertencente ó lugar de Manda, parroquia de
  Coiro, concello de Mazaricos.
range: Edicto
url: 'https://www.xunta.gal/dog/Publicados/1995/19951228/Anuncio6DD2_gl.html'
---
<p>Perante este Xurado Provincial de Montes Veciñais en Man Común tramítase expediente número 321 de clasificación do monte que ten as características que se indican a continuación:</p>
<p>Denominación: monte de Manda.</p>
<p>Comunidade: lugar de Manda.</p>
<p>Parroquia: Coiro.</p>
<p>Concello: Mazaricos.</p>
<p>Superficie: 374 ha.</p>
<p>Lindeiros:</p>
<p>É parte do monte Cadaval, Ruña e outos, nº 103-D do CUP.</p>
<p>Norte: con monte da comunidade de Fornís e Loureiro, desde o piquete nº 138 ata o 154, seguindo os lindeiros do citado monte veciñal.</p>
<p>Leste: con propiedades particulares dos veciños de Manda e Fornís, desde o piquete nº 154 ó 174, seguindo a orde de piquetes.</p>
<p>Sur: con propiedades particulares de veciños de Suevos, desde o piquete nº 174 ó 179 seguindo a orde de piquetes. Con monte da comunidade de Suevos, pola liña recta que vai desde o piquete nº 179 ó nº 253 no punto chamado Cruz de Servo Saído.</p>
<p>Oeste: con monte da comunidade de Paxareiras e Recarea, desde o piquete nº 253 ata o 57, seguindo os lindeiros de dito monte veciñal. Con Foro de Gosende, desde o piquete 57, pasando polo 58 e 59, ata chegar a unpunto intermedio entre os piquetes 59 e 60 no lugar denominado Pedra Cabalgada. Con monte da comunidade de Xestoso deste último punto ata o piquete 1380, seguindo os lindeiros do monte veciñal de Xestoso.</p>
<p>En virtude do acordado polo xurado, e en cumprimento da orde do instructor, do 25 de outubro de 1995, conforme o disposto na Lei de montes veciñais en man común e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesados, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 25 de outubro de 1995.</p>
<p>Manuel Puente Araújo</p>
<p>Secretario do Xurado Provincial de Montes Veciñais en Man Común da Coruña</p>
<p>9508021</p>

