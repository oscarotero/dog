---
date: '1995-12-28'
id: 6DDE
page: 9
number: 247
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 25 de outubro de 1995, do Xurado Provincial de Montes Veciñais en
  Man Común da Coruña, polo que se inicia a tramitación do expediente número 327
  de clasificación do monte de Serráns, pertencente ó lugar de Serráns,
  parroquia de Mazaricos, concello de Mazaricos.
range: Edicto
url: 'https://www.xunta.gal/dog/Publicados/1995/19951228/Anuncio6DDE_gl.html'
---
<p>Perante este Xurado Provincial de Montes Veciñais en Man Común tramítase expediente número 327 de clasificación do monte que ten as características que se indican a continuación:</p>
<p>Denominación: monte de Serráns.</p>
<p>Comunidade: lugar de Serráns.</p>
<p>Parroquia: Mazaricos.</p>
<p>Concello: Mazaricos.</p>
<p>Superficie: 33 ha.</p>
<p>Lindeiros:</p>
<p>É parte do monte Aro, nº 103-B do CUP.</p>
<p>Norte: con monte de Mazaricos, seguindo unha liña recta de 190 m que vai do piquete nº 66 ata o 27, no cruzamento de Cabalo Morto.</p>
<p>Leste: co monte público Santa Mariña, da parroquia de Maroñas, desde o piquete nº 27 ata o 33 seguindo a orde de piquetes, deste último segue 143 m na dirección sur pola liña de deslinde ata chegar á Pedra da Leira.</p>
<p>Sur: con monte de Insua, por unha liña recta de 230 m trazada desde a Pedra da Leira ata o piquete 53. Con propiedades particulares do lugar de Serráns desde o piquete nº 53 ó 54 e 55.</p>
<p>Oeste: con propiedades particulares do lugar de Serráns, desde o piquete nº 55 ó 66 seguindo a orde de piquetes.</p>
<p>En virtude do acordado polo xurado, e en cumprimento da orde do instructor, do 25 de outubro de 1995, conforme o disposto na Lei de montes veciñais en man común e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesados, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 25 de outubro de 1995.</p>
<p>Manuel Puente Araújo</p>
<p>Secretario do Xurado Provincial de Montes Veciñais en Man Común da Coruña</p>
<p>7955</p>

