---
date: '1995-12-28'
id: 6DCE
page: 9
number: 247
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 25 de outubro de 1995, do Xurado Provincial de Montes Veciñais en
  Man Común da Coruña, polo que se inicia a tramitación do expediente número 320
  de clasificación do monte de Val, pertencente ó lugar de Val, parroquia de
  Chacín, concello de Mazaricos.
range: Edicto
url: 'https://www.xunta.gal/dog/Publicados/1995/19951228/Anuncio6DCE_gl.html'
---
<p>Perante este Xurado Provincial de Montes Veciñais en Man Común tramítase expediente número 320 de clasificación do monte que ten as características que se indican a continuación:</p>
<p>Denominación: monte de Val.</p>
<p>Comunidade: lugar de Val.</p>
<p>Parroquia: Chacín.</p>
<p>Concello: Mazaricos.</p>
<p>Superficie: 32,16 ha.</p>
<p>Lindeiros:</p>
<p>Procede do monte Pedroso, Val, Sixto e outros, nº 103-I do CUP.</p>
<p>Norte: con Rego das Candas e monte público Aro, desde o piquete nº 63 ó 66 seguindo a orde de piquetes.</p>
<p>Leste: con resto do monte público Pedroso, seguindo unha liña recta desde o piquete nº 66 ó 27. Con propiedades particulares do lugar de Vioxo desde o piquete nº 27 ó 30 seguindo a orde de piquetes.</p>
<p>Sur: con resto de monte público Pedroso, seguindo unha liña recta desde o piquete nº 30 ó 48.</p>
<p>Oeste: con propiedades particulares do lugar de Val desde o piquete nº 48 ó 63 seguindo a orde de piquetes.</p>
<p>En virtude do acordado polo xurado, e en cumprimento da orde do instructor, do 25 de outubro de 1995, conforme o disposto na Lei de montes veciñais en man común e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesados, poidan comparecer e intervir no expediente iniciado e formular perante o xurado, no prazo un mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 25 de outubro de 1995.</p>
<p>Manuel Puente Araújo</p>
<p>Secretario do Xurado Provincial de Montes Veciñais en Man Común da Coruña</p>
<p>9508020</p>

