---
date: '1995-12-15'
id: 69A6
page: 9
number: 239
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 12 de decembro de 1995, da Delegación Provincial de Lugo, pola
  que se anuncia a contratación por procedemento aberto e adxudicación por poxa
  das obras de clave OH-LU-95.06.
range: Resolución
url: 'https://www.xunta.gal/dog/Publicados/1995/19951215/Anuncio69A6_gl.html'
---
<p>Título do proxecto: OH-LU-95.06 Dotación de servicios básicos nos lugares de Sequeiros, Bendillo, Xestoso e Carballo de Hospital.</p>
<p>Orzamento: 17.500.000 ptas.</p>
<p>Clasificación: grupo E, Sub. 1, Cat. c.</p>
<p>O prego de cláusulas administrativas particulares, así como o correspondente proxecto da obra que se relaciona e demais documentos de interese para os licitadores estarán á disposición destes na Delegación Provincial de Política Territorial, Obras Públicas e Vivenda, sita na Ronda da Muralla, 131 (Lugo).</p>
<p>Esixirase a fianza provisional do 2% salvo no disposto no artigo 36 da Lei 13/1995, de contratos das administraccións públicas e unha fianza definitiva equivalente ó 4% do orzamento de contrata.</p>
<p>As proposicións deberán dirixirse en sobres pechados ó rexistro xeral da Delegación Provincial da Consellería de Política Territorial Obras Públicas e Vivenda de Lugo, ben persoalmente ou ben envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do décimo terceiro día natural, que non coincida en sábado, seguinte ó da publicación deste anuncio.</p>
<p>Así mesmo, a apertura de proposicións, que será pública, realizarase na Delegación Provincial da Consellería de Política Territorial, Obras Públicas e Vivenda de Lugo, ás once horas do día seguinte que non coincida en sábado, contado a partir do último día da presentación de proposicións.</p>
<p>Os documentos que deben presenta-los licitadores son os que figuran no prego de cláusulas administrativas; a suficiencia económica deberá xustificarse de acordo co previsto no artigo 16 da Lei 13/1995, de contratos das administracións públicas. O importe do presente anuncio será por conta do adxudicatario.</p>
<p>Lugo, 12 de decembro de 1995.</p>
<p>José A. Cobreros Aranguren</p>
<p>Delegado provincial de Lugo</p>
<p>95-8183</p>

