---
date: '1995-09-27'
id: 48B2
page: 7
number: 186
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 18 setembro 1995, da Secretaría Xeral da Consellería de
  Agricultura, Gandería e Montes, pola que se anuncia concurso público aberto,
  polo trámite de urxencia, da asistencia técnica consistente na realización
  dunha enquisa intermedia de efectivos de gando bovino e producción e destino
  do leite en 1995.
range: Resolución
url: 'https://www.xunta.gal/dog/Publicados/1995/19950927/Anuncio48B2_gl.html'
---
<p>A Secretaría Xeral da Consellería de Agricultura, Gandería e Montes, resolveu convoca-la seguinte licitación polo sistema de concurso público e polo trámite de urxencia:</p>
<p>Obxecto: contratación da asistencia técnica consistente na realización dunha enquisa intermedia de efectivos de gando bovino e producción e destino do leite en 1995, de acordo cos proxectos e pregos aprobados para ela.</p>
<p>Presuposto de licitación: seis millóns de pesetas (6.000.000 de ptas.).</p>
<p>Clasificación: non é necesaria.</p>
<p>Fianza provisional: exenta.</p>
<p>Fianza definitiva: 4% do orzamento de licitación.</p>
<p>Exposición do proxecto e pregos: o proxecto así como o prego de claúsulas administrativas particulares estarán a disposición dos licitadores para o seu exame durante o prazo de presentación de proposicións, os días e horas hábiles de oficina, na Dirección Xeral de Montes e Medio Ambiente Natural da Consellería de Agricultura, Gandería e Montes (San Lázaro, s/n, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións:</p>
<p>As proposicións serán entregadas no rexistro xeral da Consellería de Agricultura, Gandería e Montes (San Caetano, Santiago de Compostela), ou en calquera das vías admitidas polo artigo 100 do Regulamento xeral de contratos do Estado, antes das 14 horas do día 9 de outubro de 1995.</p>
<p>A apertura de proposicións terá lugar o día 11 de outubro de 1995, ás 13 horas, nas oficinas da Secretaría Xeral da Consellería de Agricultura, Gandería e Montes (San Caetano, Santiago de Compostela).</p>
<p>Gastos de publicación: serán por conta dos adxudicatarios.</p>
<p>Santiago de Compostela, 18 de setembro 1995.</p>
<p>P.D. (Orde 13-12-1993)</p>
<p>Antonio Luis Rosón Pérez</p>
<p>Secretario xeral da Consellería de Agricultura, Gandería e Montes</p>
<p>95-06248</p>

