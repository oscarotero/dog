---
date: '1995-09-27'
id: 489E
page: 7
number: 186
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 30 de agosto de 1995, do Grupo de Portos A Coruña Norte, pola
  que se sinala a data para o levantamento das actas previas á ocupación e se
  somete a información pública a relación de propietarios afectados polas obras
  de Casetas no Barqueiro.
range: Resolución
url: 'https://www.xunta.gal/dog/Publicados/1995/19950927/Anuncio489E_gl.html'
---
<p>Por resolución da Dirección Xeral de Obras Públicas do 7 de novembro foi aprobado o proxecto das obras de Casetas no Barqueiro, e sometido a información pública por Resolución do 1 de marzo de 1995.</p>
<p>En acordo adoptado polo Consello da Xunta de Galicia do día 16 de xuño, declárase a utilidade pública e a urxente ocupación dos bens e dereitos afectados pola obra, a efectos de aplicación do procedemento que regula o artigo 52 da vixente Lei de expropiación forzosa, do 16 de decembro de 1954, e 55 e seguintes do seu regulamento.</p>
<p>Para tal efecto convócase ós propietarios e titulares dos bens e dereitos afectados que figuran na relación que se xunta, así como exposta no taboleiro de anuncios do Concello de Mañón, para que comparezan no lugar, día e hora que se detalla ó final desta reso</p>
<p>lución, co fin de proceder ó levantamento das actas previas á ocupación dos mesmos, que recollerán os datos necesarios para a valoración previa e oportuna taxación, sen prexuízo do traslado ó lugar dos predios afectados se se considerase oportuno.</p>
<p>Ó devandito acto deberán acudi-los titulares afectados, persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, podendo acompañarse, pola súa conta, se o estimasen oportuno, dos seus peritos e un notario.</p>
<p>Tendo en conta estes antecedentes e en cumprimento do establecido no artigo 17, parágrafo 2º da Lei de expropiación forzosa e no seu regulamento, ábrese información pública ata o momento do levantamento da acta previa á ocupación correspondente, a fin de que os interesados poidan formular por escrito perante este Grupo de Portos Coruña Norte da Xunta de Galicia, sito na Avda. Alférez Provisional, nº 1-1º, A Coruña, as alegacións que estimen pertinentes co obxecto de emendar posibles erros que se producisen ó relaciona-los bens afectados.</p>
<p>RELACIÓN</p>
<p>Lugar: concello de Mañón.</p>
<p>Día: 10 de outubro, ás 10 horas.</p>
<table><tbody><tr><td></td></tr>
<tr><td>Ben afectado</td><td>Propietario</td><td>Superficie (m)</td></tr>
<tr><td></td></tr>
</tbody></table>
<table><tbody><tr><td>Predio nº 1</td><td>Cesareo Fondevila Paleo</td><td>10,00</td></tr>
<tr><td></td></tr>
<tr><td>Predio nº 2</td><td>Teresa Díaz Montero</td><td>20,00</td></tr>
<tr><td></td></tr>
<tr><td>Predio nº 3</td><td>Josefa Martínez Basanta</td><td>26,00</td></tr>
<tr><td></td></tr>
<tr><td>Predio nº 4</td><td>Rosa Meda Pereira</td><td>118,00</td></tr>
<tr><td></td></tr>
<tr><td>Predio nº 5</td><td>Margarita Real Castro</td><td>55,00</td></tr>
<tr><td></td></tr>
<tr><td>Predio nº 6</td><td>Antonio Pena Maragoto</td><td>45,00</td></tr>
<tr><td></td></tr>
<tr><td>Predio nº 7</td><td>Antonio Talín Teijeiro</td><td>130,00</td></tr>
<tr><td></td></tr></tbody></table>
<p>A Coruña, 30 de agosto de 1995.</p>
<p>Manuel García Blanco</p>
<p>Enxeñeiro xefe do Grupo de Portos A Coruña Norte</p>
<p>9506050</p>

