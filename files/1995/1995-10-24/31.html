---
date: '1995-10-24'
id: '5372'
page: 7
number: 204
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de setembro de 1995, da Xerencia Xeral do Complexo
  Hospitalario de Santiago de Compostela, pola que se anuncia concurso público
  para a contratación das obras de reforma das redes de hidratantes do Hospital
  Psiquiátrico de Conxo por procedemento aberto e urxente (C.P. 43/1995).
range: Resolución
url: 'https://www.xunta.gal/dog/Publicados/1995/19951024/Anuncio5372_gl.html'
---
<p>A Xerencia Xeral do Complexo Hospitalario de Santiago de Compostela, en virtude das atribucións que lle foron delegadas conforme o establecido no artigo 7 da Orde do 15 de setembro de 1994 (DOG do 3-10) da Consellería de Sanidade e Servicios Sociais, convoca o seguinte concurso público para a contratación das obras de reforma das redes de hidratantes do Hospital Psiquiátrico de Conxo.</p>
<p>Obxecto e orzamento: a contratación das obras de reforma das redes de hidratantes do Hospital Psiquiátrico de Conxo, por un importe total máximo de doce millóns novecentas setenta e seis mil trescentas vintecinco pesetas (12.976.325 ptas.), IVE incluído.</p>
<p>Forma de tramitación: procedemento aberto e urxente.</p>
<p>Admisión de variantes: admítense.</p>
<p>Prazo de execución: a duración do contrato será de dous meses desde a súa sinatura, como máximo ata o 31 de decembro de 1995.</p>
<p>Documentos de interese para os licitadores: o prego de cláusulas administrativas particulares e demais documentación complementaria pode ser solicitada no rexistro xeral do Hospital Médico-Cirúrxico de Conxo,</p>
<p>rúa Ramón Baltar, s/n, 15706 Santiago de Compostela, en días laborables desde as 9 ata as 14 horas.</p>
<p>Fianzas:</p>
<p>a) Provisional: 2% do orzamento de licitación, nos termos indicados na cláusula 8.3-6).</p>
<p>b) Definitiva: 4% do importe de adxudicación.</p>
<p>Constituiranse segundo o disposto nas cláusulas 8.3-6) e 12.2 do prego de cláusulas administrativas particulares.</p>
<p>Clasificación: grupo I, subgrupo 1, categoría A.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral do Hospital Médico-Cirúrxico de Conxo, rúa Ramón Baltar, s/n, 15706 Santiago de Compostela, antes das 14 horas do décimo terceiro día natural contado a partir do seguinte ó da publicación desta resolución no DOG, ou por correo do xeito indicado no artigo 100 do Regulamento xeral de contratación.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sala de actos do Hospital Médico-Cirúrxico de Conxo, ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas; en caso de que o dito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>Documentación que deberán aporta-los licitadores:</p>
<p>No sobre A «Proposición económica»: segundo o establecido na cláusula 8.2 do prego de cláusulas administrativas particulares.</p>
<p>No sobre B «Capacidade para contratar»: a documentación sinalada na cláusula 8.3 do prego de cláusulas administrativas particulares.</p>
<p>No sobre C «Referencias técnicas»: a documentación sinalda na cláusula 8.4 do prego de cláusulas administrativas particulares.</p>
<p>Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 27 de setembro de 1995.</p>
<p>Ignacio Martínez González</p>
<p>Xerente xeral do Complexo Hospitalario de Santiago de Compostela</p>
<p>95-06799</p>

