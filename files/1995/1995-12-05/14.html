---
date: '1995-12-05'
id: '7076'
page: 9
number: 233
agency: CONCELLO DE AMES
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19951205/Anuncio7076_gl.html'
---
<p>Bases da convocatoria para a contratación do persoal laboral incluído na oferta pública de emprego deste concello para o ano 1995 para a provisión, mediante o procedemento de concurso oposición, das seguintes prazas:</p>
<p>1.-Un xardineiro.</p>
<p>2.-Dous electricistas.</p>
<p>3.-Un albanel especialista.</p>
<p>4.-Dous peóns de mantemento.</p>
<p>Bases.</p>
<p>Primeira.-Obxecto da convocatoria.</p>
<p>O obxecto desta convocatoria é a contratación laboral fixa das devanditas prazas, mediante o procedemento de concurso oposición, de conformidade co establecido na Lei 30/1984, do 2 de agosto; Lei 7/1985, do 2 de abril, Real decreto lexislativo 781/1986, do 18 de abril; Real decreto 896/1991, do 7 de xuño; Real decreto 384/1995, do 10 de marzo, e demais disposicións de aplicación.</p>
<p>Declárase expresamente que os tribunais de selección, que se designen para xulgalos distintos procesos selectivos, non poderán aprobar un número superior de aspirantes ó número das prazas convocadas.</p>
<p>Segunda.</p>
<p>Polas características das funcións que se van realizar en cada unha das prazas que se convocan, adóptase o sistema de concurso oposición para cubrilas.</p>
<p>Terceira.-Condicións dos aspirantes.</p>
<p>Para tomar parte nas probas selectivas, os aspirantes deberán reuni-los requisitos sinalados en cada caso e referidos á data na que termine o prazo de presentación de solicitudes e, en todo caso, os seguintes:</p>
<p>a) Ser de nacionalidade española.</p>
<p>b) Ter cumpridos os 18 anos.</p>
<p>c) Non padecer enfermidade ou defecto físico ou psíquico que impida o desempeño das funcións propias do posto do traballo ó que opta.</p>
<p>d) Para tódalas prazas cómpre estar en posesión do certificado de escolaridade.</p>
<p>e) Non ter sido separado, mediante expediente disciplinario, do servicio de calquera das administracións públicas.</p>
<p>f) Non incorrer en causa de incompatibilidade ou de incapacidade, conforme a normativa vixente, referida á data da formalización do contrato.</p>
<p>g) Os requisitos especiais que se esixan en cada unha das convocatorias específicas.</p>
<p>Cuarta.-Solicitudes.</p>
<p>As solicitudes para participar nos procesos selectivos axustaranse ó modelo oficial aprobado pola cor poración que consta no anexo I, e presentarase no prazo de 20 días naturais a partir do seguinte ó da publicación da convocatoria no BOE, no rexistro xeral do concello, asi como na forma que estableza o Art. 38 da Lei 30/1992, do 26 de novembro.</p>
<p>Para seren admitidos e, se é o caso, tomaren parte nas probas selectivas correspondentes, bastará con que os aspirantes manifesten nas súas solicitudes de participación que reúnen todas e cada unha das condicións esixidas, referidas sempre á data de remate do prazo de presentación.</p>
<p>Á instancia xuntarase así mesmo o xustificante de ter ingresada na Tesourería Municipal a cantidade de 2.000 ptas. en concepto de dereitos de exame.</p>
<p>Quinta.-Relación de admitidos.</p>
<p>Finalizado o prazo de presentación de solicitudes, a alcaldía dictará resolución e aprobará a lista provisional de admitidos e excluídos, que ser fará pública no BOP e no taboleiro de anuncios do concello, abrirase un prazo de dez días para:</p>
<p>a) Achega-la relación de méritos que se aleguen e os documentos acreditativos destes, mediante certificación expedida polas entidades, oganismos ou empresas onde prestaron os servicios ós que se refire o anexo II, e que os ditos servicios os prestaron á súa plena satisfacción.</p>
<p>b) Presentación de reclamacións ou correccións de erros, nos termos do artigo 71 da Lei 30/1992, do 26 de novembro.</p>
<p>Sexta.- Tribunais.</p>
<p>O tribunal que xulgará as probas estará constituído de acordo co Real decreto 364/1995, do 10 de marzo de 1995, e os seus membros serán os seguintes:</p>
<p>Presidente: o alcalde presidente da corporación ou membro dela no que delegue.</p>
<p>Secretario: o da corporación ou funcionario dela en quen delegue.</p>
<p>Vocais: un funcionario de carreira representante da Comunidade Autónoma de Galicia, designado pola Consellería da Presidencia e Administración Pública.</p>
<p>Un funcionario de carreira nomeado pola alcaldía.</p>
<p>Un representante do persoal laboral ó servicio do municipio convocante.</p>
<p>A designación dos membros titulares do tribunal, incluirá a dos seus respectivos suplentes.</p>
<p>A composición do tribunal farase pública no BOP, e contra os nomeamentos poderán os aspirantes facer uso do dereito de recusación cando concorran as circunstancias determinadas na lei.</p>
<p>O tribunal non poderá constituírse sen a asistencia de máis da metade dos seus membros, titulares ou suplentes.</p>
<p>Sétima.-Proceso de selección.</p>
<p>Desenvolverase en dúas fases:</p>
<p>a) Concurso.-Nesta fase os tribunais cualificarán os méritos ós que se refire o anexo II destas bases, aplicarase a valoración establecida no correspondente baremo con base na documentación achegada polos aspirantes, e non serán valorados os méritos que non estean debidamente xustificados.</p>
<p>A cualificación desta fase deberá estar concluída antes da celebración da fase oposición.</p>
<p>b) Oposición.-Nesta fase realizarase os exercicios que para cada praza se especifiquen no anexo III destas bases.</p>
<p>A cualificación efectuarase sumando as puntuacións de cada un dos membros do tribunal, de 0 a 10 punto se dividido o total polo números dos membros asistentes, quedando eliminados os aspirantes que non acaden o mínimo de 5 puntos.</p>
<p>Para a realización dos exercicios da fase de oposición, os aspirantes serán convocados en chamamento único, e serán excluídos os que non comparezan, agás os casos debidamente xustificados e libremente apreciados polo tribunal cualificador.</p>
<p>A orde de actuación dos aspirantes nas probas que non poidan celebrarse conxuntamente, iniciarase por aqueles participantes que teñan o primeiro apelido de acordo coa letra que resulte obtida no sorteo público que para este efecto se realice e que será anunciado no BOP.</p>
<p>Comezadas as distintas probas, a publicación dos anuncios de celebración destas faranse no taboleiro de anuncios da Casa Consistorial.</p>
<p>Oitava.-Relación de aprobados e presentación de documentación.</p>
<p>Concluída a cualificación dos aspirantes, o tribunal publicará no taboleiro de anuncios do concello a relación de aprobados pola orde de puntuación de cada unha das categorías, e a continuación elevará proposta de contratación a favor do ou dos que obtivesen a maior puntuación en cada un dos procesos selectivos para as prazas convocadas.</p>
<p>Os aspirantes que superasen as probas e obtivesen praza presentarán na secretaría do concello, no prazo de 20 días naturais desde a publicación do resultado do concurso oposición, a documentación acreditativa do cumprimento dos requisitos previstos na base terceira.</p>
<p>Se dentro do prazo citado (agás por causa de forza maior) algún dos aspirantes propostos non presentase a súa documentación ou non acreditase reuni-los requisitos esixidos, non poderá procederse ó seu nomeamento, e quedarán anuladas tódalas actuacións respecto a este, sen prexuízo da responsabilidade na que puidese incorrer en falsidade.</p>
<p>Novena.-Formalización do contrato.</p>
<p>Terá lugar no prazo de dez días a partir da data de notificación do decreto de nomeamento adoptado pola alcaldía.</p>
<p>O persoal contratado quedará sometido a un período de proba a tenor do establecido no artigo 14 do Estatuto dos traballadores, e transcorrido este con resultado favorable, adquirirá a condición de persoal laboral fixo no concello.</p>
<p>Décima.-Incidencias.</p>
<p>O tribunal cualificador queda autorizado para resolve-las dúbidas que se presenten en todo o non previsto nestas bases.</p>
<p>Undécima.-Norma derradeira.</p>
<p>A presente convocatoria, as súas bases e tódolos actos administrativos que dela se deriven poderán</p>
<p>ser impugnados polos interesados nos casos e na forma dispostos pola Lei de réxime xurídico e procedemento administrativo.</p>
<p>Ames, 25 de setembro de 1995.</p>
<p>O alcalde</p>
<p>Rubricado</p>
<p>ANEXO I</p>
<p>Alcalde-presidente do Concello de Ames (A Coruña).</p>
<p>Don/Dona ... de ... anos de idade, con domicilio en ..., rúa ..., nº ..., CP ... Teléfono e DNI nº ..., ante V.S. comparece e como mellor proceda expón:</p>
<p>Que desexo ser admitido/a ás probas para o acceso a unha praza de ... anunciada a convocatoria desta no BOP nº ..., con data ...</p>
<p>Que reúno todas e cada unha das condicións esixidas referidas á finalización do prazo sinalado para a presentación da instancia, nas bases que declaro coñecer.</p>
<p>Que teño satisfeitos os dereitos do exame e segundo acredito coa carta de pagamento que achego.</p>
<p>Polo exposto,</p>
<p>Suplico a V.S. ser admitido/a para a práctica das probas selectivas correspondentes.</p>
<p>En ... o ... de ... de 199 ...</p>
<p>ANEXO II</p>
<p>1.-Por servicios prestados na Administración local do Concello de Ames en puntos de traballo para os que se esixise a mesma titulación: 0,20 puntos por mes traballado e referidos ós dous anos anteriores á data de finalización do prazo de presentación de solicitudes para este concurso oposición.</p>
<p>2.-Por servicios prestados á Administración muni cipal, noutros municipios e en postos de traballo no que se esixe a mesma titulación: 0,10 puntos por mes traballado e referidos ós dous anos anteriores á data na que finalice o prazo para a presentación de solicitudes.</p>
<p>3.-Por posesión dalgún dos carnés de conducir das clases A1, A2 ou B1: 2 puntos.</p>
<p>4.-Por posesión doutra clase de carné de conducir: 0,5 puntos, por cada un deles.</p>
<p>ANEXO III</p>
<p>Fase de oposición: consistirá na realización de dous casos prácticos, para realizar no prazo máximo de trinta minutos, relacionados cos temas propios do posto de traballo a que opta e serán determinados polo tribunal inmediatamente antes do comezo dos exercicios.</p>
<p>Ames, 25 de setembro de 1995.</p>
<p>O alcalde</p>
<p>Rubricado</p>

