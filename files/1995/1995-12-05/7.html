---
date: '1995-12-05'
id: 705A
page: 9
number: 233
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 22 de novembro de 1995 pola que se cita ós interesados para o
  levantamento das actas de pagamento e ocupación no expediente expropiatorio
  seguido para a execución do parque empresarial de Vilagarcía de Arousa.
range: Resolución
url: 'https://www.xunta.gal/dog/Publicados/1995/19951205/Anuncio705A_gl.html'
---
<p>O presente expediente de expropiación forzosa foi aprobado polo delegado provincial da Consellería de Política Territorial, Obras Públicas e Vivenda con data 10 de novembro de 1995. De conformidade co establecido no artigo 220 do Real decreto lexislativo 1/1992, do 26 de xuño, a resolución do órgano autonómico implica a declaración de urxencia da ocupación dos bens e dereitos afectados.</p>
<p>Pagamento: de conformidade co disposto no artigo 222 da Lei 1/1991, do 26 de xuño, e artigos 205 e seguintes do Regulamento de xestión urbanística aprobado polo R.D. 3288/1978, do 25 de agosto, o Instituto Galego da Vivenda e Solo sinalou a data do pagamento ou consignación, de selo caso, do prezo xusto, o cal terá lugar o día 20 de decembro de 1995, a partir das 10 horas.</p>
<p>O que se fai público para o xeral coñecemento, advertindo que o pagamento se lles fará a aqueles interesados que acheguen certificación rexistral ó seu favor na que conste que se emitiu a nota do artigo 32 do Regulamento hipotecario ou, no seu lugar, os títulos xustificativos do seu dereito, completados con certificación negativa ó rexistro da propiedade referida ó mesmo predio descrito nos títulos, consonte o artigo 222 da Lei 1/1992, de 26 de xuño, e artigo 205 do Regulamento de xestión urbanística aprobado por R.D.L. 3288/1978, do 25 de agosto. Non se admitirá representación se non é por medio de poder debidamente autorizado, xa sexa xeral ou</p>
<p>particular para este caso, e que deberá identificarse co DNI ou, en todo caso, polo coñecemento directo que testifiquen alcalde ou o secretario do concello.</p>
<p>Ocupación: de acordo co artigo 223 da Lei 1/1992, do 26 de xuño, e 209 do Regulamento de xestión urbanística aprobado polo R.D. 3288/1978, do 25 de agosto, para proceder ó levantamento das actas de ocupación, deberán asisti-los titulares persoalmente, ou ben representados por persoas debidamente autorizadas para actuaren no seu nome, aportando os documentos acreditativos da súa titularidade, DNI, o último recibo do imposto sobre bens inmobles, en caso de representación, ou poder suficiente, podendo asistir acompañado pola súa conta, se o considera oportuno, dos seus peritos ou un notario.</p>
<p>En consecuencia, convócase os titulares dos ben e dereitos afectados polo expediente de referencia, para que comparezan co obxecto de proceder ó pagamento e ó levantamento das actas de ocupación dos predios afectados.</p>
<p>Lugar de pagamento e levantamento das actas de ocupación: Casa do Concello de Vilagarcía de Arousa, en presencia do representante da Administración, do alcalde e do secretario do concello.</p>
<p>Día 20 de decembro, ás 10 horas, os seguintes titulares:</p>
<table><tbody><tr><td></td></tr>
<tr><td>Predio</td><td>Titular</td></tr>
<tr><td></td></tr>
</tbody></table>
<table><tbody><tr><td>2</td><td>Collazo Espiño, Manuel</td></tr>
<tr><td></td></tr>
<tr><td>6</td><td>Hros. de J. Thomas Castelo</td></tr>
<tr><td></td></tr>
<tr><td>11</td><td>Hros. de J. Thomas Castelo</td></tr>
<tr><td></td></tr>
<tr><td>12</td><td>Alonso Quintáns, Miguel</td></tr>
<tr><td></td></tr>
<tr><td>13</td><td>López Froján, Felisa</td></tr>
<tr><td></td></tr>
<tr><td>14</td><td>Hros. de J. Thomas Castelo</td></tr>
<tr><td></td></tr>
<tr><td>17</td><td>López Martínez, Mª del Carmen</td></tr>
<tr><td></td></tr>
<tr><td>19</td><td>Torres Rodríguez, Manuel</td></tr>
<tr><td></td></tr>
<tr><td>20</td><td>Torres Rodríguez, Manuel</td></tr>
<tr><td></td></tr>
<tr><td>23</td><td>Hros. de J. Thomas Castelo</td></tr>
<tr><td></td></tr>
<tr><td>25</td><td>Hros. Ramón Vilas</td></tr>
<tr><td></td></tr>
<tr><td>26</td><td>Torres Lago, Luciano</td></tr>
<tr><td></td></tr>
<tr><td>32</td><td>Hros. de J. Thomas Castelo</td></tr>
<tr><td></td></tr>
<tr><td>33</td><td>Mosquera Sanmartín, M.</td></tr>
<tr><td></td></tr>
<tr><td>36</td><td>Fernández Torres, José C.</td></tr>
<tr><td></td></tr></tbody></table>
Santiago de Compostela, 22 de novembro de 1995.
<p>José Antonio Redondo López
</p><p>Director xeral do Instituto Galego da Vivenda e Solo</p>

