---
date: '1995-01-02'
id: '8E12'
page: 41
number: 1
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de citación de remate (393/1994).
range: Cédula
url: 'https://www.xunta.gal/dog/Publicados/1995/19950102/Anuncio8E12_gl.html'
---
<p>Por medio da presente cédula, que se expide en méritos do acordado en resolución desta data, dictada nos autos de xuízo executivo número 393/1994, seguidos por instancia de Financiera Seat, S.A., representada polo procurador García Piccoli Atanes, contra María Luisa Costoya Castro, que tivo o seu domicilio na rúa República Argentina, nº 43, 5º B, desta cidade, e actualmente en paradoiro descoñecido para a parte demandante, cítase de remate a dita demandada, co fin de que dentro do termo de nove días compareza nos expresados autos por medio de avogado e procurador e se opoña á execución, se lle conviñer, baixo apercibimento de ser declarada en rebeldía e segui-lo xuízo o seu curso sen a volver citar nin lle facer outras notificacións cás que determine a lei. Fáiselle saber que se procedeu á traba de embargo dos seus bens, sinalados pola parte actora, sen o previo requirimento de pagamento, por se descoñecer o seu paradoiro.</p>
<p>Dada en Santiago de Compostela, trinta de novembro de mil novecentos noventa e catro.</p>
<p>A secretaria</p>
<p>Rubricado</p>

