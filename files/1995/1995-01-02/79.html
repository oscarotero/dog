---
date: '1995-01-02'
id: 8E8A
page: 60
number: 1
agency: CONCELLO DE OURENSE
section: VI. ANUNCIOS
title: >-
  Anuncio de concurso para a adxudicación do servicio de limpeza dos colexios
  públicos do municipio de Ourense.
range: Anuncio
url: 'https://www.xunta.gal/dog/Publicados/1995/19950102/Anuncio8E8A_gl.html'
---
<p>Aprobado polo Concello de Ourense en Pleno, en sesión ordinaria do 10 de novembro de 1994, o prego de condicións para contratar mediante concurso o servicio de limpeza dos colexios públicos do municipio de Ourense, de conformidade cos artigos 122 e 123 do Real decreto 781/1986, do 18 de abril, sácase a pública licitación a adxudicación de acordos coas seguintes condicións:</p>
<p>a) Exponse ó público, polo prazo de oito días seguintes ó da publicación deste anuncio no Diario Oficial de Galicia, o prego de condicións que ha de rexe-lo concurso, para efectos de exame e reclamacións.</p>
<p>b) Simultaneamente e sen prexuízo do disposto no citado artigo 122, anúnciase a presentación de proposicións para tomar parte no concurso conforme coas seguintes condicións:</p>
<p>1º É obxecto deste concurso os servicios de limpeza dos edificios dos colexios públicos de primaria/ensino xeral básico situados no termo municipal de Ourense.</p>
<p>2º Duración do contrato: a adxudicación faise por un período de cinco anos (exceptuando os meses de xullo e agosto) a partir do día seguinte ó da sinatura do contrato.</p>
<p>3º O tipo de licitación será sinalado libremente polos concursantes.</p>
<p>4º A presentación dos pregos farase en man no Rexistro Xeral do Concello de Ourense, no termo de vinte días hábiles, contados a partir do seguinte ó da aparición do último anuncio no Boletín Oficial da provincia, no Boletín Oficial del Estado ou no Diario Oficial de Galicia, das nove ás trece horas.</p>
<p>5º Garantías. A fianza provisional é de un millón de pesetas (1.000.000 ptas.). A fianza definitiva é do 4% do importe anual da dita adxudicación.</p>
<p>6º Documentos que hai que aportar:</p>
<p>1. O que acredite a personalidade do concursante. Se a empresa é persoa xurídica, a escritura de constitución coas súas modificacións, debidamente inscrita no rexistro mercantil.</p>
<p>2. Para os concursantes individuais o documento nacional de identidade ou o que, se é o caso, o substitúa regulamentariamente.</p>
<p>3. Poder verificado na súa suficiencia para este concurso polo secretario da corporación, cando se actúe en representación de persoas físicas ou xurídicas.</p>
<p>4. Declaración responsable de que non lle afecta ó licitador ningunha das causas de incapacidade ou incompatibilidade sinaladas pola lexislación básica do Estado.</p>
<p>5. Declaración responsable de se atopa-lo licitador ó corrente no cumprimento das obrigas tributarias do Estado e con este concello.</p>
<p>6. Certificación acreditativa de se atopa-lo licitador ó corrente no pagamento das cotas á Seguridade Social.</p>
<p>7. Resgardo acreditativo de ter constituída a fianza provisional.</p>
<p>8. Memoria explicativa de:</p>
<p>a) Forma de presta-lo servicio que propón, indicando horarios, frecuencia na realización de cada tarefa e demais detalles que procedan.</p>
<p>b) Técnicas que se van utilizar na prestación do servicio, expresando a maquinaria, obxectos e productos que se van empregar en cada caso.</p>
<p>c) Persoal que se adscribirá á prestación do servicio e que non deberá ser inferior a corenta e seis operarios en xornada completa ou equivalente en xornadas parciais.</p>
<p>d) Calquera outra circunstancia que coide pertinente o licitador, mesmo proposta de variación da forma de presta-lo servicio-obxecto do concurso.</p>
<p>7º Apertura de plicas: a apertura de plicas terá lugar na Casa do Concello ás doce horas do primeiro día hábil seguinte ó do transcurso do prazo de licitación, que en caso de resultar sábado se entenderá prorrogado ó día hábil inmediato seguinte.</p>
<p>8º Modelo de proposición.</p>
<p>Don/Dona..., con DNI nº..., expedido en..., con domicilio en..., informado/a do anuncio publicado no Boletín Oficial da provincia de Ourense e dos pregos de condicións que rexerán no concurso para a prestación do servicio de limpeza dos colexios públicos do municipio de Ourense, por si (ou en representación de.... segundo acredita con...) comprométese a presta-lo dito servicio con estricta suxeición ás condicións que se detallan nas memorias adxuntas e prego de condicións, no prezo de...</p>
<p>En Ourense, ... de... de 1994.</p>
<p>9º Consulta do prego de condicións: o prego de condicións encóntrase ó dispor dos interesados na área de educación e xuventude, Arcediagos, 3-2º esqda.</p>
<p>Ourense, 23 de novembro de 1994.</p>
<p>Manuel Veiga Pombo</p>
<p>Alcalde</p>

