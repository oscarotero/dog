---
date: '1995-06-29'
id: F0CE
page: 5
number: 124
agency: CONCELLO DE TOMIÑO
section: VI. ANUNCIOS
title: >-
  Bases do concurso-oposición libre para a provisión en propiedade dunha praza
  de auxiliar administrativo de Servicios Sociais, incluída na oferta de emprego
  público para o ano 1995.
range: Bases
url: 'https://www.xunta.gal/dog/Publicados/1995/19950629/AnuncioF0CE_gl.html'
---
<p>Convócase o concurso-oposición epigrafado de conformidade coas seguintes bases, aprobadas polo Pleno en sesión do quince de abril de 1995.</p>
<p>1. Obxecto da convocatoria.</p>
<p>Convócase concurso-oposición libre para cubrir, en réxime de contratación laboral fixa, unha praza de auxiliar administrativo afecto ó Servicio Social de Base, e dotada coas retribucións que figuran na relación de postos de traballo do orzamento do exercicio 1995.</p>
<p>2. Condicións dos aspirantes.</p>
<p>Para poderen tomar parte neste concurso-oposición libre, os aspirantes deberán reuni-los seguintes requisitos xerais:</p>
<p>a) Ser español.</p>
<p>b) Ter cumpridos 18 anos de idade a non exceder daquela en que falten menos de 15 anos para a xubilación forzosa determinada pola lexislación básica en materia de función pública.</p>
<p>c) Estar en posesión do título de graduado escolar, formación profesional de 1º grao ou equivalente.</p>
<p>d) Non padecer enfermidade nin estar afectado por limitación física ou psíquica que sexa incompatible co desempeño das funcións correspondentes.</p>
<p>e) Non ter sido separado, mediante expediente disciplinario, do servicio ó Estado, Comunidade Autónoma ou entidade local, nin atoparse inhabilitado para o exercicio da praza que se convoca.</p>
<p>3. Instancias e admisión.</p>
<p>Quen desexe tomar parte no presente concurso-oposición deberá presentar instancia conforme o modelo que se lle facilitará nas dependencias municipais, na que se manifesten que reúnen todos e cada un dos requisitos esixidos na base segunda e comprometéndose, en caso de obte-la praza, a presentar xuramento ou promesa conforme o Real decreto 70/1979, do 5 de abril. Ademais, no caso de alegar méritos recollidos na presente convocatoria, deberá xuntar orixinais ou copias debidamente acreditadas daqueles.</p>
<p>As solicitudes dirixiranse ó alcalde-presidente da corporación e presentaranse no rexistro xeral do concello no prazo de vinte días naturais, contados a partir do seguinte a aquel en que apareza o anuncio desta convocatoria no Diario Oficial de Galicia.</p>
<p>As instancias tamén poderán presentarse na forma prevista no artigo 38.4º da Lei 30/1992, do 26 de novembro, de réxime xurídico, das administracións públicas e do procedemento administrativo común.</p>
<p>Os aspirantes deberán unir á solicitude e certificado dos méritos alegados, ademais da fotocopia do DNI, o resgardo acreditativo de ingresa-la cantidade de mil pesetas, en concepto de dereitos de exame. No caso de que este ingreso se fixera por xiro postal, ingreso en conta bancaria, etc., o xustificante de ingreso deberá ir acompañado das instancias presentadas.</p>
<p>Con respecto ós outros requisitos, bastará con que os aspirantes manifesten, na súa instancia, que reúnen todas e cada unha das condicións esixidas na base segunda da convocatoria referidas á data en que finalice.</p>
<p>Rematado o prazo de presentación de instancias, a presidencia da corporación aprobará, mediante resolución, a lista de admitidos e excluídos, a designación do tribunal cualificador e a orde de actuación dos aspirantes, así como o lugar e data do comezo das probas ou exercicios, o que se publicará no BOP, e no taboleiro de edictos do concello, con indicación do prazo de corrección que, nos termos do artigo 71 da Lei de procedemento administrativo, se lles conceda ós excluídos.</p>
<p>A publicación da dita resolución no BOP será determinante nos prazos para efectos de posibles impugnacións, recusación ou recursos, segundo a invocada lei.</p>
<p>4. Tribunal cualificador.</p>
<p>Estará integrado polos seguintes membros:</p>
<p>Presidente: o alcalde-presidente da corporación ou un membro dela en quen delegue.</p>
<p>Secretario: o da corporación ou funcionario en quen delegue.</p>
<p>Vocais:</p>
<p>Un técnico experto na materia, e designado pola alcaldía.</p>
<p>Un concelleiro do concello nomeado pola alcaldía.</p>
<p>Un funcionario de carreira.</p>
<p>Un representante do profesorado xeral básico.</p>
<p>De cada un dos anteriores membros nomearase así mesmo os correspondentes suplentes.</p>
<p>Os aspirantes poderán recusa-los membros do tribunal, cando se dea algunha das circunstancias previstas no artigo 21 da Lei de procedemento administrativo, e estes absteranse de formar parte del cando concorra algunha das circunstancias previstas no artigo 20 da citada lei.</p>
<p>O tribunal non poderá constituírse nin actuar sen a asistencia de máis da metade dos seus membros, titulares ou suplentes indistintamente.</p>
<p>5. Sistema de selección.</p>
<p>A selección dos aspirantes será polo procedemento de concurso-oposición libre, sendo a fase de oposición anterior á do concurso.</p>
<p>A) Fase de oposición. Consistirá nos seguintes exercicios:</p>
<p>De carácter obrigatorio para tódolos aspirantes:</p>
<p>Primeiro exercicio: consistirá nunha copia á máquina, durante dez minutos, dun texto que facilitará o tribunal a unha velocidade mínima de 250 pulsacións por minuto. Cualificarase tanto a velocidade como a limpeza e exactitude do copiado. A máquina será manual e terá que aportala o aspirante.</p>
<p>Segundo exercicio: consistirá en expoñer oralmente no tempo máximo de trinta minutos tres temas sacados ó chou de entre os que compoñen o programa anexo.</p>
<p>Terceiro exercicio: consistirá na traducción dun texto en lingua castelá para o idioma galego, sen axuda de diccionario, durante un tempo máximo de media hora.</p>
<p>Este terceiro exercicio será de carácter obrigatorio e non eliminatorio de conformidade co establecido no artigo 5º do Estatuto de autonomía de Galicia.</p>
<p>B) Fase de concurso. Os aspirantes que superen os exercicios eliminatorios da fase de oposición serán considerados na fase de concurso conforme o seguinte baremo de méritos:</p>
<p>1. Por coñecemento acreditado do idioma galego:</p>
<p>-Por curso de iniciación: 1 punto.</p>
<p>-Por curso de perfeccionamento: 2 puntos.</p>
<p>2. Por servicios prestados na Administración local:</p>
<p>-0,75 puntos por mes de servicio.</p>
<p>3. Por coñecemento acreditado do programa de W.P. 5.1:</p>
<p>-Por curso de iniciación: 1 punto.</p>
<p>-Por curso de perfeccionamento: 2 puntos.</p>
<p>O apartado 2 valorarase ata un máximo de 27 puntos e os apartados 1 e 3 tanto os cursos de iniciación como perfeccionamento, só se valorarán unha vez, non podendo excede-la valoración conxunta dos apartados 1, 2 e 3 de 30 puntos.</p>
<p>Non se computarán os servicios inferiores a un mes, considerándose os meses de trinta días. Os méritos valoraranse con referencia á data en que finalice o prazo de presentación de instancias e acreditaranse documentalmente na solicitude de participación no concurso-oposición.</p>
<p>6. Cualificación dos exercicios.</p>
<p>Os exercicios da oposición cualificaranse da forma seguinte:</p>
<p>O primeiro e segundo, de carácter obrigatorio, terán carácter eliminatorio cada un deles. O primeiro e segundo exercicio cualificarase entre cero e dez puntos, sendo eliminados os aspirantes que non consigan un mínimo de cinco puntos en cada un deles.</p>
<p>As cualificacións obteranse sumando as puntuacións outorgadas polos distintos membros do tribunal</p>
<p>e dividindo o total polo número de asistentes a aquel, sendo o cociente a cualificación definitiva.</p>
<p>O terceiro exercicio, e referente ó idioma galego, aínda sendo obrigatorio para tódolos aspirantes, non ten carácter eliminatorio. A súa cualificación será de 0 a 3 puntos e sumarase á puntuación total obtida polo aspirante, servindo só para efectos de puntuación final e determinación na proposta do tribunal, do número de orde na relación dos opositores aprobados.</p>
<p>Finalizado cada un dos exercicios obrigatorios da fase da oposición, o tribunal fará públicas no lugar de celebración das probas e naqueles outros que coide oportunos, a relación de aspirantes que superaron cada un deles, con indicación da puntuación obtida.</p>
<p>Os opositores que non estean incluídos en tales relacións terán a consideración de non aptos.</p>
<p>A puntuación obtida na fase de oposición sumarase á puntuación obtida na fase de concurso, que, en ningún caso, poderá ser aplicada con fin de supera-los exercicios da fase de oposición, e o total da puntuación alcanzada por cada opositor determinará a orde de prelación para a proposta de cualificación final efectuada polo tribunal.</p>
<p>7. Relación de aprobados. Presentación de documentos e nomeamento.</p>
<p>Finalizadas as probas selectivas, o tribunal fará pública a relación de aspirantes aprobados, por orde de puntuación alcanzada, con indicación da puntuación obtida na fase de oposición e na fase de concurso e propoñerá, para o seu nomeamento, só o aspirante que teña conseguida a maior puntuación total, elevando a correspondente proposta de nomeamento ó alcalde-presidente da corporación.</p>
<p>O tribunal non poderá propoñer a máis aspirantes que prazas convocadas. Calquera proposta que contraveña o establecido será nula de pleno dereito.</p>
<p>O aspirante proposto presentará na secretaría do concello, no prazo de vinte días naturais, desde que se faga pública a relación de aprobados, os documentos acreditativos das condicións de capacidade e demais requisitos esixidos na base 2ª da convocatoria.</p>
<p>Se dentro do prazo indicado, e salvo casos de forza maior, non presentase a documentación, non poderá ser nomeado, quedando anuladas tódalas súas actuacións, sen prexuízo da responsabilidade en que puidera incorrer por falsidade na súa instancia.</p>
<p>Neste caso, a presidencia da corporación formulará proposta a favor do que, tendo aprobados os exercicios da oposición, tivese cabida no número de prazas convocadas, a consecuencia da referida anulación.</p>
<p>Unha vez presentada a documentación, o aspirante proposto será nomeado persoal laboral fixo deste concello, para cubri-lo posto denominado auxiliar administrativo afecto ó Servicio Social de Base, se a documentación presentada se atopa conforme co que se determina na base segunda da convocatoria, debendo tomar posesión do cargo no prazo de 30</p>
<p>días hábiles, contados a partir do seguinte a aquel en que lle sexa notificado o nomeamento.</p>
<p>No suposto de non facelo no prazo indicado, sen causa xustificada, entenderase que renuncia ó posto.</p>
<p>Así mesmo, o nomeamento publicarase no Boletín Oficial del Estado.</p>
<p>8. Incidencias.</p>
<p>A convocatoria, as dúas bases e cantos actos administrativos se deriven desta e da actuación do tribunal poderán ser impugnados polos interesados, nos casos, termos e formas previstas na Lei de procedemento administrativo.</p>
<p>O tribunal queda autorizado para resolve-las dúbidas que se lle presenten e toma-los acordos precisos para a boa fin da oposición, e, en todo o non previsto por estas bases, rexerán como supletorios a Lei 7/1985, do 2 de abril; Real decreto lexislativo 781/1986, do 18 de abril; Regulamento do 30 de maio de 1952 e demais disposicións concordantes.</p>
<p>ANEXO</p>
<p>Programa do exercicio teórico.</p>
<p>Administración xeral:</p>
<p>1. A Constitución española de 1978.</p>
<p>2. Dereitos e deberes fundamentais dos españois.</p>
<p>3. A Coroa. O poder lexislativo.</p>
<p>4. O administrado. Participación dos cidadáns nas funcións administrativas.</p>
<p>5. O acto administrativo. Principios xerais do procedemento administrativo.</p>
<p>Administración local:</p>
<p>1. O réxime local español: a súa regulación xurídica.</p>
<p>2. O municipio. O termo municipal. A poboación. O empadroamento.</p>
<p>3. Organización municipal: competencias.</p>
<p>4. Ordenanzas e regulamentos das entidades locais. Clases de procedemento de elaboración e aprobación.</p>
<p>5. Os contratos administrativos na esfera local. A selección do contratista.</p>
<p>Temas específicos:</p>
<p>1. Principais técnicas e instrumentos do traballo social.</p>
<p>2. Lei de servicios sociais da Xunta de Galicia.</p>
<p>3. O plan concertado.</p>
<p>4. Lei 26/1990, do 20 de decembro, pola que se establecen na Seguridade Social prestacións non contributivas.</p>
<p>5. Renda de Integración Social de Galicia (Risga). O seu trámite administrativo.</p>
<p>Tomiño, 4 de maio de 1995.</p>
<p>O alcalde</p>
<p>Rubricado</p>

