---
date: '1995-06-29'
id: F05A
page: 5
number: 124
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 11 de maio de 1995 pola que se adscriben á función inspectora
  funcionarios docentes.
range: Orde
url: 'https://www.xunta.gal/dog/Publicados/1995/19950629/AnuncioF05A_gl.html'
---
<p>Pola Orde do 14 de marzo de 1995 (DOG do 19 de abril) foi publicada a resolución definitiva do concurso de méritos para a provisión de postos de función inspectora educativa entre funcionarios de corpos docentes convocado por Orde do 10 de outubro de 1994 (DOG do 27).</p>
<p>Esta última orde establece no seu punto 6 que os concursantes preseleccionados realizarán un curso de formación de carácter selectivo, e no punto 7 sinala que os aspirantes preseleccionados que obteñan a cualificación de apto no dito curso serán nomeados e adscritos á función inspectora por un período de tres anos susceptibles de renovación por outros tres segundo establecen os artigos 27 e 28 do Decreto 135/1993.</p>
<p>Unha vez realizado polos concursantes preseleccionados o curso de carácter selectivo ó que se refire o artigo 2 da Orde do 14 de marzo de 1995 e trala avaliación levada a cabo pola comisión de selección correspondente, esta consellería,</p>
<p>DISPÓN:</p>
<p>Primeiro.-Nomear e adscribir a postos de función inspectora educativa nos destinos que se sinalan os funcionarios que obtiveron a cualificación de «apto» no curso de especialización teórico-práctica e que se relacionan no anexo a esta orde.</p>
<p>Segundo.-O nomeamento e adscrición realízase por un período de tres anos renovables segundo o disposto nos artigos 28 e 29 do Decreto 135/1993, do 24 de xuño, sen prexuízo do disposto na disposición transitoria da presente orde.</p>
<p>Terceiro.-Os funcionarios relacionados no anexo á presente orde cesarán nos seus destinos no prazo dos tres días hábiles seguintes ó da súa publicación no Diario Oficial de Galicia. O prazo de toma de posesión do novo destino obtido, que comezará a contarse desde o día seguinte ó do cesamento, será de tres días hábiles se o posto de traballo se atopa na mesma localidade, ou de un mes se radica en localidade distinta.</p>
<p>Disposición transitoria</p>
<p>De conformidade co disposto no artigo 32 do Decreto 135/1993, do 24 de xuño, os funcionarios que resultando adscritos por esta orde cumpran no presente ano seis anos de exercicio continuado na función inspectora e desexan seguir por tempo indefinido no exercicio dela, farán a súa solicitude e presentarán a memoria a que fai referencia o apartado terceiro da Orde do 28 de febreiro de 1995 (DOG do 5 de abril), antes do 15 de agosto de 1995.</p>
<p>O exercicio da función inspectora será avaliado pola comisión prevista no apartado segundo da Orde do 28 de febreiro de 1995, pola que se establece o procedemento de adscrición indefinida á función inspectora de funcionarios docentes.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 11 de maio de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>

