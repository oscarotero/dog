---
date: '1995-07-06'
id: '2416'
page: 5378
number: 129
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 28 de xuño de 1995 pola que se anuncian, polo sistema de
  concurso de procedemento aberto, as obras declaradas de urxencia de reparación
  acceso gradas e cuberta pavillón Colexio Público As Solanas-A Guarda
  (Pontevedra).
range: Resolución
url: 'https://www.xunta.gal/dog/Publicados/1995/19950706/Anuncio2416_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar, polo sistema de concurso de procedemento aberto a obra declarada de urxencia que se cita:</p>
<p>-Reparación acceso gradas e cuberta pavillón Colexio Público As Solanas-A Guarda (Pontevedra).</p>
<p>-Orzamento de licitación: 15.507.293 ptas. (quince millóns cincocentas sete mil duascentas noventa e tres pesetas).</p>
<p>-Prazo de execución: 2 meses.</p>
<p>-Clasificación requirida: grupo C, categoría C.</p>
<p>Exposición de proxectos: o proxecto e mailo prego de cláusulas administrativas particulares estará de manifesto na Subdirección Xeral de Construccións e Equipamento, Secretaría Xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das dez ás catorce horas. O prego de cláusulas administrativas particulares tamén se poderá examinar nas delegacións provinciais de Educación.</p>
<p>Prazo de presentación de proposicións: comezará o día seguinte ó da publicación da presente resolución no BOE e rematará o día 15 de xullo de 1995 ás 14 horas.</p>
<p>Lugar de presentación de proposicións: no rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, observarase o disposto na cláusula 8.1 do prego das administrativas particulares.</p>
<p>Documentación que presentarán os licitadores: a especificada nas cláusulas 8.2, 8.3 e 8.4 do prego das administrativas particulares.</p>
<p>Exame da documentación: a Mesa de Contratación cualificará as documentacións presentadas e publicará a continuación no taboleiro de anuncios desta consellería, o resultado da devandita cualificación, co fin de que se reparen, dentro do prazo que se indique os defectos materiais observados na documentación.</p>
<p>Apertura de proposicións: será realizada pola Mesa de Contratación ás 10.30 do día 21 de xullo de 1995 na sala de xuntas desta consellería.</p>
<p>O importe deste anuncio correrá a cargo da empresa adxudicataria.</p>
<p>Santiago de Compostela, 28 de xuño de 1995.</p>
<p>Juan J. Bértolo Cadenas</p>
<p>Secretario xeral da Consellería de Educación e Ordenación Universitaria</p>
<p>95-4852</p>

