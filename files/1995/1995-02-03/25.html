---
date: '1995-02-03'
id: 9F22
page: 1
number: 24
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 18 de xaneiro de 1995, da Secretaría Xeral da Comisión Galega do
  Medio Ambiente, pola que se somete a información pública o estudio de efectos
  ambientais do proxecto de aproveitamento hidroeléctrico de Barxacova.
range: Resolución
url: 'https://www.xunta.gal/dog/Publicados/1995/19950203/Anuncio9F22_gl.html'
---
<p>O artigo 2.4º do Decreto 327/1991, do 4 de outubro, de avaliación de efectos ambientais para Galicia (DOG nº 199, do 15 de outubro), dispón que o órgano ambiental someterá o estudio de efectos ambientais ó trámite de información pública, durante quince días hábiles, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>Primeiro.-Someter a información pública, no prazo de quince días hábiles, contados a partir da publi</p>
<p>cación da presente resolución, o estudio de efectos ambientais do proxecto de aproveitamento hidroeléctrico de Barxacova, sito nos concellos de Parada de Sil e A Teixeira (Ourense) e promovido por Jorge Álvarez Pérez.</p>
<p>Segundo.-Para os devanditos efectos informativos, porase a disposición dos administrados, exemplares nas seguintes dependencias:</p>
<p>-Secretaría Xeral da Comisión Galega do Medio Ambiente.</p>
<p>-Delegación Provincial da Consellería da Presidencia e Administración Pública (Comisión Provincial de Medio Ambiente) da provincia de Ourense.</p>
<p>-Concellos de Parada do Sil e A Teixeira.</p>
<p>Terceiro.-As alegacións formularanse durante o dito prazo de quince días.</p>
<p>Cuarto.-Unha vez rematado o mencionado prazo, remitirase o expediente coas correspondentes alegacións á Secretaría Xeral da Comisión Galega do Medio Ambiente.</p>
<p>Santiago de Compostela, 18 de xaneiro de 1995.</p>
<p>José Luis Aboal García-Tuñón</p>
<p>Secretario xeral da Comisión Galega do Medio</p>
<p>Ambiente</p>

