---
date: '1995-11-06'
id: '5856'
page: 8
number: 212
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 4 de outubro de 1995 pola que se lle concede autorización, para a súa
  apertura e funcionamento, ó centro autorizado de ensinanzas musicais de grao
  elemental Karl Nielsen de Ourense, do que se relacionan os demais datos no
  anexo.
range: Orde
url: 'https://www.xunta.gal/dog/Publicados/1995/19951106/Anuncio5856_gl.html'
---
<p>Examinado o expediente incoado por María Clara Silva Méndez, en representación de The English School M.C. Silva-Jensen S.L. titular do centro privado de ensinanzas musicais Karl Nielsen de Ourense, en solicitude de autorización de apertura e funcionamento de dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Ourense que o envía con proposta favorable á vista dos informes emitidos pola Inspección Educativa e pola unidade técnica.</p>
<p>Vistos a Lei Orgánica 1/1990, do 3 de outubro, de ordenación xeral do sistema educativo (BOE do 4), o Real decreto 389/1992, do 15 de abril, polo que se establecen os requisitos mínimos dos centros que imparten ensinanzas artísticas (BOE do 28) e demais disposicións complementarias.</p>
<p>Considerando que o centro, de acordo cos informes emitidos, reúne os requisitos necesarios. Esta consellería,</p>
<p>DISPÓN:</p>
<p>Primeiro: concede-la autorización, para a apertura e funcionamento, do centro privado Karl Nielsen do que constan os datos no anexo.</p>
<p>Segundo: o centro mencionado queda adscrito, para efectos administrativos, ó Conservatorio de Música de Ourense.</p>
<p>Santiago de Compostela, 4 de outubro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO I</p>
<p>Denominación: Karl Nielsen.</p>
<p>Titular: The English School M.C. Silva-Jensen S.L.</p>
<p>Domicilio: rúa do Progreso nº 139 - baixo.</p>
<p>Localidade: Ourense.</p>
<p>Provincia: Ourense.</p>
<p>Ensinanzas autorizadas: grao elemental das ensinanzas de música.</p>
<p>95-6864</p>

