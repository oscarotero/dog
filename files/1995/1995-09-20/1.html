---
date: '1995-09-20'
id: 457E
page: 7
number: 181
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 4 de setembro de 1995, sobre autorización de apertura dunha sucursal
  da axencia de viaxes denominada Viajes Marsáns, S.A., sita na rúa Regueiro
  número 4 de Vigo.
range: Orde
url: 'https://www.xunta.gal/dog/Publicados/1995/19950920/Anuncio457E_gl.html'
---
<p>Visto o expediente instruído por instancia de José Miguel Goiri Llano, na súa calidade de xerente territorial apoderado de Viajes Marsáns, S.A., C.I.C. MA-18, en solicitude de establecemento na rúa Regueiro nº 4 de Vigo, dunha sucursal da axencia de viaxes Viajes Marsáns, S.A., con sede central en Madrid, na rúa Arlabán nº 1.</p>
<p>Resultando que entre a documentación achegada coa referida solicitude, existe unha copia da documentación acreditativa da dispoñibilidade do local e unha copia do contrato de prestación de servicios entre a axencia e a persoa que exercerá o cargo de director.</p>
<p>Resultando que o director está legalmente capacitado para desempeña-lo dito cargo.</p>
<p>Resultando que da análise do expediente se conclúe que Viajes Marsáns, S.A., dispón dunha fianza suficiente segundo o establecido no artigo 15 do Decreto 155/1989, do 22 de xuño.</p>
<p>Considerando que o Servicio de Inspección emitiu informe sobre o estado e equipamento do local, acreditando que reúne as condicións suficientes para poder exerce-la actividade de sucursal de axencia de viaxes.</p>
<p>Considerando que no trámite do expediente se cumpriron as formalidades de rigor e se xustificaron tódolos extremos que fixan o artigo 5, apartados b, c, d e os artigos 10 e 15 do citado decreto.</p>
<p>Considerando os antecedentes expostos, disposicións legais invocadas e demais normas de aplicación.</p>
<p>Esta consellería resolve autorizar á axencia de viaxes Viajes Marsáns, S.A., con sede central en Madrid, na r/ Arlabán nº 1, o establecemento dunha sucursal na r/ Regueiro nº 4 de Vigo. Quedando inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, o interesado poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses a contar desde o día seguinte ó da súa publicación no Diario Oficial de Galicia.</p>
<p>Santiago de Compostela, 4 de setembro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>9506121</p>

