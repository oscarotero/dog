---
date: '1995-03-31'
id: C2AE
page: 2500
number: 64
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación inicial da modificación do Plan Parcial para a
  Ordenación do Parque Empresarial de Campiño.
range: Anuncio
url: 'https://www.xunta.gal/dog/Publicados/1995/19950331/AnuncioC2AE_gl.html'
---
<p>O Pleno da Corporación, en sesión ordinaria do día vintetrés de febreiro de mil novecentos noventa e cinco, adoptou o seguinte acordo:</p>
<p>«Primeiro.-Prestar aprobación inicial á modificación do Plan Parcial do Parque Empresarial do Campiño, promovida e formulada por Xestur Pontevedra, S.A., co fin de adecua-lo parcelario á realidade física da urbanización do parque, mante-las porcentaxes de ocupación e determinar -a iniciativa desta Administración municipal- unha parcela con destino a equipamento público municipal.</p>
<p>Segundo.-Someter a información pública o expediente incoado e proxectos mencionados durante un</p>
<p>prazo de un mes, mediante a publicación de anuncios no taboleiro de edictos da Casa do Concello, un dos periódicos de maior circulación provincial, Boletín Oficial da provincia e Diario Oficial de Galicia -computándose o devandito período a partir desta última publicación- podendo calquera interesado examinar no concello a referida documentación e formula-las alegacións pertinentes.»</p>
<p>Durante o prazo de un mes, contado a partir da inserción deste anuncio no Diario Oficial de Galicia, calquera interesado poderá examina-lo procedemento inicialmente aprobado na Unidade de Fomento deste concello (rúa Dona Teresa) e formula-las alegacións que coide procedentes.</p>
<p>Pontevedra, 1 de marzo de 1995.</p>
<p>Francisco Javier Cobián Salgado</p>
<p>Alcalde</p>

