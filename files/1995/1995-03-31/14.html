---
date: '1995-03-31'
id: C256
page: 2475
number: 64
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 27 de febreiro de 1995 pola que se establecen certas reduccións nos
  prezos privados pola prestación de determinados servicios no Centro Galego de
  Artes da Imaxe.
range: Orde
url: 'https://www.xunta.gal/dog/Publicados/1995/19950331/AnuncioC256_gl.html'
---
<p>O artigo 6º, capítulo 1º do título II da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, establece que os prezos privados serán fixados pola consellería correspondente atendendo ás condicións e circunstancias do mercado no que operen.</p>
<p>A Consellería de Cultura, a través do Centro Galego de Artes da Imaxe, vén desenvolvendo distintas actividades prestando unha serie de servicios a profesionais e ó público en xeral, destacando a realización de programación da exhibición das artes da imaxe na sala de proxección nos locais do devandito centro e onde é de destaca-la asistencia de público novo e estudiante, polo que se fai preciso regula-la percepción de prezos privados.</p>
<p>Por todo isto.</p>
<p>DISPOÑO:</p>
<p>Artigo 1º</p>
<p>Terán dereito a unha reducción do 50% no prezo da entrada os titulares do carné xove e equiparables, carné de estudiante e os correspondentes internacionais.</p>
<p>Esta reducción non será de aplicación ó importe dos abonos para dez sesións.</p>
<p>Artigo 2º</p>
<p>Para efectos do disposto na orde da Consellería de Economía e Facenda do 29 de xuño de 1994 pola que se regula o procedemento de recadación voluntaria de taxas e prezos da Comunidade Autónoma de Galicia, o código dos ingresos fixados na presente orde será o 362200.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de febreiro de 1995.</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>Sr. Director Xeral de Cultura</p>

