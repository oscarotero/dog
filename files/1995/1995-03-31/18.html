---
date: '1995-03-31'
id: C266
page: 2480
number: 64
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 3 de marzo de 1995, da Delegación Provincial da Coruña, pola que
  se dispón a inscricion no rexistro e a publicación no Diario Oficial de
  Galicia do acordo da revisión salarial do convenio colectivo da empresa
  Financiera Maderera, S.A. (Finsa).
range: Resolución
url: 'https://www.xunta.gal/dog/Publicados/1995/19950331/AnuncioC266_gl.html'
---
<p>Visto o expediente de revisión salarial do convenio colectivo de Financiera Maderera, S.A. (Finsa), que tivo entrada nesta delegación provincial o 27-2-1995, subscrito en representación da parte económica pola empresa e, da parte social polo comité de empresa, de conformidade co disposto no xa citado corpo legal, art. 90. 2 e 3, da Lei 8/1980, do 10 de marzo, do Estatuto dos traballadores, Real decreto 1.040/1981, do 22 de maio, sobre rexistro e depósito de convenios colectivos de traballo, e Real decreto 2.412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de Rexistro de Convenios Colectivos de Traballo, obrante nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (S.M.A.C.)</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 3 de marzo de 1995.</p>
<p>Fernando Rodríguez Corcoba</p>
<p>Delegado provincial da Coruña</p>
<p>Acta de acordo da comisión paritaria do convenio</p>
<p>colectivo da empresa Financiera Maderera, S.A.</p>
<p>(Finsa) para o ano 1995.</p>
<p>Sendo as 12.30 horas do día 20 de xaneiro de 1995, nos locais de Financiera Maderera, S.A., en Santiago de Compostela, reúnense as persoas relacionadas a seguir integrantes da comisión paritaria do convenio de empresa de Financiera Maderera, S.A. (Finsa) para os seus centros de traballo de Pontecesures e Santiago de Compostela, co obxecto de alcanzar un acordo sobre regularización dos conceptos económicos do ano 1995, de acordo co establecido no convenio da empresa que, con vixencia ata o 31 de decembro, foi subscrito por ámbalas dúas partes o 28-10-1994.</p>
<p>Parte social:</p>
<p>Por UXT:</p>
<p>1. Álvaro Gabino Lois Fernández, DNI nº 33.239.000</p>
<p>2. Manuel García Pereira, DNI nº 33.227.507</p>
<p>Por CC.OO.:</p>
<p>7. Serafín Baceta Cascallar, DNI nº 33.221.843</p>
<p>8. Antonio Botana Iglesias, DNI 33.235.150</p>
<p>Pola parte empresarial:</p>
<p>1. Manuel Hombre Lago, DNI nº 33.207.402</p>
<p>2. Ángel Ramos García, DNI nº 13.674.362</p>
<p>3. Eladio Nogueiras González, DNI nº 34.902.733</p>
<p>4. Ramón Vázquez Lista, DNI nº 32.753.769</p>
<p>Tralas consideracións que se cuidaron oportunas formuladas por cada unha das partes, a comisión paritaria do convenio, adopta, por unanimidade, os seguintes acordos:</p>
<p>Primeiro. Establecido polo Instituto Nacional de Estatística o índice de prezos ó consumo (IPC) acumulado do ano 1994, en 4,3 puntos, e téndose pactado un incremento salarial en convenio do 4,5% para o dito ano, produciuse un incremento real en tódolos conceptos retributivos de 0,2 puntos.</p>
<p>Segundo. O incremento do 4,5% para o ano 1994, estableceuse tomando como refrente unha inflación estimada da mesma porcentaxe, garantindo, en todo caso, un incremento igual ó IPC real do dito ano.</p>
<p>Como queira que o IPC acumulado de decembro foi do 4,3% produciuse un incremento de 0,2 puntos sobre a estimación prevista, tomándose, en función do acordado, como incremento a conta do aumento correspondente a 1995.</p>
<p>De acordo co establecido no apartado nº 2 do artigo 45 do convenio, e unha vez que o Goberno fixou o seu obxectivo de inflación no 3,5% procede aplicar un incremento salarial para o ano 1995 do 4,3%, o que supón alcanzar un incremento económico de un punto sobre o IPC previsto.</p>
<p>Todo isto sen prexuízo das regularizacións que a final do ano 1995 se establecen no citado artigo 45, coa finalidade de obter un aumento de 1 punto sobre o IPC real acumulado dos dous anos de vixencia do convenio colectivo.</p>
<p>Terceiro. O presente acordo de regularización de conceptos económicos inicia os seus efectos o primeiro de xaneiro de 1995, para o persoal que nesa data integrase o cadro de persoal da empresa.</p>
<p>Cuarto. As contías dos salarios, valor das horas extraordinarias e plus de locomoción, son os recollidos nos tres anexos que se xuntan á presente acta, unha vez aplicado o incremento do 4,3% correspondente ó ano 1995, agás no plus de locomoción, que mantén a súa contía aplicándose o incremento correspondente ó plus de xornada.</p>
<p>Igual incremento aplicaráselle ós complementos «ad persona».», de conformidade co disposto no artigo 47.</p>
<p>Quinto. A bolsa de vacacións prevista no artigo 12 do convenio fíxase en 15.697 pesetas.</p>
<p>A antigüidade prevista no artigo 18 do convenio establécese en 3.624 pesetas mensuais.</p>
<p>O plus de xornada recollido no artigo 19, por mes efectivamente traballado ascende ás seguintes contías:</p>
<p>Plus de tres quendas: 11.211 pesetas.</p>
<p>Plus de catro quendas: 25.570 pesetas.</p>
<p>Plus de dúas quendas e xornada partida: 8.862 pesetas.</p>
<p>No plus de xornada inclúense os incrementos que corresponden ó plus de locomoción que mantén a contía do ano 1994.</p>
<p>En concepto de quebranto de moeda, os pagadores percibirán a cantidade mensual de 3.884 pesetas.</p>
<p>A mellora social prevista no artigo 24 do convenio fíxase en 425 pesetas.</p>
<p>A compensación de transporte establecida no artigo 26, para o persoal de Cesures, establécese en 2.096 pesetas.</p>
<p>Sexto. Como queira que non se alcanzou ata a data un acordo sobre os capitais fixos segundo tramos de idade, que substitúan a actual fórmula de aseguramento da póliza complementaria de invalidez total establecida no artigo 42, acórdase prorroga-la vixencia desta para o ano 1995.</p>
<p>Sétimo. Delegar en Manuel Hombre Lago para que presente esta acta e os seus anexos na Delegación Provincial da Consellería de Xustiza, Interior e Relacións Laborais, co fin de que esta lle dea o trámite oportuno, incluída a súa remisión ó SMAC e a publicación no Boletín Oficial da provincia.</p>
<p>E en proba de conformidade, ratificando en tódolos seus extremos a presente acta, os asistentes asinan no lugar e data arriba indicados.</p>

