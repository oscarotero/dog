---
date: '1995-03-31'
id: C24E
page: 2474
number: 64
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 25 de xaneiro de 1995, da Delegación Provincial de Lugo, pola
  que se autoriza e se declara de utilidade pública o establecemento da
  instalación eléctrica que se cita. (Expediente 3.948 A.T.).
range: Resolución
url: 'https://www.xunta.gal/dog/Publicados/1995/19950331/AnuncioC24E_gl.html'
---
<p>Visto o expediente incoado na Sección de Industria desta delegación provincial por petición de Barras Eléctricas Galaico-Asturianas, S.A., con domicilio en Lugo, Cidade de Viveiro, 4, no que solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2.617/1966, sobre autorización de instalacións eléctricas, e no capítulo III do regulamento aprobado polo Decreto 2.619/1966, sobre expropiación forzosa e sancións en materia de instalacións eléctricas, e conforme o disposto no Real decreto 2.634/1980, do 31 de xullo, sobre transferencia de competencia da Administración do Estado á Xunta de Galicia en materia de industria.</p>
<p>Esta delegación provincial resolveu autorizar a Begasa a instalación eléctrica que ten como características principais as seguintes:</p>
<p>Liñas de media tensión 20 kV, conductor LA-30, apoios de formigón e torres metálicas, orixe na L.M.T. Calde-S. Pedro de Mera e final nos centros Hospital e Crecente, cunhas lonxitudes de 267 e 1.170 metros. Centros de transformación 50 kVA, torres metálicas, 20 kV, 380/220 V. Rede de baixa tensión, conductores RZ-95-50-25. apoios de formigón, para mellora da subministración en San Pedro de Mera, concello de Lugo.</p>
<p>Declara-la utilidade pública da instalación eléctrica que se autoriza para os efectos sinalados na Lei 10/1966, sobre expropiación forzosa e sancións en materia de instalacións eléctricas, e o seu regulamento de aplicación do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo IV do citado Decreto 2.617/1966, do 20 de outubro.</p>
<p>Lugo, 25 de xaneiro de 1995.</p>
<p>Jesús Bendaña Suárez</p>
<p>Delegado provincial de Lugo</p>

