---
date: '1995-04-20'
id: D192
page: 2963
number: 76
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 102/1995, do 31 de marzo, polo que se declara a urxente ocupación,
  para efectos de expropiación forzosa, polo Concello de Fene, dos bens e
  dereitos necesarios para a realización das obras do proxecto de travesía na
  LC-133 en Maniños (Fene) complementario do de mellora de seguridade vial na
  travesía de Fene LC-133, da Dirección Xeral de Tráfico do Ministerio do
  Interior, fase II-B.
range: Decreto
url: 'https://www.xunta.gal/dog/Publicados/1995/19950420/AnuncioD192_gl.html'
---
<p>O Concello de Fene (A Coruña), en sesión celebrada o día 9 de novembro de 1994, aprobou o proxecto de travesía na LC-133 en Maniños (Fene) complementario do de mellora de seguridade vial na travesía de Fene LC-133, da Dirección Xeral de Tráfico do Ministerio de Interior, fase II-B, e na sesión celebrada o día 22 de decembro de 1994, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 23 de febreiro de 1995, baixo o número 1850.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental, e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 14 de febreiro de 1995, baixo o número 1346.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado pola necesidade de remata-la totalidade das obras para a terminación da urbanización da travesía LC-133 en Maniños, e dar resposta así ó desenvolvemento do proceso urbanizador no solo urbano de Fene, urba</p>
<p>nización que se concreta na dotación dos servicios necesarios para poder considerar unha parcela como solar ou como apta para a urbanización. Dota-la zona dos servicios mínimos imprescindibles e dunha mellora evidente da seguridade vial na travesía, carente de beirarrúas e zona de aparcamento e que, polo elevado tráfico que soporta ó canaliza-lo tráfico rodado de Ares, Mugardos a Ferrol, no estado actual supón un evidente perigo para os habitantes do núcleo urbano de Maniños e viandantes en xeral.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día trinta e un de marzo de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Fene, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de travesía na LC-133 en Maniños (Fene) complementado do de mellora de seguridade vial</p>
<p>na travesía de Fene LC-133, da Dirección Xeral de Tráfico do Ministerio do Interior, fase II-B.</p>
<p>Santiago de Compostela, trinta e un de marzo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

