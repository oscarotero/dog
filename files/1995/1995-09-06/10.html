---
date: '1995-09-06'
id: '4006'
page: 6
number: 171
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (242/1994).
range: Edicto
url: 'https://www.xunta.gal/dog/Publicados/1995/19950906/Anuncio4006_gl.html'
---
<p>Manuel Pérez Echenique, maxistrado-xuíz do Xulgado de Primeira Instancia número un dos de Santiago e o seu partido.</p>
<p>Fago saber que nos autos de xuízo de menor contía seguidos co número 242/1994 se dictou con data do vinteún de marzo de mil novecentos noventa e cinco a sentencia que ten o encabezamento e parte dispositiva do teor literal seguinte:</p>
<p>«Vistos por Manuel Pérez Echenique, maxistrado-xuíz do Xulgado de Primeira Instancia e Instrucción número uno desta cidade e o seu partido, os presentes autos de xuízo declarativo de menor contía, seguidos neste xulgado baixo o nº 242 de 1994, entre partes, dunha, como demandante, María Rosa Rey Abel, maior de idade, separada e veciña do concello de Teo, representada en autos pola procuradora Goimil Martínez, asistida da letrada Millán Acosta, e doutra, como demandado, Jesús Dopazo Rial, con domicilio descoñecido, incomparecido e en situación procesual de rebeldía, sobre liquidación da sociedade legal de gananciais.</p>
<p>Decido que, estimando a demanda formulada pola procuradora Goimil Martínez, en nome e representación de María Rosa Rey Abel, conta Jesús Dopazo Rial, incomparecido e en situación procesual de rebeldía, debo condenar e condeno o demandado a efectua-la liquidación, partición e adxudicación de bens da sociedade de gananciais disolta por sentencia do 21 de xaneiro de 1989, dictada no proceso de separación 531/1987 seguido ante o Xulgado de Primeira Instancia e Instrucción número dous dos desta cidade, o que se levará a efecto en fase de execución de sentencia, con observancia do disposto nos artigos 1.399 e seguintes do CC e co suxeición ó disposto na sección 2 título X do libro II da LAC, comprendéndose no activo da sociedade o ben ganancial constituído pola vivenda letra B sita na terceira planta alta da casa s/n no lugar de Ledín, parroquia de San Xoán de Calo, municipio deTeo, inscrita no tomo 501, libro 155, folio 24, predio 15.685, inscrición 2 do Rexistro da Propiedade de Padrón, </p>
<p>e no pasivo o importe da contribución urbana correspondente ós exercicios de 1986 a 1988, e a débeda pendente coa Tesourería da Seguridade Social, constituída pola diferencia entre as 657.314 ptas., montante inicial da débeda, e as 578.743 ptas. satisfeitas pola demandante, cantidade esta última que, así mesmo, deberá ser incluída como crédito que esta ostenta contra o activo xunto coa de 351.380 ptas. aboadas polo préstamo a que se refire o 2º fundamento desta resolución, así como tamén o importe da contribución ás cargas do matrimonio imposta ó demandado pola sentencia de separación polos períodos de febreiro de 1989 no momento de dictarse a presente resolución, todo isto con expresa imposición de custas ó demandado.</p>
<p>Lévese certificación desta sentencia ó proceso principal, facéndolle saber ás partes que non é firme e que contra ela cabe recurso de apelación dentro do prazo de cinco días, para ser resolto pola Audiencia Provincial da Coruña.»</p>
<p>Así, por esta miña sentencia, xulgando definitivamente en primeira instancia, pronúncioo, mándoo e asínoo.»</p>
<p>E para que sirva de notificación ó demandado rebelde, Jesús Dopazo Rial, expido o presente edicto, que asino e selo en Santiago o trinta de xuño de mil novecentos noventa e cinco.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>95-4746</p>

