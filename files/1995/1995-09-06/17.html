---
date: '1995-09-06'
id: '4026'
page: 6
number: 171
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 19 de xuño de 1995, da Delegación Provincial de Lugo, pola que
  se somete a información pública a petición de autorización e declaración de
  utilidade pública da instalación eléctrica que se cita. (Expediente número
  4333 A.T.).
range: Resolución
url: 'https://www.xunta.gal/dog/Publicados/1995/19950906/Anuncio4026_gl.html'
---
<p>Para os efectos previstos no artigo 9 do Decreto 2617/1966 e no artigo 10 do Decreto 2619/1966, ámbolos dous do 20 de outubro, sométese a información pública a petición de autorización e declaración de utilidade pública dunha instalación eléctrica que ten por características principais as seguintes:</p>
<p>Peticionario: Barras Eléctricas Galaico-Asturianas, S.A. (BEGASA), rúa Cidade de Viveiro, 4-1º, Lugo.</p>
<p>Situación: reelectrificación en Gondrás-Cervo.</p>
<p>Finalidade: mellora do servicio eléctrico nos lugares de Gondrás e Cruz da Venta, no concello de Cervo.</p>
<p>Características principais: liñas de media tensión a 20 kV, de 1.312 e 187 metros de lonxitude, con conductor LA-56 de 55 mm de sección sobre torres metálicas tipo C segundo RU-6704-A. Dous centros de transformación de 100 kVA, 20.000/380-220 V, instalado sobre unha torre metálica o remate da liña de media tensión, nos lugares de Gondrás e Cruz da Venta. Liñas de baixa tensión, en conductores R.Z.-95-50-25, tensados sobre apoios de formigón ou grampados sobre fachadas, para mellora do servicio eléctrico nos lugares de Gondrás e Cruz da Venta, no concello de Cervo.</p>
<p>Procedencia dos materiais: nacional.</p>
<p>Orzamento:16.150.000 ptas.</p>
<p>O que se fai público para que poida ser examinado o proxecto da instalación nesta delegación provincial, rúa Pascual Veiga, 12-14, e formulárenselle as reclamacións, por duplicado, que se consideren oportunas, no prazo de trinta días, contados a partir do seguinte ó da publicación desta resolución.</p>
<p>Lugo, 19 de xuño de 1995.</p>
<p>Jesús Bendaña Suárez</p>
<p>Delegado provincial de Lugo</p>
<p>95-5280</p>

