---
date: '1995-12-26'
id: 6C5A
page: 9
number: 245
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 18 de decembro de 1995, da Dirección Xeral de Formación
  Pesqueira e Investigación, pola que se anuncia concurso polo procedemento
  aberto e tramitación anticipada de expediente de gasto para a contratación do
  servicio de vixilancia dos seguintes centros: Centro de Cultivos Mariños de
  Ribadeo, Centro de Experimentación en Acuicultura de Couso-Ribeira e do Centro
  de Investigacións Mariñas de Vilanova de Arousa.
range: Resolución
url: 'https://www.xunta.gal/dog/Publicados/1995/19951226/Anuncio6C5A_gl.html'
---
<p>De acordo co establecido na lexislación vixente sobre contratos da administracións públicas, a Consellería de Pesca, Marisqueo e Acuicultura anuncia a convocatoria de licitación do contrato de servicio de vixilancia dos seguintes centros: Centro de Cultivos Mariños de Ribadeo, Centro de Experimentación en Acuicultura de Couso-Ribeira e do Centro de Investigacións Mariñas de Vilanova de Arousa.</p>
<p>Obxecto: contratación do servicio de vixilancia dos seguintes centros: Centro de Cultivos Mariños de Ribadeo, Centro de Experimentación en Acuicultura de Couso-Ribeira e Centro de Investigacións Mariñas de Vilanova de Arousa.</p>
<p>Orzamento e tipo: sete millóns cincocentas mil pesetas (7.500.000) impostos incluídos.</p>
<p>Prazo de execución: segundo o prego de prescricións técnicas.</p>
<p>Clasificación do contratista: grupo III, subgrupo 2, categoría A.</p>
<p>Documentos de interese: os pregos de cláusulas administrativas particulares e de prescricións técnicas que rexerán neste concurso estarán a disposición dos licitadores nas dependencias do Servicio de Investigacións Mariñas (Rúa dos Irmandiños, s/n. Santiago de Compostela), na oficina de información da Consellería de Pesca, Marisqueo e Acuicultura en Santiago de Compostela, así como nas delegacións territoriais pertencentes a esta consellería.</p>
<p>Prazo e presentación das propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de</p>
<p>Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do vixésimo sexto día natural seguinte ó da publicación desta resolución no Diario Oficial de Galicia. No caso de utilizar calquera dos medios previstos no artigo 100 do Regulamento xeral de contratación do Estado, remitirase un telegrama á Dirección Xeral de Formación Pesqueira e Investigación, no que se lle comunique a presentación da oferta.</p>
<p>Apertura das proposicións: será realizada pola mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás 10.30 horas do terceiro día hábil, contado a partir do seguinte ó de remate do prazo de presentación de proposicións. Se ese día coincidise en sábado, a mesa reunirase o luns seguinte á mesma hora.</p>
<p>Fianza definitiva: 4% do orzamento de licitación.</p>
<p>O importe do anuncio será por conta do adxudicatario.</p>
<p>Santiago de Compostela, 18 de decembro de 1995.</p>
<p>Ana Mª Gallego Castro</p>
<p>Directora xeral de Formación Pesqueira</p>
<p>e Investigación</p>
<p>8018</p>

