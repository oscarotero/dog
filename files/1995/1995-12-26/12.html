---
date: '1995-12-26'
id: 6C36
page: 9
number: 245
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de novembro de 1995, da Delegación Provincial de Ourense,
  pola que se anuncia o levantamento de actas previas á ocupación de predios
  afectados pola construcción das instalacións de distribución de gas natural
  para usos industriais contempladas no proxecto de ramal Pontevedra-Ourense.
range: Resolución
url: 'https://www.xunta.gal/dog/Publicados/1995/19951226/Anuncio6C36_gl.html'
---
<p>O 16 de outubro de 1995 foron autorizadas pola Dirección Xeral de Industria da Xunta de Galicia as instalacións do ramal Pontevedra-Ourense. A dita aprobación, de acordo co disposto no artigo 13 da Leri 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, leva implícita a declaración de necesidade de ocupación dos bens afectados. Así mesmo, a declaración de utilidade pública e urxencia na ocupación vén determinada polo disposto no artigo 10 da devandita lei.</p>
<p>Na súa virtude, esta delegación provincial, en cumprimento do disposto no artigo 52 da Lei de expropiación forzosa do 16 de decembro de 1954, resulveu convoca-los titulares dos bens e dereitos afectados nos concellos onde radican os predios, como punto de reunión, para, de conformidade co procedemento que establece o citado artigo 52, levar a cabo o levantamento das actas previas á ocupación.</p>
<p>Tódolos interesados, así como as persoas que sexan titulares de calquera clase de dereitos e intereses sobre os bens afectados, deberán acudir persoalmente ou representados por persoa debidamente autorizada e achega-los documentos acreditativos da súa titularidade e o último recibo da contribución.Poderan facerse acompañar pola súa conta dos seus peritos e dun notario, se así o xulgan oportuno.</p>
<p>O levantamento de actas terá lugar na Casa do Concello de Avión os días 9, 10 e 11 de xaneiro de 1996, a partir das 9 horas; na Casa do Concello de Boborás o día 11 de xaneiro de 1996, a partir das 16 horas, e os días 12, 15, 16, 17 e 18 de xaneiro de 1996, a partir das 9 horas; na Casa do Concello do Carballiño o día 18 de xaneiro de 1996, a partir das 16 horas, e os días 19, 22, 23, 24 e 25 de xaneiro de 1996 a partir das 9 horas, na Casa do Concello de Maside os días 26, 29, 30 e 31 de xaneiro de 1996 a partir das 9 horas, na Casa do Concello de Punxín os días 1, 2 e 5 de febreiro de 1996 a partir das 9 horas, e na Casa do Concello de Amoeiro o día 6 de febreiro de 1996 a partir das 9 horas.</p>
<p>A orde de levantamento de actas comunicarase a cada interesado mediante a oportuna cédula de citación e a relación de titulares convocados figurará no taboleiro de edictos dos concellos sinalados.</p>
<p>Cómpre salientar que esta publicación se realiza igualmente para os efectos que determina o artigo 59.4 da Lei 30/1992, do 26 de novembro, de réxime xurídico das administración públicas e do procedemento administrativo común de notificación da presente resolución ós titulares descoñecidos e a aqueles dos que se ignora o domicilio.</p>
<p>No expeidente expropiatorio Enagás, S.A. asumirá a condición de beneficiaria.</p>
<p>Ourense, 30 de novembro de 1995.</p>
<p>(Por substitución legal do delegado provincial)</p>
<p>Gabriel Diéguez Domínguez</p>
<p>Secretario provincial de Ourense</p>
<p>95-8139</p>

