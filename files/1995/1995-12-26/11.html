---
date: '1995-12-26'
id: 6C32
page: 9
number: 245
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Acordo do 11 de decembro de 1995, da Delegación Provincial de Pontevedra, polo
  que se convoca para o levantamento de actas previas á ocupación ós titulares
  dos predios afectados pola construcción das instalacións do ramal de gas
  natural Pontevedra-Ourense.
range: Acordo
url: 'https://www.xunta.gal/dog/Publicados/1995/19951226/Anuncio6C32_gl.html'
---
<p>Na data 16 de outubro de 1995, a Dirección Xeral de Industria e Comercio da Xunta de Galicia autorizou as instalacións do ramal Pontevedra-Ourense. A dita aprobación, de acordo co disposto no artigo 10 e 13 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, leva implícita a declaración de utilidade pública e urxencia na ocupación.</p>
<p>Na súa virtude, esta delegación provincial acordou convoca-los titulares dos bens e dereitos afectados na casa do concello onde radican os predios, como punto de reunión, para levar a cabo posteriormente o levantamento das actas previas á ocupación de acordo co procedemento establecido no artigo 52 da Lei de expropiación forzosa, do 16 de decembro de 1954.</p>
<p>Tódolos interesados, así como as persoas que sexan titulares de calquera clase de dereitos e intereses sobre os bens afectados, deberán acudir persoalmente ou representados por persoa debidamente autorizada, achegando os documentos acreditativos da súa titularidade mailo último recibo da contribución, e poderase acompañar, á súa custa, dos seus peritos e un notario, se o consideran conveniente.</p>
<p>Os afectados deberán concurrir ós seus respectivos concellos na data e hora sinaladas no calendario seguinte: Concello da Lama, os días 15, 16, 17 e 18 de xaneiro de 1996, a partir das 9 horas, Concello de Cotobade, os días 19 e 22 de xaneiro de 1996, a partir das 9 horas, Concello de Ponte-Caldelas os días 23, 24 e 25 de xaneiro de 1996, a partir das 9 horas; e no Concello de Pontevedra o día 26 de xaneiro de 1996, a partir das 9 horas.</p>
<p>A orde de levantamento de actas comunicaráselle a cada interesado mediante a oportuna cédula de citación, figurando a relación dos titulares convocados no taboleiro de edictos das casas dos concellos senalados.</p>
<p>É de sinalar que esta publicación se fai igualmente para os efectos determinados polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, de notificación do presente acordo ós titulares descoñecidos e mais a aqueles que resulten con domicilio descoñecido.</p>
<p>No expediente expropiatorio, Enagás, S.A., asumirá a condición de beneficiaria, coas obligacións</p>
<p>e dereitos establecidos nos artigos 2.2º da Lei de expropiación forzosa e artigo 5 do seu regulamento.</p>
<p>Pontevedra, 11 de decembro de 1995.</p>
<p>Ramón Álvarez Abad</p>
<p>Delegado provincial de Pontevedra</p>
<p>8108</p>

