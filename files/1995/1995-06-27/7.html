---
date: '1995-06-27'
id: F2FA
page: 5
number: 122
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 15 de xuño de 1995 pola que se resolve definitivamente o concurso de
  traslados entre funcionarios docentes dos corpos de profesores de ensino
  secundario, profesores técnicos de formación profesional e profesores de
  escolas oficiais de idiomas.
range: Orde
url: 'https://www.xunta.gal/dog/Publicados/1995/19950627/AnuncioF2FA_gl.html'
---
<p>De conformidade co establecido na base décimo oitava da orde desta consellería do 6 de outubro de 1994 (DOG do 17), pola que se convocaba concurso de traslados entre profesores de ensino secundario, profesores técnicos de formación profesional e profesores de escolas oficiais de idiomas entre outros, esta consellería,</p>
<p>DISPÓN:</p>
<p>Primeiro.-Adxudicar destino definitivo en virtude de concurso de traslados ós profesores que figuran nos anexos I, II e III respectivamente, nos centros, que alí se especifican.</p>
<p>Segundo.-Declarar en situación de expectativa de destino os profesores que se relacionan no anexo IV.</p>
<p>Terceiro.-Os interesados tomarán posesión dos novos destinos que se lles adxudican por esta orde os días 12 e 13 do próximo mes de setembro, e incorporaranse ós centros os días 14 e 15 do mesmo mes. A referida toma de posesión producirá efectos económicos e administrativos desde o día 1 de outubro de 1995.</p>
<p>Cuarto.-Os profesores participantes neste concurso de traslados que presentasen documentación poderán retirala eles mesmos ou por medio de persoa autorizada no Servicio de Profesorado de Ensinanzas Secundaria e Especiais desta consellería (San Caetano, Santiago de Compostela), no prazo de un mes contado a partir do remate de que transcorran tres meses desde a publicación da presente orde.</p>
<p>O que lle comunica a V.I. para o seu coñecemento e demais efectos.</p>
<p>Santiago de Compostela, 15 de xuño de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>

