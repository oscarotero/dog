---
date: '1995-04-26'
id: D32A
page: 3086
number: 80
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 12 de abril de 1995, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de contratación directa, da obra de repoboación forestal no monte Barbanza de
  posmarcos do concello da Pobra do Caramiñal (A Coruña) (1517).
range: Resolución
url: 'https://www.xunta.gal/dog/Publicados/1995/19950426/AnuncioD32A_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de contratación directa:</p>
<p>Obxecto: contratación da execución das obras de repoboación forestal no monte Barbanza de posmarcos do concello da Pobra do Caramiñal (A Coruña) (1517), de acordo cos proxectos e pregos aprobados para iso.</p>
<p>Orzamento de licitación: dezasete millóns trescentas setenta e nove mil novecentas setenta pesetas (17.379.970 ptas.).</p>
<p>Prazo de execución: oito (8) meses.</p>
<p>Clasificación: non é necesaria.</p>
<p>Fianza provisional: exenta.</p>
<p>Fianza definitiva: 4% do orzamento de licitación.</p>
<p>Exposición do proxecto e pregos: o proxecto así como o prego de cláusulas administrativas particulares estarán á disposición dos licitadores para o seu exame durante o prazo de presentación de proposicións, os días e horas hábiles de oficina, na Dirección Xeral de Montes e de Medio Ambiente Natural da Consellería de Agricultura, Gandería e Montes (San Lázaro, s/n, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Montes (San Caetano, Santiago de Compostela), ou en calquera das vías admitidas polo artigo 100 do Regulamento xeral de contratos do Estado, antes das 14 horas do día 5 de maio de 1995.</p>
<p>A apertura de proposicións terá lugar o día 11 de maio de 1995, ás 12 horas, nas oficinas da Secretaría Xeral da Consellería de Agricultura, Gandería e Montes (San Caetano, Santiago de Compostela).</p>
<p>Gastos de publicación: serán por conta dos adxudicatarios.</p>
<p>Santiago de Compostela, 12 de abril de 1995.</p>
<p>Antonio Luis Rosón Pérez</p>
<p>Secretario xeral da Consellería de Agricultura, Gandería e Montes</p>

