---
date: '1995-01-16'
id: 8FAE
page: 544
number: 10
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 28 de decembro de 1994, da Dirección Xeral da Función Pública,
  pola que se emprazan as partes interesadas no recurso
  contencioso-administrativo número 01/0002335/1994, interposto por Antonio
  María Álvarez Feal.
range: Resolución
url: 'https://www.xunta.gal/dog/Publicados/1995/19950116/Anuncio8FAE_gl.html'
---
<p>O 25 de novembro de 1994, a Dirección Xeral da Función Pública recibe da Sala do Contencioso-Administrativo, sección primeira, do Tribunal Superior de Xustiza de Galicia, telegrama polo que se admite o recurso contencioso-administrativo número 01/0002335/1994, interposto por Antonio María Álvarez Feal contra acordo do conselleiro da Presidencia e Administración Pública do 29 de setembro de 1994, sobre cesamento no posto de traballo do recorrente na Coruña á localidade da Gudiña (Ourense).</p>
<p>En consecuencia, esta dirección xeral acordou nesta data, e de conformidade co disposto no artigo 64 da Lei do 27 de decembro de 1956, reguladora da xurisdicción contencioso-administrativa, modificada pola Lei 10/1992, do 30 de abril, a remisión do correspondente expediente administrativo á referida sala, o que se lles notifica para xeral coñecemento a tódalas persoas interesadas no procedemento que son emprazadas para que poidan comparecer en forma en autos na Sala do Contencioso-Administrativo do Tribunal Superior de Xustiza de Galicia no prazo de nove días.</p>
<p>Santiago de Compostela, 28 de decembro de 1994.</p>
<p>Joaquín López-Rúa Soler</p>
<p>Director xeral da Función Pública</p>

