---
date: '1995-02-14'
id: A2E2
page: 1
number: 31
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 30 de xaneiro de 1995, da Dirección Xeral de Recursos
  Económicos, pola que se anuncia concurso público para a subministración de
  reactivos para a detección de drogas de abuso nos ouriños.
range: Resolución
url: 'https://www.xunta.gal/dog/Publicados/1995/19950214/AnuncioA2E2_gl.html'
---
<p>I.-Obxecto e orzamento: subministración de reactivos para a detección de drogas de abuso nos ouriños por un orzamento de 28.900.000 ptas., IVE incluído.</p>
<p>II.-Prazo de execución: os bens obxecto do presente concurso público deberán ser entregados no prazo sinalado no punto 2.2 do prego tipo de cláusulas administrativas particulares, contado a partir da data de notificación da adxudicación.</p>
<p>III.-Documentos de interese para os licitadores: o prego de cláusulas administrativas particulares e demais documentación complementaria pódese solicitar no Comisionado do Plan Autonómico sobre Drogodependencias, hospital psiquiátrico de Conxo, praza de Martín Herrera nº 2, Santiago de Compostela, en días laborables desde as 9 ata as 14 horas.</p>
<p>IV.-Fianzas: o 2% do orzamento de licitación (578.000 ptas.), que se constituirá segundo o disposto no artigo 112 da Lei de contratos do Estado e 340 do seu regulamento. Para a constitución da fianza definitiva véxase o punto 12.2. do prego tipo de cláusulas administrativas particulares.</p>
<p>V.-Clasificación: non se esixe.</p>
<p>VI.-Presentación de proposiciéns: as proposicións deberanse presentar en man, en sobres pechados e asinados polo licitador ou persoa que o represente, no Rexistro Xeral da Consellería/Sergas, antes das 14 horas do vixésimo día hábil, contado a partir do seguinte ó da publicación desta resolución no DOG, ou por correo na forma indicada no artigo 100 do RXCE.</p>
<p>VII.-Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da consellería, ás 10 horas do décimo primeiro día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>VIII.-Documentación que deberán aporta-los licitadores: os documentos que figuran no prego de cláusulas administrativas particulares.</p>
<p>IX.-Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 30 de xaneiro de 1995.</p>
<p>Antonio Carbajo Romero</p>
<p>Director xeral de Recursos Económicos</p>

