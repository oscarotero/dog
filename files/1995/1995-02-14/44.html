---
date: '1995-02-14'
id: A2F2
page: 1
number: 31
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio polo que se convocan bolsas para a realización de estudios de
  integración europea en centros universitarios belgas e para a realización de
  prácticas en organismos europeos con sede en Bruxelas.
range: Anuncio
url: 'https://www.xunta.gal/dog/Publicados/1995/19950214/AnuncioA2F2_gl.html'
---
<p>A) Bolsas para estudios de integración europea.</p>
<p>A Fundación Galicia-Europa convoca 5 bolsas para a realización de estudios de integración europea durante o curso académico 1995-1996 nos seguintes centros de estudios:</p>
<p>-Colexio de Europa de Bruxas.</p>
<p>-Instituto de Estudios Europeos da Universidade Libre de Bruxelas.</p>
<p>-Universidade Católica de Lovaina.</p>
<p>-Universiade de Liexa.</p>
<p>Requisitos:</p>
<p>1) Ter realizados estudios universitarios de segundo ciclo. Poderán optar ás bolsas aqueles candidatos que se atopen no último ano da carreira, sendo imprescindible o título para acceder a elas.</p>
<p>2) Ter un bo expediente académico.</p>
<p>3) Domina-la lingua ou linguas de traballo do centro que escolla o candidato.</p>
<p>4) Ter nacido despois do 31-12-1966.</p>
<p>5) Ter residencia en Galicia.</p>
<p>6) Te-la nacionalidade dun dos Estados membros da U.E.</p>
<p>Cobertura económica:</p>
<p>As bolsas cubrirán os gastos de matrícula, aloxamento e manutención. A contía da bolsa variará en función do centro de acollida.</p>
<p>Data límite de presentación das solicitudes da bolsa: 28 de febreiro de 1995 para o Colexio de Europa de Bruxas e 31 de marzo de 1995 para o resto dos centros.</p>
<p>Selección:</p>
<p>A Fundación Galicia-Europa realizará a selección dos candidatos en función dos méritos acreditados por estes entre aqueles que sexan admitidos polos centros correspondentes.</p>
<p>Información e impresos:</p>
<p>Fundación Galicia-Europa. Sra. Belén Rodríguez. Praza da Quintana, s/n. 15704 Santiago de Compostela. Teléfono 54 58 29. Fax: 56 26 46. Horario: 9 a 14 horas.</p>
<p>B) Bolsas para a realización de prácticas en organismos europeos.</p>
<p>A Fundación Galicia-Europa convoca bolsas para financia-la realización de prácticas de licenciados universitarios en organismos europeos, xa sexan públicos ou privados, ó longo do ano 1995, co fin de completar e aplica-los coñecementos adquiridos no transcurso dos seus estudios.</p>
<p>Centros:</p>
<p>Os centros de acollida para a realización das prácticas poderán ser de tres tipos:</p>
<p>1) Institucións da Unión Europea.</p>
<p>2) Entidades públicas ou privadas con sede en Bruxelas vinculadas a temas comunitarios.</p>
<p>3) Oficina da Fundación Galicia-Europa en Bruxelas.</p>
<p>Requisitos:</p>
<p>-Ter realizados estudios universitarios completos do segundo ciclo.</p>
<p>-Ter bo expediente académico.</p>
<p>-Coñecemento dunha lingua comunitaria, ademais da propia.</p>
<p>-Ter nacido despois do 31-12-1964.</p>
<p>-Ter residencia en Galicia.</p>
<p>-Te-la nacionalidade dun dos Estados membros da Unión Europea.</p>
<p>-Acreditación, do organismo correspondente, da autorización para a realización das prácticas nel.</p>
<p>Preferencia:</p>
<p>Terán preferencia aqueles candidatos que teñan realizado estudios postuniversitarios en relación con temas comunitarios.</p>
<p>Contía da bolsa:</p>
<p>A contía da bolsa será de 35.000 francos belgas F.B./mes para aloxamento e manutención, cun tope máximo de 105.000 F.B. por persoa.</p>
<p>Data límite de presentación da solicitude de bolsa: As solicitudes para esta modalidade de bolsa poderán presentarse ata o 30 de setembro do ano 1995.</p>
<p>Nota: Os interesados en realizar prácticas na oficina da Fundación Galicia-Europa en Bruxelas deberán facelo constar na solicitude de bolsa.</p>
<p>Información e impresos:</p>
<p>En Galicia:</p>
<p>Fundación Galicia-Europa. Sra. Belén Rodríguez. Casa da Parra. Praza da Quintana, s/n. 15704 Santiago de Compostela. Teléfono 54 58 29. Fax: 56 26 46. Horario: 9 a 14 horas.</p>
<p>En Bruxelas:</p>
<p>Fundación Galicia-Europa. Sra. Isabel Suárez. Avenue Milcamps, 105. 1040 Bruselas. Bruxelas. Teléfono 07/322/735 54 40. Fax: 07/322/735 46 78. Horario: 9-13 horas e 15-18 horas.</p>

