---
date: '1995-03-21'
id: BEB6
page: 2
number: 56
agency: CONCELLO DO BARCO DE VALDEORRAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950321/AnuncioBEB6_gl.html'
---
<p>Aprobado polo Pleno deste Concello de data 23-2-95 o prego de condicións técnicas e económico-administrativas que rexerán o concurso para a contratación, polo trámite de urxencia, dos servicios de limpeza pública, limpeza de xardíns, recollida de residuos sólidos urbanos e obxectos, e control do vertedeiro da vila do Barco, exponse o citado prego ó público por oito días hábiles, contados a partir do seguinte ó de publicación do presente anuncio no BOP, para que poidan presentarse reclamacións por quen se considere interesado.</p>
<p>Simultaneamente anúnciase o concurso, se ben a licitación se aprazará canto resulta necesario de presentarse reclamacións ó prego de condicións.</p>
<p>Obxecto da licitación: contratación, polo sistema de concurso, dos servicios de limpeza pública, limpeza de xardíns, recollida de residuos sólidos urbanos e obxectos, e control do vertedoiro da vila do Barco.</p>
<p>Tipo de licitación: dadas as características do contrato, o tipo de licitación considerase indeterminado, e os interesados presentarán as distintas ofertas económicas segundo o sinalado no artigo 42 do prego de condicións.</p>
<p>Prazo do contrato: 10 anos.</p>
<p>Fianzas: a provisional fíxase en 500.000 ptas. e a definitiva en 8.000.000 de ptas.</p>
<p>Exposición do expediente: na Secretaría Xeral do Concello, tódolos días hábiles das 9 h ás 14 h, excepto sábados.</p>
<p>Prazo e lugar de presentación de proposicións. No rexistro xeral do concello, sito na Praza de España nº 1, 32300 O Barco de Valdeorras, Ourense, desde o día seguinte ó de aparición do presente anuncio no último do diario oficial no que deba ser publicado, ata as trece horas do décimo día hábil desde a dita publicación.</p>
<p>Proposicións: a presentación da proposición presupón por parte do contratista, que se acepta incondicionalmente o prego de condicións e que reúne tódolos requisitos para contratar co concello do Barco de Valdeorras.</p>
<p>Documentación: a documentación presentarase en dous sobres pechados, que poderán estar lacrados e precintados, e nos que figurará a seguinte inserición:</p>
<p>«Proposición para tomar parte no concurso público convocado co obxecto de contrata-los servicios de limpeza pública, recollida e transporte de lixo e control do vertedeiro da vila do Barco de Valdeorras».</p>
<p>Os sobres deberán estar asinados polo licitador ou o seu representante. En cada un farase consta-lo número e relación de documentos que contén e o nome do licitador.</p>
<p>Sobre 1º: «Documentación xeral». Incluirase neste sobre a seguinte documentación:</p>
<p>a) Resgardo acreditativo da constitución da fianza provisional por importe de 500.000 ptas.</p>
<p>b) Declaración xurada na que o licitador afirme, baixo a súa responsabilidade, non estar comprendido en causa ningunha de incompatibilidade ou incapacidade das previstas no artigo 9 da Lei de contratos do Estado.</p>
<p>c) Declaración xurada de encontrarse ó corrente das obrigas tributarias, da Seguridade Social e para coa facenda local. O adxudicatario definitivo presentará certificados orixinais.</p>
<p>d) Certificado sobre incompatibilidade de altos cargos segundo a disposición adicional 3ª da Lei 25/1983.</p>
<p>e) Se o licitador fose persoa xurídica, copia da escritura de constitución ou modificación debidamente inscrita no Rexistro Mercantil, e con cumprimento da obriga imposta no artigo 3.1 da Lei 19/1989, do 25 de xuño.</p>
<p>Se o licitador é persoa física, copia do DNI debidamente autentificada mediante compulsa.</p>
<p>Os que comparezan ou asinen proposicións e nome ou representación doutros, tanto se son persoas físicas como xurídicas, presentarán poder declarado bastante por letrado ou pola Secretaría Xeral do Concello, así como copia autenticada do DNI.</p>
<p>Tamén deberá engadirse copia compulsada do NIF.</p>
<p>No caso de que concorran á licitación varias</p>
<p>empresas formando unha UTE, cada un dos empresarios que a compoñan deberán acredita-la súa capacidade de obrar e no escrito de proposición deberán indica-los nomes e circunstancias dos empresarios que a subscriban, a participación de cada un deles e designa-la persoa ou entidade que durante a vixencia do contrato ostentará a plena representación de todos eles ante a Administración. En caso de que se adxudicase o contrato e unha UTE, esta deberá acredita-la súa constitución ante o órgano de contratación.</p>
<p>Sobre 2º: «Documentación relativa ó concurso». Neste sobre figurará:</p>
<p>a) A proposición económica, que se axustará ó modelo que consta como anexo ó prego de condicións.</p>
<p>b) Proxecto ou proxectos de servicio expresando claramente persoal, material, zonas de limpeza, recollida, etc. e demais extremos sinalados no cap. III ou en calquera outro apartado do prego de condicións.</p>
<p>e) Data e comezo de prestación dos servicios.</p>
<p>d) Cantos datos e referencias xulgue oportuno o concursante aportar e especialmente aqueles que permitan valora-la solvencia técnica e económica en relación ó cumprimento da contrata.</p>
<p>e) As modificacións que, sen menoscabo do disposto no prego, poidan presenta-los licitadores para contribuír á mellor prestación dos servicios.</p>
<p>As proposicións presentaranse escritas á máquina ou en letra maiúscula, sen que se acepten aquelas que presenten borranchos ou raspaduras ou conteñan omisións.</p>
<p>Celebración do acto de licitación.</p>
<p>O concurso terá lugar ás trece horas do día hábil seguinte ó de finalización do prazo para presentación de proposicións, excluíndose para eses efectos os sábados. Verificarase o acto no salón de sesións da Casa do Concello, baixo a presidencia do alcalde ou tenente de alcalde en quen delegue, constituíndose a mesa de contratación ademais polo concelleiro delegado do servicio, un representante da oposición, o interventor e secretario xeral da corporación autorizante do acto.</p>
<p>Dentro dos 5 días seguintes ó sinalado no parágrafo anterior, os asinantes das aproposicións admitidas e os das rexeitadas que mostrasen a súa desconformidade, poderán expor por escrito perante a Corporación canto coiden conveniente respecto ós preliminares e desenvolvemento do acto de licitación e capacidade xurídica dos demais concursantes.</p>
<p>Expirado o dito prazo, o Concello en Pleno resolverá sobre a nulidade ou validez do acto de concurso, e, se fose declarado válido, logo de asesoramentos técnicos pertinentes, efectuará no seu día a adxudicación del.</p>

