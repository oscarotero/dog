---
date: '1995-09-11'
id: 416A
page: 6
number: 174
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 28 de xullo de 1995 pola que se anuncia a celebración dun
  seminario internacional sobre avaliación do rendemento.
range: Resolución
url: 'https://www.xunta.gal/dog/Publicados/1995/19950911/Anuncio416A_gl.html'
---
<p>Dentro das actividades da Escola Galega de Administración Pública para 1995, figura a realización dun seminario internacional sobre avaliación do rendemento.</p>
<p>Obxecto.</p>
<p>Os días 28 e 29 de setembro de 1995 terá lugar, no salón de actos da Escola Galega de Administración Pública, un seminario internacional sobre avaliación do rendemento.</p>
<p>O obxectivo deste seminario é proporcionarlle ós empregados públicos galegos unha panorámica da avaliación do rendemento no contexto dos procesos de modernización das administracións públicas que se están levando a cabo nos países do noso contorno cultural, que permita abordar con maiores elementos de xuízo os resultados das experiencias piloto levadas a cabo pola Xunta de Galicia.</p>
<p>Contido.</p>
<p>Trataranse, entre outras, as seguintes cuestións:</p>
<p>-A avaliación do rendemento e a xestión dos servicios públicos.</p>
<p>-A avaliación: un compoñente necesario na modernización do Estado.</p>
<p>-Mellora da eficacia organizativa.</p>
<p>-A avaliación do rendemento na Administración pública, a experiencia portuguesa.</p>
<p>-Medición e avaliación dos servicios de unidades da Administración pública.</p>
<p>-A avaliación do rendemento na Xunta de Galicia.</p>
<p>3. Destinatarios.</p>
<p>Persoal funcionario dos grupos A e B de calquera das Administracións públicas galegas, e interesados en xeral.</p>
<p>Desenvolvemento e duración.</p>
<p>O seminario abrirase o xoves, día 28 de setembro, ás 10 horas, e rematará na mañá do venres, día 29 de setembro.</p>
<p>Inscrición.</p>
<p>-Prazo: remata o luns, día 25 de setembro de 1995.</p>
<p>-Lugar de presentación: no rexistro xeral da EGAP (Polígono das Fontiñas, rúa de Madrid, 2-4, 15703, Santiago de Compostela). Tfno. 57 08 00. Telefax nº 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>A partir do 26 de setembro, os peticionarios poderán obter confirmación da súa posible admisión, chamando por teléfono en días laborables, das 11.30 ás 14.45 horas, ó seguinte número: (981) 57 08 00 (ext. 229), ou ben consultando a lista de admitidos que se expoñerá no taboleiro de anuncios da EGAP 24 horas despois do remate do prazo de presentación de solicitudes.</p>
<p>Certificación de asistencia.</p>
<p>Entregaráselles ó remate deste seminario a aqueles asistentes que concorresen asiduamente ó mesmo, e expresarase neste documento a natureza da actividade e as datas da súa realización.</p>
<p>Santiago de Compostela, 28 de xullo de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración Pública</p>
<p>5898</p>

