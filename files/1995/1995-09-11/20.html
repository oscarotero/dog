---
date: '1995-09-11'
id: 41BE
page: 6
number: 174
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 28 de agosto de 1995, da Secretaría Xeral da Consellería de
  Agricultura, Gandería e Montes, pola que se fai pública a convocatoria de poxa
  para o alleamento das madeiras que se citan.
range: Resolución
url: 'https://www.xunta.gal/dog/Publicados/1995/19950911/Anuncio41BE_gl.html'
---
<p>Por esta resolución convócase a poxa para o alleamento de madeiras dos lotes que se citan no anexo, de acordo co disposto nas ordes da Consellería de Agricultura, Gandería e Montes do 8 de xullo de 1989 (DOG do 21 de xullo), e do 15 de marzo de 1990 (DOG do 23 de marzo).</p>
<p>A súa celebración terá lugar no edificio da Delegación da Presidencia de Ourense, sita na avenida da Habana número 105 (Ourense).</p>
<p>Para estas poxas rexerán as orde antes citadas e mailos pregos de condicións técnico-administrativas xerais e particulares destas, que figuran no expediente correspondente no Servicio de Montes e Industrias Forestais de Ourense, sita na rúa Calvo Sotelo nº 20-5º, desa cidade, onde poderán ser examinados polos interesados a partir do día da publicación no DOG da presente resolución.</p>
<p>As ofertas poderanse presentar -durante os vinteseis días naturais seguintes ó da publicación no DOG da presente resolución- no rexistro da Delegación Provincial de Ourense da Consellería de Agricultura, Gandería e Montes e en calquera das formas legalmente establecidas.</p>
<p>A apertura das proposicións será realizada pola mesa de contratación, que se reunirá ás once horas do nove-</p>
<p>no día hábil, que non cadre en sábado, contado a partir do termo do prazo de presentación das ofertas.</p>
<p>Cada licitador presentará os sobres pechados para cada oferta. O sobre A, coa documentación administrativa e o sobre B, coa oferta económica.</p>
<p>O sobre A, que contén a documentación administrativa poderá ser único para tódalas poxas que se celebren ante a mesa e na mesma sesión.</p>
<p>Deberá conte-la seguinte documentación:</p>
<p>1.-Acreditación da personalidade xurídica do empresario e, se é o caso, a súa representación.</p>
<p>2.-Os resgardos acreditativos de que están constituídas as fianzas provisionais, 2% do prezo de taxación, de acordo co disposto no artigo 36 da Lei 13/1995, de contratos das administracións públicas.</p>
<p>3.-Declaración responsable de non estar incursa en prohibición de contratar, conforme os artigos 15 a 20 da Lei 13/1995, de contratos das administración públicas.</p>
<p>4.-Os que acrediten a clasificación empresarial do licitador.</p>
<p>5.-Os que acrediten encontrarse ó corrente do cumprimento das obrigas tributarias e da Seguridade Social imposta nas diposicións vixentes.</p>
<p>O sobre B recollerá a proposición económica e presentarase no modelo normalizado, que se encontra a disposición dos interesados no Servicio de Montes e Industrias Forestais de Ourense. Cada un dos lotes deberá figurar nun sobre B individual.</p>
<p>O adxudicatario constituirá a fianza do 4% do prezo de adxudicación dentro dos vinte días seguintes ó da data na que regulamentariamente se lle comunique que a adxudicación é definitiva.</p>
<p>Dentro dese mesmo prazo deberá aboar:</p>
<p>1.-O importe total do remate, ou o importe do primeiro prazo, segundo se indique no prego de condicións particulares da cada poxa.</p>
<p>2.-O importe das taxas.</p>
<p>3.-Os gastos proporcionais deste anuncio.</p>
<p>4.-Os demais que se establezan nos pregos particulares do aproveitamento.</p>
<p>O adxudicatario deberá aboar, ademais das cantidades expresdas no anuncio, un 4% sobre o importe da adxudicación en concepto do IVE.</p>
<p>Santiago de Compostela, 28 de agosto de 1995.</p>
<p>P.D. (Orde 13-XII-1993)</p>
<p>Antonio Luis Rosón Pérez</p>
<p>Secretario xeral da Consellería de Agricultura, Gandería e Montes</p>
<p>95-5795</p>

