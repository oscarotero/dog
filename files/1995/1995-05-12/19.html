---
date: '1995-05-12'
id: D702
page: 3
number: 91
agency: CONCELLO DE PONTEDEUME
section: VI. ANUNCIOS
title: Anuncio de licitación por poxa con trámite de admisión previa.
range: Anuncio
url: 'https://www.xunta.gal/dog/Publicados/1995/19950512/AnuncioD702_gl.html'
---
<p>1.-Obxecto.</p>
<p>Esta poxa ten por obxecto a contratación das obras de núcleos de enterramento e edificio de servicios en cemiterio municipal.</p>
<p>Forma de contratación: poxa con trámite de admisión previa.</p>
<p>2.-Tipo de licitación: 41.783.218 pesetas, á baixa.</p>
<p>3.-Prazo de execución.</p>
<p>A obra deberase executar no prazo de seis meses, contados a partir da notificación da adxudicación definitiva.</p>
<p>4.-Expediente.</p>
<p>Áchase na Secretaría da Corporación, onde se poderá examinar durante o prazo de presentación das proposicións.</p>
<p>5.-Garantías.</p>
<p>A provisional ascende a 835.664 pesetas, e a definitiva ó 4 por cen do remate.</p>
<p>6.-Presentación de propostas.</p>
<p>Realizarase no rexistro xeral do concello en sobre pechado que deberá lacrarse e precintarse, dentro do prazo de vinte días hábiles, contados desde o seguinte ó da publicación deste anuncio no Boletín Oficial del Estado.</p>
<p>7.-Apertura de propostas.</p>
<p>Terá lugar ás trece horas do quinto día hábil seguinte a aquel en que remate o prazo sinalado para a presentación de proposicións; o acto será público.</p>
<p>8.-Proposicións e documentación complementaria.</p>
<p>8.1. Presentaranse en dous sobres pechados, A e B, que poden lacrarse e precintarse, dentro do prazo de vinte días, contados a partir do seguinte ó da publicación do anuncio no Boletín Oficial del Estado. As propostas redactaranse segundo o modelo que se xunta. Os sobres terán que presentar no anverso a seguinte inscrición:</p>
<p>Proposición para tomar parte na poxa das obras de núcleos de enterramentos e edificio de servicios en cemiterio municipal presentada por .............. con domicilio en ............... sito en ..................... de ................ de 19........</p>
<p>(O/A licitador/a)</p>
<p>8.2. No primeiro sobre A, conterase a mesma inscrición referida ó apartado anterior e un subtítulo.</p>
<p>Este sobre A subtitularase «Oferta económica e documentación acreditativa da personalidade e características do contratista». Conterá dita oferta económica, segundo o modelo que se indica, engadindo a documentación que na mesma se especifica:</p>
<p>Don/Dona ...... veciño/a de .........................con domicilio en .................... (rúa/lugar, etc) ................... piso .................. co DNI número .................. expedido en ................. o ................... de .........................de 19...... en plena posesión da súa capacidade xurídica e de actuar, toma parte en nome propio (ou en representación de .................) na poxa das obras de núcleo de enterramentos e edificio de servicios no cemiterio municipal, Pontedeume, segunda fase. Con este fin fai constar que:</p>
<p>a) Ofrece o prezo de ..... pesetas, o que significa unha baixa de ................pesetas, con relación ó tipo de licitación.</p>
<p>b) Declara baixo a súa responsabilidade que non está incurso en ningunha das causas de incapacidade ou incompatibilidade previstas na lexislación básica do Estado en materia de contratación administrativa.</p>
<p>c) Remite por separado e fóra dos sobres o documento acreditativo da constitución da garantía provisional para participar na poxa.</p>
<p>d) Coñece e acepta tódalas obrigas derivadas dos pregos de condicións da poxa, que tamén declara coñecer.</p>
<p>e) Posúe o documento de cualificación empresarial número ................... expedido o .... de .... de 19... do que xunta unha fotocopia autorizada. Así mesmo, achega a documentación que acredita que está ó corrente no pagamento da licencia fiscal e das cotas da Seguridade Social.</p>
<p>f) Posúe o documento de clasificación do contratista número.............. do que xunta unha fotocopia á documentación presentada.</p>
<p>g) Declara que cumprirá exactamente as disposicións oficiais que regulan a contratación laboral, a seguridade social e maila protección á industria</p>
<p>nacional e que está ó corrente no pagamento das súas obrigas tributarias.</p>
<p>h) Fixa como domicilio en ....... para os efectos deste contrato, o seguinte nº ......................... piso ............................</p>
<p>i) Une a esta proposición os seguintes documentos xustificadores do exposto.</p>
<p>En ......, ...... de ......de 19....</p>
<p>O/A Licitador/a</p>
<p>9.-O segundo sobre B, coa inscrición referida no apartado 1 desta cláusula, e co subtítulo «Documentación complementaria xustificada para a admisión previa», conterá a documentación seguinte:</p>
<p>9.1. Memoria relativa á experiencia de modernas tecnoloxías vinculadas ó tipo de obra que se vai realizar.</p>
<p>9.2. Plan que se propón pola empresa para a execución da obra, de xeito que asegure a súa total execución no prazo previsto e que comprenderá a correcta programación das obras, segundo diagramas de tempos, actividades e previsións de custos.</p>
<p>9.3. Memoria sobre os medios persoais e materiais cos que conta a empresa. Achegarase ó tempo documentación acreditativa sobre a existencia da maquinaria, vehículos e outros elementos dos que é titular a empresa.</p>
<p>Respecto ó persoal da súa dependencia, a empresa acreditarao cos impresos TC-1 e TC-2 da Seguridade Social. A este respecto será preciso contar cun persoal non inferior ós 15 traballadores.</p>
<p>9.4. Documentación sobre adxudicación das obras ás que se refire a cláusula 2.4 deste prego.</p>
<p>9.5. Memoria xustificativa sobre outros factores análogos ós sinalados na cláusula 2 deste prego, agás o apartado 5. A presentación desta memoria é voluntaria para o contratista.</p>
<p>Pontedeume, 3 de abril de 1995.</p>
<p>Belarmino Freire Bujía</p>
<p>Alcalde</p>

