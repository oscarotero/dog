---
date: '1995-08-07'
id: 329A
page: 6
number: 150
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 20 de xuño de 1995 pola que se declara de interese para a promoción do
  Camiño de Santiago o proxecto presentado pola facultade de humanidades da
  Universidade da Coruña (Campus de Ferrol), titulado Aulas no Camiño.
range: Orde
url: 'https://www.xunta.gal/dog/Publicados/1995/19950807/Anuncio329A_gl.html'
---
<p>O Decreto 245/1994, do 23 de xuño, regula o procedemento para que determinadas actividades e proxectos obteñan a declaración de interese para a promoción do Camiño de Santiago.</p>
<p>A súa disposición derradeira primeira faculta o conselleiro de Cultura para dicta-las disposicións necesarias para o desenvolvemento e execución deste decreto.</p>
<p>En virtude da referida autorización,</p>
<p>DISPOÑO:</p>
<p>Artigo único.-Declarar de interese para a promoción do Camiño de Santiago o proxecto presentado pola</p>
<p>facultade de humanidades da Universidade da Coruña (Campus de Ferrol), titulado Aulas no Camiño, por considerar que contribúe á promoción do camiño e que se adapta ó disposto no Decreto 245/1994, do 23 de xuño, segundo a valoración feita pola comisión creada para o efecto pola Orde do 7 de marzo de 1995.</p>
<p>O proxecto queda inscrito no Rexistro de Actividades e Proxectos de Interese para a Promoción do Camiño de Santiago co nº 008.</p>
<p>Os titulares das actividades ou proxectos declarados farán constar na súa execución que foron declarados de interese pola Consellería de Cultura.</p>
<p>Santiago de Compostela, 20 de xuño de 1995.</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>95-4859</p>

