---
date: '1995-04-27'
id: DCF6
page: 3104
number: 81
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 7 de marzo de 1995, da Delegación Provincial da Coruña, polo que se
  anuncia o levantamento das actas previas á ocupación para a instalación da
  liña eléctrica a 15/20 kV, e centro de transformación en Castro de Ares,
  Cesuras, propiedade de Unión Eléctrica-Fenosa, S.A.
range: Edicto
url: 'https://www.xunta.gal/dog/Publicados/1995/19950427/AnuncioDCF6_gl.html'
---
<p>En cumprimento do disposto nos artigos 52 da Lei de expropiación forzosa do 16 de decembro de 1954, e consecuentes do seu Regulamento do 26 de abril de 1957, declarada a urxente ocupación polo Decreto 44/1995, do 3 de febreiro (Diario Oficial de Galicia do 15 de febreiro de 1995), dos bens e dereitos afectados polas instalacións da liña eléctrica, a 15/20 kV e centro de transformación en Castro de Ares, Cesuras, (expediente número 52578), das que é propietaria e beneficiaria neste procedemento expropiatorio a entidade Unión Eléctrica-Fenosa, S.A., con enderezo na r/ Fernando Macías nº 2, 15004 A Coruña; fáiselles saber a tódolos interesados propostos neste expediente, ós que se lles practicará notificación individual para tal efecto, que o representante da Administración dará comezo sobre o terreo o día 24 de maio de 1995, a partir das 11.30 horas, ó levantamento das actas previas á ocupación dos predios afectados polas ditas instalacións, contidos nas relacións que se expoñen nos </p>
<p>taboleiros oficiais; advírteselles que para tal acto poderán estar acompañados dos seus peritos e un notario, pola súa conta, e que ata o momento do levantamento das actas poderán formular ante esta delegación as alegacións para os únicos efectos de emendar posibles erros que se padecesen ó relaciona-los bens afectados pola urxente ocupación.</p>
<p>A Coruña, 7 de marzo de 1995.</p>
<p>Juan I. Lizaur Otero</p>
<p>Delegado provincial da Coruña</p>

