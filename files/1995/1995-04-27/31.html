---
date: '1995-04-27'
id: DD16
page: 3112
number: 81
agency: CONCELLO DE NARÓN
section: VI. ANUNCIOS
title: Anuncio de concurso.
range: Anuncio
url: 'https://www.xunta.gal/dog/Publicados/1995/19950427/AnuncioDD16_gl.html'
---
<p>Obxecto: permuta dunha parcela no alto do Castiñeiro pola construcción dunha praza, dous sotos de aparcamentos e un de locais comerciais.</p>
<p>Prazo de execución: 3 anos contados a partir do día seguinte ó da sinatura do acta de comprobación do replanteo.</p>
<p>Exposición do expediente e prego de condicións: no departamento de contratación, tódolos días laborables, de 9 a 14 horas, agás sábados.</p>
<p>Fianzas: provisional, do 2% do importe do proxecto presentado polo adxudicatario. Definitiva, do 4% do importe do citado proxecto.</p>
<p>Modelo de proposición:</p>
<p>Don/Dona..., con enderezo en.... DNI nº..., expedido o..., en plena posesión da súa capacidade de obrar, actuando en nome propio (ou en representación de ... ), toma parte no concurso para a permuta dunha parcela sita no alto do Castiñeiro por, como mínimo, a construcción dunha praza pública, dous sotos de aparcamento e un soto de locais comerciais. Os locais comerciais serán propiedade do concello, se ben durante 75 anos, contados a partir de tres meses despois da recepción provisional das obras dos locais, unha vez rematada a construcción, serán explotados para o seu beneficio polo adxudicatario, anunciada no B.O.E. nº... de data ... ; para estes efectos fai constar:</p>
<p>a) Ofrece o prezo de... ptas.</p>
<p>b) Baixo a súa responsabilidade declara non atoparse incurso en ningunha das causas de incapacidade ou incompatibilidade prevista nos artigos 9 da Lei de contratos do Estado e 23 do regulamento da devandita lei.</p>
<p>c) Coñece e acepta expresamente o anteproxecto e o prego de condicións económico-administrativas.</p>
<p>..., ... de... de 199...</p>
<p>O/A licitador/a</p>
<p>Prazo e lugar de presentación: no rexistro xeral do Consello de Narón, en horas de oficina, durante o prazo de 10 días hábiles, contados desde o seguinte ó da súa publicación no BOE.</p>
<p>Apertura de propostas: terá lugar na Casa do Concello ás 12 horas do primciro día hábil seguinte ó de remate do prazo de presentación de ofertas; se coincidise en sábado terá lugar o primeiro día hábil posterior.</p>
<p>Narón, 12 de abril de 1995.</p>
<p>Juan Gato Díaz</p>
<p>Alcalde</p>

