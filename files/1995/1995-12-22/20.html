---
date: '1995-12-22'
id: 6BD6
page: 9
number: 244
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 28 de novembro, da Delegación Provincial de Pontevedra, pola que
  se notifica prego de cargos que se formula no expediente sancionador
  VP-PO-7/1994.
range: Resolución
url: 'https://www.xunta.gal/dog/Publicados/1995/19951222/Anuncio6BD6_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), notifícaselle a Pascual Nogueira Domínguez, con domicilio na rúa Bélxica, nº 78, 2ºD, en Monteporreiro, Pontevedra, o prego de cargos que se formula no expediente sancionador VP-PO7/1994 incoado por posible infracción do réxime legal que regula as vivendas de protección oficial.</p>
<p>Prego de cargos.</p>
<p>Non destina-la vivenda a domicilio habitual e permanente, infracción considerada como moi grave no punto terceiro do artigo 56 do Real decreto 3148/1978, do 10 de novembro, polo que se desenvolve o Real decreto-lei 31/1978, do 31 de outubro, sobre política de vivenda.</p>
<p>Polo tanto, concédeselle un prazo de oito días, para que realice as alegacións que crea precisas e propoña a práctica das probas que considere oportunas para o seu descargo.</p>
<p>En cumprimento do disposto no artigo 84 da Lei de réxime xurídico das administracións públicas e de procedemento administrativo común poderá comparecer ante esta delegación para facer efectivo o trámite de audiencia ó interesado, para os efectos de presenta-los documentos e xustificación que considere pertinentes na defensa dos seus dereitos.</p>
<p>Pontevedra, 28 de novembro de 1995.</p>
<p>José Manuel Iglesias Carrera</p>
<p>Delegado provincial de Pontevedra</p>
<p>8104</p>

