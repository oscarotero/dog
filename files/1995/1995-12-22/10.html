---
date: '1995-12-22'
id: 6BA6
page: 9
number: 244
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Orde do 13 de decembro de 1995 pola que se anuncia a convocatoria pública para
  a provisión, polo sistema de libre designación, de postos de traballo vacantes
  nos servicios centrais do Servicio Galego de Saúde e nos servicios periféricos
  da Consellería de Sanidade e Servicios Sociais.
range: Orde
url: 'https://www.xunta.gal/dog/Publicados/1995/19951222/Anuncio6BA6_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e en uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I.</p>
<p>Segundo.-Poderán concorrer a ela os funcionarios de carreira que reúnan as condicións sinaladas no anexo I.</p>
<p>Terceiro.-As solicitudes para participar nesta convocatoria dirixiranse por escrito ó conselleiro de Sanidade e Servicios Sociais (edificio administrativo San Caetano, bloque 2-2º, Santiago de Compostela), segundo o modelo que se inclúe como anexo II a esta orde.</p>
<p>As ditas solicitudes poderanse presentar no rexistro xeral da Consellería de Sanidade e Servicios Sociais, nos das súas delegacións provinciais, nos das direccións provinciais do Sergas ou en calquera das oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguiente ó da publicación desta orde no Diario Oficial de Galicia.</p>
<p>Cuarto.-Os aspirantes deberán unirlle á petición currículum vitae e xustificar documentalmente os méritos que aleguen.</p>
<p>Os méritos alegados e non probados da maneira que vimos de sinalar non se terán en conta.</p>
<p>Quinto.-Esta convocatoria será resolta pola Consellería de Sanidade e Servicios Sociais. A súa resolución farase pública no Diario Oficial de Galicia e poderán declararse desertos os postos de traballo, de considerarse oportuno.</p>
<p>Sexto.-O nomeamento dun funcionario con destino definitivo noutra Administración pública ou que preste os seus servicios na Comunidade Autónoma como consecuencia dunha comisión de servicios concedida conforme ó disposto na disposición transitoria oitava punto 4º da Lei 30/1984, do 2 de agosto, que resulte seleccionado para ocupa-lo posto de traballo anunciado estará condicionado a que a súa Administración emita informe favorable sobre el, conforme o previsto no Real decreto 28/1990, do 15 de xaneiro, e demais disposicións concordantes.</p>
<p>Sétimo.-O prazo de toma de posesión será de tres días, se o destino anterior está na mesma localidade cá do novo destino, e dun mes, se están en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da súa publicación no Diario Oficial de Galicia.</p>
<p>Oitavo.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 13 de decembro de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>
<p>ANEXO I</p>
<table><tbody><tr><td></td></tr>
<tr><td>Código do
posto</td><td>Denominación do
posto</td><td>Dependencia</td><td>Localidade</td><td>Tipo
de
posto</td><td>Grupo</td><td>Nivel
C.D.</td><td>Complemento
específico</td><td>Corpo ou
escala</td><td>Titulación
académica</td></tr>
<tr><td></td></tr>
</tbody></table>
<table><tbody><tr><td>SAC991000036001064</td><td>Xefe de sección de
habilitación</td><td>Delegación
Provincial de
Pontevedra</td><td>Pontevedra</td><td>S</td><td>A/B/C</td><td>24</td><td>981.876</td><td>Xeral</td></tr>
<tr><td></td></tr>
<tr><td>SAS050000115770021</td><td>Servicio de Ordenación
Normativa e
Documentación</td><td>Dirección Xeral de
Recursos Humanos</td><td>Santiago de Compostela</td><td>S</td><td>A/B</td><td>28</td><td>1.583.676</td><td>Xeral
Estatutario</td><td>Licenciado en
dereito</td></tr>
<tr><td></td></tr></tbody></table>
<p>8258</p>

