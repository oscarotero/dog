---
date: '1995-10-23'
id: '5282'
page: 7
number: 203
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 7 de setembro de 1995, da Delegación Provincial de Lugo, pola
  que se dispón a inscrición no rexistro e publicación no Diario Oficial de
  Galicia do convenio colectivo de ámbito provincial para a empresa Plásticos
  Ferro, S.L.
range: Resolución
url: 'https://www.xunta.gal/dog/Publicados/1995/19951023/Anuncio5282_gl.html'
---
<p>Visto o texto do convenio colectivo para a empresa Plásticos Ferro, S.L. (código 2700572), da provincia de Lugo, asinado o día 3 de agosto de 1995, pola representación da mentada empresa e a dos seus traballadores, e de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do mentado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 7 de setembro de 1995.</p>
<p>Manuel Bande Díaz</p>
<p>Delegado provincial de Lugo</p>
<p>Convenio colectivo de traballo da empresa Plásticos Ferro, S.A.</p>
<p>Ano de vixencia 1995</p>
<p>Artigo 1º.-Ámbito de aplicación.</p>
<p>O presente convenio colectivo abranguerá tódolos traballadores do centro de traballo de Muras (Lugo) da empresa Plásticos Ferro, S.L., dedicada á fabricación de tubos e accesorios para a conducción de fluídos, para a regulación das relacións laborais co persoal ó seu servicio e estenderase, así mesmo, a calquera outro centro de traballo que, relacionado coa actividade principal da empresa, puidese ter esta na provincia de Lugo.</p>
<p>Este convenio colectivo de traballo substitúe integramente o anterior, publicado no BOP de Lugo co número 248, con data 29 de outubro de 1994.</p>
<p>Artigo 2º.-Lexislación suplementaria.</p>
<p>No non previsto no presente convenio, haberá que aterse ó disposto no Estatuto dos traballadores, Lei orgánica da liberdade sindical e demais disposicións legais vixentes.</p>
<p>As condicións de traballo que nel se estipulan teñen o carácter de mínimas e, na súa virtude, serán nulos os pactos e cláusulas que, individual ou colectivamente, impliquen condicións menos favorables para os traballadores.</p>
<p>Artigo 3º.-Ámbito temporal.</p>
<p>O presente convenio entrará en vigor o día seguinte ó da súa publicación no BOP, se ben os efectos económicos serán retroactivos ó primeiro de xaneiro de 1995. A súa duración será de un ano, desde o 1º de xaneiro de 1995 ó 31 de decembro de 1995.</p>
<p>O convenio deberá ser denunciado por unha ou ámbalas partes con un mes de antelación á finalización da súa vixencia. No caso de non ser denunciado, o convenio prorrogarase por un ano máis automaticamente, agás na súa parte ecnómica, que se incrementará en dous puntos por riba do IPC do ano 1995.</p>
<p>A denuncia do convenio non significará modificación ningunha no seu articulado, que se continuarán aplicando ata a negociación do novo convenio.</p>
<p>Artigo 4º.-Vinculación á totalidade.</p>
<p>As condicións aquí pactadas forman un todo orgánico e indivisible e, para efectos da súa aplicación práctica, serán aplicadas globalmente.</p>
<p>Artigo 5º.-Ámbito persoal.</p>
<p>Abranguerá este convenio a totalidade dos traballadores, así como o persoal que ingrese na empresa durante a vixencia deste, que estean comprendidos no citado artigo 1º deste convenio.</p>
<p>Artigo 6º.-Garantías persoais.</p>
<p>Respectaranse a título individual as condicións de traballo que fosen superiores ás establecidas no presente convenio, consideradas no seu conxunto e a título individual.</p>
<p>Artigo 7º.-Organización do traballo.</p>
<p>A organización do traballo, segundo a lexislación vixente, é facultade e responsabilidade da dirección da empresa.</p>
<p>A organización do traballo ten por obxecto acadar na empresa un nivel de productividade adecuado, baseado na utilización óptima dos recursos humanos e materiais. Isto é posible cunha actitude activa e responsable das partes integrantes, dirección, traballadores e comité de empresa.</p>
<p>Sen mingua da capacidade aludida no parágrafo primeiro deste artigo, os representantes dos traballadores terán funcións de orientación, proposta, emisión de informes, etc., no relacionado coa organización e racionalización do traballo, de conformidade coa lexislación vixente e, especialmente, de acordo co regulamentado no artigo 64 do Estatuto dos traballadores.</p>
<p>Artigo 8º.-Roupa de traballo.</p>
<p>Entregaráselle ó persoal dúas pezas de roupa de traballo, fundas, batas ou chaquetas curtas, dependendo do posto do traballo, por ano. A conservación e limpeza das ditas prendas serán por conta do tra</p>
<p>ballador, que deberá mantelas en bo estado de conservación e limpeza, ou da empresa naqueles casos que determine o gabinete de seguridade e hixiene no traballo.</p>
<p>O persoal de almacén e mantemento recibirá tres fundas por ano.</p>
<p>Entregaránselle once pares de luvas como mínimo a cada operario de producción ou almacén por ano.</p>
<p>O uso da roupa de traballo será obrigatorio dentro da xornada laboral.</p>
<p>Os traballadores que realicen traballos no exterior serán dotados de roupa de auga.</p>
<p>Facilitaráselles ós traballadores de producción, almacén e mantemento un par de botas de seguridade por ano.</p>
<p>Artigo 9º.-Xornada laboral.</p>
<p>A xornada laboral establécese en 40 horas semanais. Non excederá de 1.800 horas en cómputo anual. A xornada será partida ou por quendas. A xornada partida realizarase de luns a venres, a razón de 8 horas diarias. A xornada por quendas realizarase segundo o calendario que se achega, con xornada de 8 horas diarias.</p>
<p>Artigo 10º.-Vacacións.</p>
<p>As vacacións serán de trinta días naturais. Desfrutaranse segundo o calendario que se elabore entre a dirección e o comité de empresa.</p>
<p>O persoal da empresa poderá solicitar tres días ó ano a conta de vacacións. Estes días concederanse de acordo coas normas e/ou regulamentos que se establecerán entre a empresa e o comité de empresa.</p>
<p>Artigo 11º.-Réxime económico.</p>
<p>O réxime retributivo salarial para todo o persoal de Plásticos Ferro S.L., afectado por este convenio, será o establecido para cada categoría nas táboas salariais como anexo.</p>
<p>Artigo 12º.-Clasificación do persoal.</p>
<p>1. Xefe de división.</p>
<p>2. Xefe de área.</p>
<p>3. Xefe de quenda. Encargado.</p>
<p>4. Oficial de 1ª administrativo. Xefe de grupo.</p>
<p>5. Oficial de 1ª de oficio.</p>
<p>6. Vendedor.</p>
<p>7. Auxiliar de laboratorio.</p>
<p>8. Oficial de 2ª de oficio.</p>
<p>9. Oficial de 2ª administrativo.</p>
<p>10. Auxiliar administrativo subalterno.</p>
<p>11. Axudante.</p>
<p>12. Peón.</p>
<p>13. Aprendiz.</p>
<p>Artigo 13º.-Antigüidade.</p>
<p>A antigüidade aplicarase desde a data de ingreso na empresa. O persoal afectado por este convenio desfrutará unha antigüidade por ano de servicio da seguinte forma:</p>
<p>-2 trienios ó 5%.</p>
<p>-Quinquenios sucesivos ó 10%.</p>
<p>O complemento de antigüidade máximo que se poderá percibir será do 50%.</p>
<p>O plus de antigüidade aplicarase sobre o salario base. Terá efecto desde o día de cumprimento de condición ou antigüidade.</p>
<p>Artigo 14º.-Pluses.</p>
<p>1. Establécese un plus extrasalarial que se detalla na táboa anexa.</p>
<p>2. Plus de quendas. Terá unha contía do 10% sobre o salario base diario máis antigüidade, contabilizando tódolos días do mes.</p>
<p>3. Plus de nocturnidade. Terá unha contía do 25% do salario base diario máis antigüidade, nos días traballados en quenda de noite.</p>
<p>4. Plus de convenio. Terá unha contía que se detalla na táboa anexa.</p>
<p>O plus extrasalarial establécese como compensación ó transporte e distancia e precisamente baseado no seu carácter compensatorio, non será cotizable á Seguridade Social. Os restantes pluses serán cotizables á Seguridade Social.</p>
<p>Artigo 15º.-Horas extraordinarias.</p>
<p>Retribuiranse consonte o establecido no Estatuto dos traballadores.</p>
<p>É vontade das partes procurar, na medida do posible, a reducción destas.</p>
<p>Artigo 16º.-Gratificacións extraordinarias.</p>
<p>Establécense dúas pagas extraordinarias que se percibirán nos meses de xullo e decembro, antes do día 22 do mes respectivo, a razón de 30 días de salario base máis antigüidade.</p>
<p>Artigo 17º.-Paga de convenio.</p>
<p>Establécese unha paga de convenio que será rateada en doce mensualidades, na contía que se establece na táboa salarial adxunta.</p>
<p>Artigo 18º.-Póliza de seguro.</p>
<p>A empresa establecerá unha póliza de seguros que cubra os riscos de morte e invalidez total e absoluta, motivadas por accidente, sexa ou non sexa laboral, nas contías de dous millóns e dous millóns cincocentas mil pesetas respectivamente.</p>
<p>No caso de accidente que ocasione invalidez total e absoluta, a póliza cubrirá o pagamento de, ademais da cantidade anterior, outra cantidade por contía de dous millóns cincocentas vinte mil pesetas.</p>
<p>Esta cobertura terá efecto trinta días despois da sinatura do convenio, e terá validez durante o tempo de permanencia do traballador na empresa.</p>
<p>Artigo 19º.-Premio por xubilación.</p>
<p>Establécense uns premios por xubilación nas seguintes contías, sempre que esta sexa efectiva dentro do primeiro mes do cumprimento da idade:</p>
<p>Por xubilación voluntaria ós 64 anos: 400.000 ptas.</p>
<p>Por xubilación voluntaria ós 63 anos: 600.000 ptas.</p>
<p>Por xubilación voluntaria ós 62 anos: 800.000 ptas.</p>
<p>Por xubilación voluntaria ós 61 anos: 1.000.000 de ptas.</p>
<p>Por xubilación voluntaria ós 60 anos: 1.200.000 ptas.</p>
<p>Artigo 20º.-Permisos e licencias.</p>
<p>Haberá que aterse ó disposto no Estatuto dos traballadores.</p>
<p>Artigo 21º.-Seguridade e hixiene.</p>
<p>Haberá que aterse ó disposto no Estatuto dos tabralladores, ordenanza de seguridade e hixiene e demais normas complementarias.</p>
<p>Artigo 22º.-Traballos de categoría superior.</p>
<p>Cando un traballador realice traballos propios de categoría superior á que teña atribuída, por substitucións ou dun xeito continuado, percibirá, durante o tempo no que realice tales traballos, a remuneración total correspondente á categoría á que circunstancialmente quedase adscrito.</p>
<p>Artigo 23º.-Cláusula de revisión.</p>
<p>No suposto de que o IPC o 31 de decmbro de 1995 supere o 3,5%, farase unha revisión automática nas táboas de salarios pola porcentaxe que exceda o dito 3,5%, para o efecto de tomalo como base para os cálculos salariais de 1996.</p>
<p>Artigo 24º.-Dereitos sindicais.</p>
<p>Haberá que aterse ó disposto no Estatuto dos traballadores, Lei orgánica de liberdade sindical e demais normativa vixente.</p>
<p>Artigo 25º.-Incapacidade laboral transitoria.</p>
<p>A empresa, en caso de accidente ou ILT que esixa hospitalización, completará o salario ata o 100% dos conceptos salariais que integran a base de cotización durante todo o período de baixa.</p>
<p>Artigo 26º.-Prevención alcolemias.</p>
<p>Como prevención a accidentes laborais e de acordo coa ordenanza laboral vixente, prohíbese introducir e consumir bebidas alcohólicas ou outras substancias non autorizadas no centro de traballo, así como presentarse ó traballo ou permanecer nel en estado de embriaguez ou de calquera outro xénero de intoxicación.</p>
<p>Artigo 27º.-Comité mixto paritario.</p>
<p>Para a interpretación deste convenio créase unha comisión do convenio composta por dous membros</p>
<p>do comité de empresa e dous representantes da empresa.</p>
<p>Artigo 28º.-Contratos de traballo.</p>
<p>Os contratos de traballo ateranse á lexislación vixente.</p>
<p>Por circunstancias do mercado, acumulación de tarefas ou excesos de pedidios que así o esixisen, poderán facerse contratos con atención ó carácter excepcional da actividade, ata un máximo de 9 meses, de acordo</p>
<p>co artigo 15, apartados A e B e artigo 84 da Lei 11/1994, do 19 de maio.</p>
<p>Artigo 29.-Axuda escolar.</p>
<p>Crearase una axuda para os nenos en idade escolar.</p>
<p>Os representantes da empresa manifestan expresamente a súa vontade de tratar de manter no transcurso do ano 1995 o número de postos de traballo actualmente existentes.</p>
<p>TÁBOAS SALARIAIS ANO 1995</p>
<table><tbody><tr><td></td></tr>
<tr><td>Grupo</td><td>Salario
actualizado</td><td>Subida 1995</td><td>Xornal 1995</td><td>4,2% sobre plus
Ext. 1994</td><td>Xornal+4,2%
plus extrasalarial</td><td>Xornal 1995
redondeado</td></tr>
<tr><td></td></tr>
</tbody></table>
<table><tbody><tr><td>1</td><td>125.867</td><td>4,20</td><td>131.153,36</td><td>2.009,44</td><td>133.162,79</td><td>133.163 mes</td></tr>
<tr><td></td></tr>
<tr><td>2</td><td>101.990</td><td>4,20</td><td>106.274,05</td><td>1.966,25</td><td>108.240,30</td><td>108.240 mes</td></tr>
<tr><td></td></tr>
<tr><td>3</td><td>89.858</td><td>4,20</td><td>93.632,20</td><td>1.318,00</td><td>94.950,21</td><td>94.950 mes</td></tr>
<tr><td></td></tr>
<tr><td>4</td><td>83.371</td><td>4,20</td><td>86.872,24</td><td>885,80</td><td>87.759,04</td><td>87.758 mes</td></tr>
<tr><td></td></tr>
<tr><td>5</td><td>2.743</td><td>4,20</td><td>2.857,96</td><td>29,13</td><td>2.887,09</td><td>2.887 día</td></tr>
<tr><td></td></tr>
<tr><td>6</td><td>80.637</td><td>4,20</td><td>84.023,73</td><td>466,75</td><td>84.490,48</td><td>84.490 mes</td></tr>
<tr><td></td></tr>
<tr><td>7</td><td>80.637</td><td>4,20</td><td>84.023,73</td><td>466,75</td><td>84.490,48</td><td>84.490 mes</td></tr>
<tr><td></td></tr>
<tr><td>8</td><td>2.651</td><td>4,20</td><td>2.762,38</td><td>15,33</td><td>2.777,71</td><td>2.778 día</td></tr>
<tr><td></td></tr>
<tr><td>9</td><td>80.637</td><td>4,20</td><td>84.023,73</td><td>466,75</td><td>84.490,48</td><td>84.490 mes</td></tr>
<tr><td></td></tr>
<tr><td>10</td><td>78.169</td><td>4,20</td><td>81.452,51</td><td>345,76</td><td>81.798,26</td><td>81.799 mes</td></tr>
<tr><td></td></tr>
<tr><td>11</td><td>2.570</td><td>4,20</td><td>2.678,36</td><td>11,35</td><td>2.689,70</td><td>2.690 día</td></tr>
<tr><td></td></tr>
<tr><td>12</td><td>2.527</td><td>4,20</td><td>2.633,19</td><td>4,28</td><td>2.637,47</td><td>2.637 día</td></tr>
<tr><td></td></tr>
<tr><td>13</td><td>1.476,00</td><td>0,00</td><td>0,00</td><td>1.476 día</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Grupo</td><td>Plus convenio
actualizado</td><td>Subida 1995</td><td>Plus convenio
ano 1995</td><td>Plus convenio
redondeado</td><td>Plus extrasalarial
ano 1995</td><td>Total anual</td></tr>
<tr><td></td></tr>
</tbody></table>
<table><tbody><tr><td>1</td><td>5.898,82</td><td>4,20</td><td>6.146,57</td><td>6.147</td><td>47.844</td><td>2.645.325</td></tr>
<tr><td></td></tr>
<tr><td>2</td><td>5.898,82</td><td>4,20</td><td>6.146,57</td><td>6.147</td><td>46.816</td><td>2.259.150</td></tr>
<tr><td></td></tr>
<tr><td>3</td><td>5.898,82</td><td>4,20</td><td>6.146,57</td><td>6.147</td><td>31.381</td><td>1.874.585</td></tr>
<tr><td></td></tr>
<tr><td>4</td><td>5.898,82</td><td>4,20</td><td>6.146,57</td><td>6.147</td><td>21.090</td><td>1.643.214</td></tr>
<tr><td></td></tr>
<tr><td>5</td><td>194,54</td><td>4,20</td><td>202,71</td><td>203</td><td>694</td><td>1.640.746</td></tr>
<tr><td></td></tr>
<tr><td>6</td><td>5.898,82</td><td>4,20</td><td>6.146,57</td><td>6.147</td><td>11.113</td><td>1.474.474</td></tr>
<tr><td></td></tr>
<tr><td>7</td><td>5.898,82</td><td>4,20</td><td>6.146,57</td><td>6.147</td><td>11.113</td><td>1.474.474</td></tr>
<tr><td></td></tr>
<tr><td>8</td><td>194,54</td><td>4,20</td><td>202,71</td><td>203</td><td>365</td><td>1.471.036</td></tr>
<tr><td></td></tr>
<tr><td>9</td><td>5.898,82</td><td>4,20</td><td>6.146,57</td><td>6.147</td><td>11.113</td><td>1.474.474</td></tr>
<tr><td></td></tr>
<tr><td>10</td><td>5.898,82</td><td>4,20</td><td>6.146,57</td><td>6.147</td><td>8.232</td><td>1.399.521</td></tr>
<tr><td></td></tr>
<tr><td>11</td><td>194,54</td><td>4,20</td><td>202,71</td><td>203</td><td>270</td><td>1.396.408</td></tr>
<tr><td></td></tr>
<tr><td>12</td><td>194,54</td><td>4,20</td><td>202,71</td><td>203</td><td>102</td><td>1.311.199</td></tr>
<tr><td></td></tr>
<tr><td>13</td><td>0,00</td><td>0,00</td><td>0</td><td>0</td><td>671.580</td></tr>
<tr><td></td></tr></tbody></table>
<p>Actualización de táboas salariais segundo Art. 24 de convenio</p>
<p>Táboas salariais ano 1995. Coef. 0,80</p>
<table><tbody><tr><td></td></tr>
<tr><td>Total 1994</td><td>Día</td><td>Mes</td><td>Plus Conv.</td><td>Plus extras</td></tr>
<tr><td></td></tr>
</tbody></table>
<table><tbody><tr><td>1</td><td>125.867</td><td>5.899</td><td>47.844</td></tr>
<tr><td></td></tr>
<tr><td>2</td><td>101.990</td><td>5.899</td><td>46.816</td></tr>
<tr><td></td></tr>
<tr><td>3</td><td>89.858</td><td>5.899</td><td>31.381</td></tr>
<tr><td></td></tr>
<tr><td>4</td><td>83.371</td><td>5.899</td><td>21.090</td></tr>
<tr><td></td></tr>
<tr><td>5</td><td>2.743</td><td>195</td><td>694</td></tr>
<tr><td></td></tr>
<tr><td>6</td><td>80.637</td><td>5.899</td><td>11.113</td></tr>
<tr><td></td></tr>
<tr><td>7</td><td>80.637</td><td>5.899</td><td>11.113</td></tr>
<tr><td></td></tr>
<tr><td>8</td><td>2.651</td><td>195</td><td>365</td></tr>
<tr><td></td></tr>
<tr><td>9</td><td>80.637</td><td>5.899</td><td>11.113</td></tr>
<tr><td></td></tr>
<tr><td>10</td><td>78.169</td><td>5.899</td><td>8.232</td></tr>
<tr><td></td></tr>
<tr><td>11</td><td>2.570</td><td>195</td><td>270</td></tr>
<tr><td></td></tr>
<tr><td>12</td><td>2.327</td><td>195</td><td>102</td></tr>
<tr><td></td></tr>
<tr><td>13</td><td>1.476</td></tr>
<tr><td></td></tr></tbody></table>
<p>95-06421</p>

