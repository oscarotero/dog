---
date: '1995-06-06'
id: CA92
page: 4
number: 107
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 21 de marzo de 1995, da Delegación Provincial de Ourense, pola
  que se dispón a inscrición no rexistro e publicación no Diario Oficial de
  Galicia do acordo adaptado pola comisión paritaria do convenio colectivo de
  ámbito provincial do sector da construcción e das obras públicas para o ano
  1995.
range: Resolución
url: 'https://www.xunta.gal/dog/Publicados/1995/19950606/AnuncioCA92_gl.html'
---
<p>Visto o texto do acordo adoptado pola comisión paritaria do convenio colectivo do sector da construcción e O.P. (código de convenio nº 3200155), da provincia de Ourense para o ano 1995, na reunión celebrada o día 14 de marzo dos correntes, convenio publicado no BOP nº 148 do 30 de xuño de 1994, para dar cumprimento ó establecido no artigo 14 do referido texto legal que tivo entrada nesta dele</p>
<p>gación provincial da Consellería de Xustiza, Interior e Relacións Laborais o día 16 de marzo do ano en curso, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do acordo no libro rexistro desta delegación provincial, e notificación á comisión paritaria do convenio colectivo mencionado.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 21 de marzo de 1995.</p>
<p>Manuel López Casas</p>
<p>Delegado provincial de Ourense</p>
<p>ACTA</p>
<p>En Ourense, sendo as 18 horas do día 14 de marzo de 1995, reúnense membros da comisión paritaria do convenio colectivo provincial de construcción e O.P. da provincia de Ourense, estipulado no artigo 7 do texto publicado no BOP nº 148 do 30 de xuño de 1994, para dar cumprimento ó establecido no artigo 14 do referido texto legal, e tras varias deliberacións:</p>
<p>ACORDAN:</p>
<p>Primeiro.-O I.P.C. oficial referido ó período 01-01-1994 ó 31-12-1994, foi o 4,3% segundo o I.N.E.</p>
<p>Segundo.-Que procede actualiza-las táboas salariais na porcentaxe do 0,80%, sendo a táboa definitiva desde o 01-01-1995 e con efectos retroactivos a 1994, a que se xunta a esta acta.</p>
<p>As diferencias salariais de 1995 así como os atrasos de 1994, producidas por esta actualización, serán aboadas polas empresas antes do día 30 de abril de 1995.</p>
<p>Terceiro.-Remitir á delegación da Consellería de Xustiza, Interior e Relacións Laborais da Xunta de Galicia en Ourense, a presente acta para o rexistro e posterior publicación no BOP, tralos trámites legais que correspondan.</p>

