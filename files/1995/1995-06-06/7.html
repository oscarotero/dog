---
date: '1995-06-06'
id: CAA2
page: 4
number: 107
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 16 de maio de 1995 pola que se convoca o II seminario
  galaico-bonaerense sobre Estado autonómico e federalismo, en colaboración co
  Instituto Provincial de Administración Pública de Bos Aires.
range: Resolución
url: 'https://www.xunta.gal/dog/Publicados/1995/19950606/AnuncioCAA2_gl.html'
---
<p>Dentro das actividades da Escola Galega de Administración Pública para 1995, figura a realización do II seminario galaico-bonaerense sobre Estado</p>
<p>autonómico e federalismo, en colaboración co Instituto Provincial de Administración Pública de Bos Aires.</p>
<p>Obxecto.</p>
<p>Os días 28 e 29 de xuno de 1995 terá lugar, na Escola Galega de Administración Pública, o II seminario galaico-bonaerense sobre Estado autonómico e federalismo.</p>
<p>O obxectivo deste seminario é o tratamento, entre outros, da articulación entre os ordenamentos estatal, comunitario, provincial e municipal españois; as relacións entre as diversas administracións públicas en España; as comunidades autónomas e as competencias de execución en España; os ordenamentos xurídicos nun Estado composto; o réxime municipal arxentino e a reforma constitucional; aspectos sociolóxicos do municipio bonaerense.</p>
<p>Destinatarios.</p>
<p>-Persoal funcionario dos grupos A e B de calquera das administracións públicas galegas, e interesados en xeral.</p>
<p>Desenvolvemento e duración.</p>
<p>O seminario abrirase o xoves, día 28 de xuño, ás 10 horas, e rematará na tarde do venres, día 29 de xuño.</p>
<p>Inscrición.</p>
<p>-Prazo: remata o luns, día 26 de xuño de 1995.</p>
<p>-Lugar de presentación: no rexistro xeral da EGAP (polígono das Fontiñas, rúa de Madrid, 2-4, 15703, Santiago de Compostela). Teléfono 57 08 00, telefax número 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderánse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas baldeiras, coa condición de que se cumpran os requisitos xerais antes indicados.</p>
<p>A partir do 27 de xuño, os peticionarios poderán obter confirmación da súa posible admisión, chamando por teléfono en días laborables, de 11.30 a 14.45 horas, ó seguinte número: (981) 57 08 00 (Ext. 229), ou ben consultando a lista de admitidos que se expoñerá no taboleiro de anuncios da EGAP 24 horas despois do remate do prazo de presentación de solicitudes.</p>
<p>Certificación de asistencia.</p>
<p>Entragaráselles ó remate deste seminario a aquelas asistentes que concorresen asiduamente a el, e expresarase neste documento a natureza da actividade e as datas da súa realización.</p>
<p>Santiago de Compostela, 16 de maio de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración Pública</p>

