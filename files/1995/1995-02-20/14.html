---
date: '1995-02-20'
id: A76A
page: 1
number: 35
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 31 de xaneiro de 1995 pola que se exclúen do Catálogo de Montes de
  Utilidade Pública varios predios do monte Coto de Pedro, nº 298.
range: Orde
url: 'https://www.xunta.gal/dog/Publicados/1995/19950220/AnuncioA76A_gl.html'
---
<p>De conformidade co establecido no artigo 43 do Regulamento de montes, do 22 de febreiro de 1962, e en virtude do disposto no xuízo declarativo de menor contía nº 128/1990, promovido por José Nieto Sedofeito, en acatamento da sentencia executoria, esta consellería, logo da proposta da Dirección Xeral de Montes e Medio Ambiente Natural.</p>
<p>DISPÓN:</p>
<p>Artigo único.-Dar de baixa no Catálogo de Montes de Utilidade Pública, por ter quedado firme a sentencia dictada polo Xulgado de Primeira Instancia e Instrucción de Padrón en sentencia do 19 de xuño de 1992, os predios que se relacionan seguidamente, propiedade de José Nieto Sedofeito e que formaban parte do monte Coto de Pedro, nº 298, do CUP do concello de Rois (A Coruña).</p>
<p>Predio nº 27, chamado Coto das Cabras, dunha extensión de 65 áreas, limitado polos piquetes 202-a 202-b, 202-c, 202-d, 202-e, 202-f e cos seguintes límites:</p>
<p>Do piquete 202-a ó 202-b limita co predio de José Gomez Figureiras.</p>
<p>Do piquete 202-b ó 202-a limita co monte Coto de Pedro.</p>
<p>Predio nº 28, chamado Cova das Minas dunha extensión de 37 áreas e 80 centiáreas, limitado polos</p>
<p>piquetes 201-a, 201-b, 201-c, 201-d, 201-e, 201-f, 201-g e 201-h e que limita a tódolos ventos co monte Coto de Pedro, polo que forma un enclavado.</p>
<p>Predio nº 29, chamado Estivada Vella, dunha extensión de 15 áreas e 40 centiáreas, limitado polos piquetes 141-a, 141-b, 141-c e 141-d e que limita a tódolos ventos co monte Coto de Pedro, polo que forma un enclavado.</p>
<p>Predio nº 30, chamado Fontemariñas dunha extensión de 8 áreas e 27 centiáreas, limitado polos piquetes 145, 145-a, 145-b, 145-c e 145-d e cos seguintes límites:</p>
<p>Do piquete 145-a ó 145-d limita co monte Coto de Pedro.</p>
<p>Do piquete 145-d ó 145-a limita co monte Arriba e Abaixo.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 31 de xaneiro de 1995.</p>
<p>P.D. (Orde 13-12-1993)</p>
<p>Antonio Luis Rosón Pérez</p>
<p>Secretario xeral da Consellería de Agricultura,</p>
<p>Gandería e Montes</p>

