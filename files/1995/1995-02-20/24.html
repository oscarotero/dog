---
date: '1995-02-20'
id: A79A
page: 1
number: 35
agency: XULGADO DE PRIMEIRA INSTANCIA E INSTRUCCIÓN DE NEGREIRA
section: V. ADMINISTRACIÓN DE XUSTIZA
title: Edicto (77/1993).
range: Edicto
url: 'https://www.xunta.gal/dog/Publicados/1995/19950220/AnuncioA79A_gl.html'
---
<p>En cumprimento do acordado por resolución do día de hoxe, didada polo xuíz do Xulgado de Primeira Instancia e Instrucción de Negreira (A Coruña), faise saber que neste xulgado se tramita expediente de xurisdicción voluntaria, baixo o número 77/1993, promovido por Manuel Landeira Torreira, sobre declaración de falecemento do seu irmán José Landeira Torreira, nacido no Barro, concello da Baña (A Coruña), o día 6 de febreiro de 1933, emigrado ó estranxeiro, posiblemente a Brasil, no ano 1952, sendo daquela o seu estado civil de solteiro e sen que se tivesen máis noticias sobre el desde a aludida data.</p>
<p>O que para os fins previdos nos artigos 2.042 e seguintes da Lei de axuizamento civil, en relación cos 193 e concordantes do Código civil, se fai público mediante o presente edicto, o cal será publicado no Boletín Oficial del Estado e no Diario Oficial de Galicia por duplicado e cun intervalo de quince días, para os efectos legais e para que calquera persoa que o considere oportuno poida comparecer perante este xulgado para ser oída no mencionado expediente.</p>
<p>Dado en Negreira o sete de outubro de mil novecentos noventa e catro.</p>
<p>O xuíz</p>
<p>Rubricado</p>
<p>O secretario</p>
<p>Rubricado</p>

