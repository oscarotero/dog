---
date: '1995-08-01'
id: '3042'
page: 6
number: 146
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Decreto 228/1995, do 28 de xullo, polo que se nomea presidente do Consello de
  Administración do ente público Portos de Galicia a Emilio García Gallego,
  director xeral de Obras Públicas da Consellería de Política Territorial, Obras
  Públicas e Vivenda.
range: Decreto
url: 'https://www.xunta.gal/dog/Publicados/1995/19950801/Anuncio3042_gl.html'
---
<p>A Lei 5/1994, do 29 de decembro, de creación do ente público Portos de Galicia, regula no capítulo II a súa estructura orgánica, e recolle no seu artigo 5 os órganos do ente, que son os seguintes:</p>
<p>1º.-O presidente do Consello de Administración.</p>
<p>2º.-O Consello de Administración.</p>
<p>3º.-O director.</p>
<p>No artigo 6 regúlase a figura do Consello de Administración como órgano superior de dirección e xestión do ente público.</p>
<p>Así mesmo, no parágrafo 2 do citado artigo, sinálase que o presidente do Consello de Administración será nomeado polo Consello da Xunta de Galicia por proposta do conselleiro competente en materia de portos.</p>
<p>Na súa virtude, logo de deliberación do Consello da Xunta de Galicia, por proposta do conselleiro de Política Territorial, Obras Públicas e Vivenda, na súa</p>
<p>reunión do día vinteoito de xullo de mil novecentos noventa e cinco,</p>
<p>DISPOÑO:</p>
<p>Artigo único.-Nomear a Emilio García Gallego, director xeral de Obras Públicas da Consellería de Política Territorial, Obras Públicas e Vivenda, presidente do Consello de Administración do ente público Portos de Galicia.</p>
<p>Disposición derradeira</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vinteoito de xullo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuiña Crespo</p>
<p>Conselleiro de Política Territorial, Obras Públicas e Vivenda</p>
<p>9505336</p>

