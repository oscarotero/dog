---
date: '1995-03-10'
id: B35E
page: 1
number: 49
agency: DEPUTACIÓN PROVINCIAL DA CORUÑA
section: VI. ANUNCIOS
title: Anuncio de concurso.
range: Anuncio
url: 'https://www.xunta.gal/dog/Publicados/1995/19950310/AnuncioB35E_gl.html'
---
<p>1.-Obxecto do contrato. O obxecto do concurso é seleccionar e contrata-la asistencia á Deputación para a organización das exposicións que realizará a Deputación da Coruña durante o ano 1995.</p>
<p>2.-Orzamento.-O orzamento máximo de execución do contrato é de 20 000 000 de ptas (IVE incluído).</p>
<p>Tendo en conta que o contrato poderá adxudicarse a unha ou varias empresas o orzamento de cada un dos proxectos de exposición non poderá exceder de 5.000.000 de ptas.</p>
<p>3.-Prazo de execución.-As exposicións seleccionadas realizaranse durante o ano 1995.</p>
<p>Cada exposición estará aberta ó público un mínimo de 15 días.</p>
<p>4.-Proposicións.-Documentación:</p>
<p>Os participantes no concurso deberán presenta-la seguinte documentación:</p>
<p>A) Sobre A) Oferta económica:</p>
<p>O anverso do sobre levará a mención «Proposición económica para tomar parte no concurso para a realización do programa de exposicións da Deputación da Coruña durante 1995».</p>
<p>Dentro do sobre figurará a oferta económica axustada a este modelo:</p>
<p>Don/dona..., con domicilio en..., rúa..., nº..., código postal..., con DNI nº..., actuando en nome propio (ou en representación de..., con domicilio en..., rúa.... nº..., código postal...) toma parte no concurso para a realización do programa de exposicións da Deputación da Coruña durante 1995, e fai constar que coñece e acepta o prego de condicións e que se compromete a realiza-los devanditos traballos con suxeición ás referidas cláusulas no seguinte prezo... (IVE incluído).</p>
<p>O licitador (asinado e rubricado).</p>
<p>No caso de que se presenten ofertas para varios proxectos deberán especifica-los prezos para cada proxecto e o prezo total.</p>
<p>Sobres B) e C) coa documentación esixida na cláusua 10 do prego de condicións.</p>
<p>5.-Clasificación.-Grupo III, subgrupo III, categoría B.</p>
<p>6.-Fianza provisional.-Non se esixe.</p>
<p>7.-Fianza definitiva.-4% do importe de cada adxudicación.</p>
<p>8.-Prazo de presentación.-A documentación presentarase na Sección de Patrimonio e Contratación no prazo de 15 días hábiles, contados desde o día seguinte ó da derradeira publicación da presente convocatoria no BOP ou no DOG.</p>
<p>Poderán presentarse ofertas para un ou varios proxectos de exposición sempre e cando non superen cada un dos proxectos de exposición 5.000.000 de ptas. e no seu conxunto o orzamento máximo do presente contrato.</p>
<p>9.-Exposición do prego.-O prego de condicións queda exposto ó público na Sección de Patrimonio e Contratación durante o prazo de 8 días para os efectos establecidos no artigo 122 do Decreto lexislativo 781/1986.</p>
<p>10.-Apertura de plicas.-Terá lugar na sala de conferencias do pozo provincial ás 14 horas do mesmo día de finalización do prazo de presentación de ofertas.</p>
<p>A Coruña, 6 de marzo de 1995.</p>
<p>Salvador Fernández Moreda</p>
<p>Presidente</p>
<p>José Luis Almau Supervia</p>
<p>Secretario</p>

