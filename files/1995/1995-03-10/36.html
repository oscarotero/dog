---
date: '1995-03-10'
id: B34E
page: 1
number: 49
agency: CONCELLO DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950310/AnuncioB34E_gl.html'
---
<p>Fermín Yáñez Fernández, secretario xeral, certifico: que o Concello Pleno, na sesión realizada o día 12 de decembro de 1994, adoptou o seguinte acordo:</p>
<p>1º-Aproba-lo prego de condicións que regulará o concurso para a construcción da instalación do sistema de tratamento de lodos e outras melloras das plantas de auga potable da Telva, cun orzamento de douscentos vinteoito millóns duascentas sesenta e cinco mil oitocentas pesetas (228.265.800 ptas.).</p>
<p>2º-Solicitar da Consellería de Política Territorial, Obras Públicas e Vivenda (Dirección Xeral de Obras Públicas) o financiamento do 100% da obra.</p>
<p>3º-Manifesta-lo compromiso da entrega dos terreos e auga necesarios para a execución das obras, así como tódalas autorizacións administrativas necesarias para a realización do proxecto.</p>
<p>4º-Abrir un período de información pública, mediante a súa publicación no Diario Oficial de Galicia, por un prazo de quince días.</p>
<p>5º-Manifesta-lo compromiso de que a explotación das instalacións unha vez rematadas as obras se levará a cabo pola empresa Emalcsa.</p>
<p>6º-Faculta-la Alcaldía Presidencia para solicita-lo financiamento do 100% das obras á Consellería de Política Territorial, Obras Públicas e Vivenda.</p>
<p>E para que conste, produza os efectos conseguintes onde proceda, expido o presente anuncio de orde e co visto e prace do alcalde-presidente na cidade da Coruña, doce de decembro de mil novecentos noventa e catro.</p>
<p>Vº e prace</p>
<p>O alcalde</p>

