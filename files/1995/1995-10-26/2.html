---
date: '1995-10-26'
id: 53EE
page: 7910
number: 206
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 274/1995, do 13 de outubro, polo que se desafectan do dominio público
  150 m dun terreo ocupado pola estrada OR.411 de Bande a Condado, tramo
  Cortegada-Pontebarxas (Ourense).
range: Decreto
url: 'https://www.xunta.gal/dog/Publicados/1995/19951026/Anuncio53EE_gl.html'
---
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia, sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen perxuizo, se é o caso, do dereito de reversión nos termos da lexislación de expropiación forzosa, respecto daqueles bens adquiridos por este título.</p>
<p>O apartado segundo do antedito artigo establece que a desafectación dos bens de dominio público da Comunidade Autónoma deberá facerse mediante acordo do Consello da Xunta, prevía instrucción do expediente pola Consellería de Economía e Facenda, instancia da consellería interesada, e sempre que se acredite a desaparición das causas xustificativas da afectación.</p>
<p>A Delegación Provincial de Ourense da Consellería de Política Territorial Obras Públicas e Vivenda solicitou a desafectación de 150 m dun terreo ocupado pola estrada OR.411 de Bande a Condado, tramo Cortegada-Pontebarxas (Ourense), xustificando esta nas obras de acondicionamento da estrada OR.411, que motivou o desprazamento desta carretera, deixando fóra de servicio un tramo dela.</p>
<p>Por todo isto, de conformidade coa proposta da Consellería de Economía e Facenda e logo da deliberación do Consello da Xunta de Galicia, na súa reunión do día trece de outubro de mil novecentos noventa e cinco,</p>
<p>DISPOÑO:</p>
<p>Artigo 1º</p>
<p>Desaféctase do dominio Público 150 m dun terreo ocupado pola estrada OR. 411 de Bande a Condado, tramo Cortegada-Pontebarxas (Ourense).</p>
<p>Artigo 2º</p>
<p>O inmoble anteriormente descrito adquire natureza patrimonial.</p>
<p>Santiago de Compostela, trece de outubro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>6852</p>

