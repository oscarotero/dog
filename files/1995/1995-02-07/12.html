---
date: '1995-02-07'
id: 9D2E
page: 1
number: 26
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 18 de xaneiro de 1995 pola que se convoca concurso público para
  a provisión das prazas 1 a 10/1995, ámbalas dúas inclusive, de corpos docentes
  universitarios.
range: Resolución
url: 'https://www.xunta.gal/dog/Publicados/1995/19950207/Anuncio9D2E_gl.html'
---
<p>De conformidade co establecido no título quinto da Lei 11/1983, do 25 de agosto, e o artigo 22.4 do Real decreto 1.888/1984, do 26 de setembro, este rectorado resolveu convocar a concurso as prazas que se relacionan no anexo I da presente resolución, conforme ás seguintes bases:</p>
<p>Unha.-Os ditos concursos rexeranse polo disposto na Lei orgánica 11/1983, do 25 de agosto (BOE do 1 de setembro); Real decreto 1.888/1984, do 26 de setembro (BOE do 26 de outubro), modificado parcialmente polo Real decreto 1.427/1986, do 13 de xuño; Orde do 28 de decembro de 1984 (BOE do 16 de xaneiro de 1985) e, no non previsto, pola lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Dúas.-Para ser admitido ós citados concursos requírense os seguintes requisitos xerais:</p>
<p>a) Ser español.</p>
<p>b) Ter cumpridos dezaoito anos e non ter cumpridos os setenta anos de idade.</p>
<p>c) Non ter sido separado, mediante expediente disciplinario, do servicio da Administración do Estado ou da Administración autonómica, institucional ou local, nin atoparse inhabilitado para o exercicio das funcións públicas.</p>
<p>d) Non padecer enfermidade nin defecto físico ou psíquico que impida o desenvolvemento das funcións correspondentes a profesor de universidade.</p>
<p>Tres.-Deberán reunir ademais as condicións específicas que se sinalan no artigo 4º.1 do Real decreto 1.888/1984, do 26 de setembro, segundo a categoría da praza.</p>
<p>Cando, estando en posesión do título de doutor, se concorra a prazas de catedrático de universidade, conforme o previsto no artigo 4º.lc) do Real decreto 1.888/1984, do 26 de setembro, e non se pertenza a ningún dos corpos que nel se sinalan, os interesados deberán acreditar ter sido eximidos de tales requisitos. Non poderán concursar a prazas de profesor titular de universidade aqueles que estiveran contratados durante máis de dous anos como axudantes nesta universidade, salvo as excepcións previstas no artigo 37.4 da Lei 11/1983, do 25 de agosto (BOE do 1 de setembro), de reforma universitaria.</p>
<p>Catro.- Quen desexe tomar parte no concurso remitirá a correspondente solicitude ó rector da universidade de Vigo, por calquera dos procedementos establecidos na Lei 30/1992, do 26 de novembro</p>
<p>(BOE do 27), de réxime xurídico das administracións públicas e do procedemento administrativo común, no prazo de vinte días hábiles a partir do día seguinte a aquel no que teña lugar a publicación desta convocatoria no Boletín Oficial del Estado, mediante instancia, segundo o modelo anexo II, debidamente cuberta, xunto cos documentos que acrediten reuni-los requisitos para participar no concurso. A concorrencia dos ditos requisitos deberá estar referida sempre a unha data anterior á de expiración do prazo fixado para solicita-la participación no concurso.</p>
<p>Os aspirantes deberán xustificar ter aboado na Conta da Universidade de Vigo, Outros Ingresos número 04.000.022599-4 de Caixavigo, O.P, acompañando na súa solicitude resgardo acreditativo do ingreso realizado, referenciando esta convocatoria, segundo se detalla a continuación e para cada caso a cantidade de: doutores, 1.500 ptas. (400 ptas. en concepto de formación de expediente e 1.100 ptas. por dereitos de exame); licenciados, 1.340 ptas. (240 ptas. en concepto de formación de expediente e 1.100 ptas. por dereitos de exame); diplomados, 1.260 ptas. (160 ptas. en concepto de formación de expediente e 1.100 ptas. por dereitos de exame).</p>
<p>Cinco.-Finalizado o prazo de presentación de solicitudes, o rector da universidade, por calquera dos procedementos establecidos na Lei de réxime xurídico das administracións públicas e do procedemento administrativo común, remitirá a tódolos aspirantes relación completa de admitidos e excluídos, con indicación das causas de exclusión. Contra a dita resolución os interesados poderán presentar reclamación perante o rector no prazo de quince días hábiles a contar desde o seguinte ó da notificación da relación de admitidos e excluídos.</p>
<p>Seis-O presidente da comisión, dentro do prazo habilitado regulamentariamente para a súa constitución, dictará unha resolución que deberá ser notificada a tódolos interesados cunha antelación mínima de 15 días naturais respecto da data do acto para o que se cita, convocando a:</p>
<p>a) Tódolos membros titulares da comisión e se é o caso, ós suplentes necesarios para efectua-lo acto de constitución dela.</p>
<p>b) Tódólos aspirantes admitidos a participar no concurso, para realiza-lo acto de presentación dos concursantes e con sinalamento da data, hora e lugar de celebración do dito acto.</p>
<p>Sete.-No acto de presentación os concursantes entregaranlle ó presidente da comisión a documentación sinalada no artigo 9º do Real decreto 1.888/1984, do 26 de setembro, modificado polo Real decreto 1.427/1986, do 13 de xuño.</p>
<p>Oito.-Os candidatos propostos para a provisión das prazas deberán presentar na Secretaría Xeral da Universidade no prazo de quince días hábiles seguintes</p>
<p>ó de conclusión da actuaci6n da comisión por calquera dos medios sinalados no artigo 38.4 da Lei de réxime xurídico das administracións públicas e do procedemento administrativo común, os seguintes documentos:</p>
<p>a) Fotocopia compulsada do documento nacional de identidade.</p>
<p>b) Certificación médica oficial de non padecer enfermidade nin defecto físico ou psíquico para o desempeño das funcións correspondentes a profesor de universidade expedida pola dirección provincial ou consellería, segundo proceda, competentes en materia de sanidade.</p>
<p>c) Declaración xurada de non ter sido separado da Administración do Estado, institucional ou local, nin das administracións das comunidades autónomas, en virtude de expediente disciplinario e non atoparse inhabilitado para o exercicio da función pública.</p>
<p>Os que tiveran a condición de funcionarios públicos de carreira estarán exentos de xustifica-los ditos documentos e requisitos, debendo presentar certificación do ministerio ou organismo do que dependan, acreditativa da condición de funcionarios e cantas circunstancias consten na folla de servicios.</p>
<p>Vigo, 18 de xaneiro de 1995.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>ANEXO I</p>
<p>Número de prazas: 1.</p>
<p>Praza número: 01/95.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: lingüística xeral.</p>
<p>Departamento ó que está adscrita: Filoloxía Española, Teoría da Literatura e Lingüística Xeral.</p>
<p>Actividades a realizar por quen obteña a praza: docencia en lingüística.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 02/95.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: física aplicada.</p>
<p>Departamento ó que está adscrita: Física Aplicada.</p>
<p>Actividades a realizar por quen obteña a praza:</p>
<p>docencia en física e técnicas avanzadas de producción e análise de recubrimento.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 03/95.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: estratigrafía.</p>
<p>Departamento ó que está adscrita: Recursos Naturais e Medio Ambiente.</p>
<p>Actividades a realizar por quen obteña a praza: docencia en estratigrafía e materias da área de coñecemento.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 04/95.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: estatística e investigación operativa.</p>
<p>Departamento ó que está adscrita: Estatística e Investigación Operativa.</p>
<p>Actividades a realizar por quen obteña a praza: docencia en materias da área.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 05/95.</p>
<p>Corpo ó que pertence a praza: catedráticos de escola universitaria.</p>
<p>Área de coñecemento á que corresponde: filoloxía española.</p>
<p>Departamento ó que está adscrita: Filoloxía Española, Teoría da Literatura e Lingüística Xeral.</p>
<p>Campus: Ourense.</p>
<p>Actividades a realizar por quen obteña a praza: docencia en lingua española.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 06/95.</p>
<p>Corpo ó que pertence a praza: catedráticos de escola universitaria.</p>
<p>Área de coñecemento á que corresponde: filoloxía francesa.</p>
<p>Departamento ó que está adscrita: Filoloxía Francesa.</p>
<p>Actividades a realizar por quen obteña a praza: docencia en francés empresarial.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 07/95.</p>
<p>Corpo ó que pertence a praza: catedráticos de escola universitaria.</p>
<p>Área de coñecemento á que corresponde: química analítica.</p>
<p>Departamento ó que está adscrita. Química Analítica e Alimentaria.</p>
<p>Actividades a realizar por quen obteña a praza: docencia en materias da área.</p>
<p>Clase de convocatoria: concurso.</p>
<p>Número de prazas: 1:</p>
<p>Praza número: 08/95.</p>
<p>Corpo ó que pertence a praza: profesores titulares de escola universitaria.</p>
<p>Área de coñecemento á que corresponde: filoloxía española.</p>
<p>Departamento ó que está adscrita: Filoloxía Española, Teoría da Literatura e Lingüística Xeral.</p>
<p>Campus: Pontevedra.</p>
<p>Actividades a realizar por quen obteña a praza: docencia en lingua española.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 09/95.</p>
<p>Corpo ó que pertence a praza: profesores titulares de escola universitaria.</p>
<p>Área de coñecemento á que corresponde: comercialización e investigación de mercados.</p>
<p>Departamento ó que está adscrita: Organización de Empresas.</p>
<p>Actividades a realizar por quen obteña a praza: docencia en comercio exterior.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 10/95.</p>
<p>Corpo ó que pertence a praza: profesores titulares de escola universitaria.</p>
<p>Área de coñecemento á que corresponde: socioloxía.</p>
<p>Departamento ó que está adscrita: Socioloxía, Ciencia Política e da Administración e Filosofía.</p>
<p>Actividades a realizar por quen obteña a praza: docencia en socioloxía empresarial.</p>
<p>Clase de convocatoria: concurso.</p>

