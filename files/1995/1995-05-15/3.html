---
date: '1995-05-15'
id: E0CE
page: 3
number: 92
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 128/1995, do 20 de abril, polo que se modifica parcialmente o Decreto
  232/1985, do 31 de outubro, polo que se determinan os nomes oficiais das
  parroquias que se relacionan.
range: Decreto
url: 'https://www.xunta.gal/dog/Publicados/1995/19950515/AnuncioE0CE_gl.html'
---
<p>O Decreto 232/1985, do 31 de outubro, determinou os nomes oficiais das parroquias pertencentes ós concellos: Baltar, Bande, Barbadás, Os Blancos, Cal</p>
<p>vos de Randín, Castrelo do Val, Coles, Cualedro, Chandrexa de Queixa e Entrimo (Ourense).</p>
<p>O traballo de campo e a documentación utilizados pola Comisión de Toponimia ó longo destes anos aportaron datos que aconsellaron á comisión, na súa sesión plenaria do vintenove de marzo de mil novecentos noventa e cinco, revisa-lo dictame referido a unha parroquia do concello de Calvos de Randín, publicadas no Decreto 232/1985, do 31 de outubro (DOG do 14 de novembro de 1985).</p>
<p>Por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día vinte de abril de mil novecentos noventa e cinco,</p>
<p>DISPOÑO:</p>
<p>Artigo único.-Modifícase o Decreto 232/1985, do 31 de outubro, polo que se determinan os nomes oficiais das parroquias que se relacionan, no sentido seguinte:</p>
<p>No concello de Calvos de Randín, onde dicía: Rubiás dos Mistos (Santiago), debe dicir: Rubiás dos Mixtos (Santiago).</p>
<p>Disposición adicional</p>
<p>Do establecido no presente decreto e do seu anexo darase conta ás autoridades estatais correspondentes para os efectos que cumpran no exercicio das súas funcións.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinte de abril de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

