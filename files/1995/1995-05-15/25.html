---
date: '1995-05-15'
id: E136
page: 3
number: 92
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 21 de abril de 1995, da Dirección Xeral de Pesca e Industrias
  Pesqueiras, pola que se convoca concurso público para contratación dunha
  asistencia técnica para a campaña de mentalización para a protección dos
  recursos mariños de Galicia.
range: Resolución
url: 'https://www.xunta.gal/dog/Publicados/1995/19950515/AnuncioE136_gl.html'
---
<p>Obxecto: campaña de mentalización para a protección dos recursos mariños de Galicia.</p>
<p>Orzamento: cen millóns de pesetas (100.000.000 de ptas.)</p>
<p>Prazo de execución: desde o día seguinte á sinatura do contrato ata o 31 de decembro de 1996.</p>
<p>Documentación de interese para os licitadores: a documentación poderá solicitarse na Dirección Xeral de Pesca e Industrias Pesqueiras (rúa Sar nº 75, Santiago de Compostela) ou en cualquera das delegacións territoriais da Consellería de Pesca, Marisqueo e Acuicultura, nos días e horas hábiles de oficina, durante o prazo de presentación de proposicións.</p>
<p>Clasificación esixida: grupo III, subgrupo 3, categoría C.</p>
<p>Modelo de proposición económica: axustarase estrictamente ó modelo que se xunta ó prego de cláusulas administrativas particulares.</p>
<p>Prazo e lugar de presentación de proposicións: as proposicións terán que presentarse en sobre pechado no rexistro xeral da Consellería de Pesca, Marisqueo e Acuicultura ou envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado. O prazo de admisión finalizará ás 14 horas do vixésimo día hábil, que non coincida en sábado, seguinte ó da publicación deste anuncio no Diario Oficial de Galicia.</p>
<p>Apertura de proposicións: en acto público ás dez horas do primeiro día hábil, que non coincida en sábado, no que se cumpran dez días naturais, contados desde a data seguinte ó remate do prazo de presentación de ofertas.</p>
<p>Documentos que deben aporta-los licitadores: os indicados no prego de cláusulas administrativas particulares.</p>
<p>O importe do presente anuncio será por conta do adxudicatario que deberá aboar con antelación á sinatura do contrato.</p>
<p>Santiago de Compostela, 21 de abril de 1995.</p>
<p>Samuel Juárez Casado</p>
<p>Director xeral de Pesca e Industrias Pesqueiras</p>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

