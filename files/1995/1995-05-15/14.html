---
date: '1995-05-15'
id: E0FE
page: 3
number: 92
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de abril de 1995 pola que se convoca unha xornada de estudio
  sobre simplificación administrativa.
range: Resolución
url: 'https://www.xunta.gal/dog/Publicados/1995/19950515/AnuncioE0FE_gl.html'
---
<p>Dentro das actividades da Escola Galega de Administración Pública para 1995 figura a realización dunha xornada de estudio sobre simplificación administrativa.</p>
<p>1. Obxecto.</p>
<p>O día 20 de xuño de 1995 terá lugar no salón de actos da Delegación da Consellería da Presidencia e Administración Pública na Coruña unha xornada de estudio sobre simplificación administrativa.</p>
<p>O obxectivo desta xornada é coñece-lo significado da simplificación administrativa no ámbito das administracións públicas entroncando co proceso de reforma e modernización, coñecendo á vez as experiencias en cada unha das tres administracións territoriais (local, autonómica e estatal).</p>
<p>2. Destinatarios.</p>
<p>Persoal ó servicio de calquera das administracións públicas, fundamentalmente dos grupos A e B, implicado no proceso de racionalización e interesados en xeral.</p>
<p>3. Desenvolvemento e duración.</p>
<p>A xornada abrirase o martes, día 20 de xuño, ás 10.15 horas, e rematará ás 18.30 horas da tarde dese mesmo día.</p>
<p>4. Inscrición.</p>
<p>-Prazo: remata o xoves, día 15 de xuño de 1995.</p>
<p>-Lugar de presentación: no rexistro xeral, da EGAP (Polígono das Fontiñas, rúa de Madrid, 2-4, 15703 Santiago de Compostela). Teléfono 57 08 00. Telefax número 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas libres, coa condición de que se cumpran os requisitos xerais antes indicados.</p>
<p>A partir do 15 de xuño, os peticionarios poderán obter confirmación da súa posible admisión chamando por teléfono en días laborables, de 11.30 a 14.45 horas, ó seguinte número: (981) 57 08 00 (extensión 229), ou ben consultando a lista de admitidos que se expoñerá no taboleiro de anuncios da EGAP 24 horas despois do remate do prazo de presentación de solicitudes.</p>
<p>5. Certificación de asistencia.</p>
<p>Entregaráselles ó remate desta xornada a aqueles asistentes que concorresen asiduamente a ela, e expresarase neste documento a natureza da actividade e as datas da súa realización.</p>
<p>Santiago de Compostela, 18 de abril de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>

