---
date: '1995-02-17'
id: B7CE
page: 1
number: 34
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 17 de xaneiro de 1995 sobre concesión do título-licencia da axencia de
  viaxes do grupo minorista a Viajes Oditour, con nº XG-155.
range: Orde
url: 'https://www.xunta.gal/dog/Publicados/1995/19950217/AnuncioB7CE_gl.html'
---
<p>Visto o expediente instruído a instancia de Odilio Sánchez Prada, na súa calidade de titular, en solicitude de concesión do oportuno título-licencia da axencia de viaxes do grupo minorista, a Viajes Oditour co nº XG-155 a casa central na rúa Conde de Fenosa, 23, O Barco (Ourense).</p>
<p>Resultando que á solicitude da dita empresa se lle xuntou a documentación que se indica no artigo 4 e concordantes do Regulamento das axencias de viaxes aprobado polo Decreto 155/1989, do 22 de xuño, que regula o exercicio da actividade profesional que compete ás axencias de viaxes, e no que se especifican os documentos que terán que presentarse coa solicitude de outorgamento do título-licencia.</p>
<p>Resultando que, tramitado o oportuno expediente, aparecen cumpridas as formalidades e xustificados os extremos que se sinalan nos artigos 4, 5 e 6 do regulamento.</p>
<p>Considerando que na empresa solicitante concorren tódalas condicións esixidas polo Decreto 155/1989, do 22 de xuño, para a obtención do título-licencia de axencia de viaxes do grupo minorista.</p>
<p>Vistos o Real decreto 2.086/1983, do 1 de setembro, de traspaso de servicios do Estado á Xunta de Galicia en competencia de materias turísticas, a Lei 1/1983, do 22 de febreiro, reguladora da Xunta e do seu presidente, e o Decreto 155/1989, do 22 de xuño, polo que se aproba o Regulamento das axencias de viaxes de Galicia, esta consellería ten a ben resolver:</p>
<p>Artigo único.-Concédese título-licencia de axencia de viaxes do grupo minorista, co nº XG-155, a Viajes Oditour, con casa central na rúa Conde de Fenosa, 23, O Barco (Ourense), que poderá exerce-la súa actividade mercantil a partir da data de publicación</p>
<p>desta orde no DOG, con suxeición ós preceptos do Decreto 155/1989, do 22 de xuño, polo que se aproba o Regulamento das axencias de viaxes de Galicia.</p>
<p>Contra esta resolución o interesado poderá interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses a contar desde o día seguinte ó da súa publicación no Diario Oficial de Galicia.</p>
<p>Santiago de Compostela, 17 de xaneiro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

