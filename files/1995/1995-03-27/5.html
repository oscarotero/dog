---
date: '1995-03-27'
id: C79A
page: 2
number: 60
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 6 de marzo de 1995 pola que se convoca e se regula o réxime de
  concesión de axudas a empresas ou asociacións de empresas para a realización
  de investigacións mineralúrxicas e xeolóxico-mineiras encamiñadas ó mellor
  coñecemento e aproveitamento dos recursos obxecto de explotación para 1995.
range: Orde
url: 'https://www.xunta.gal/dog/Publicados/1995/19950327/AnuncioC79A_gl.html'
---
<p>A pesistente baixa nas cotizacións dalgúns dos metais explotados tradicionalmente na Comunidade Autónoma é causa da paralización dos traballos de extracción destes, cos conseguintes problemas que isto trae consigo. Ó mesmo tempo, outras substancias minerais de coñecida existencia, algunhas delas no</p>
<p>noso subsolo, están adquirindo importancia ó se acrecentaren as súas aplicacións como materias primas.</p>
<p>O desenvolvemento tecnolóxico esixe unha maior calidade das materias primas, especialmente daquelas que se incorporan a procesos de novas tecnoloxías e, para acadalo, cómpre mellorar e crear novos procesos e productos de especificacións moi esixentes; para isto é imprescindible que as empresas mineiras acometan investigacións de alto risco, tanto para a creación de novas tecnoloxías, como de recoñecemento de novos depósitos, o que incidirá na creación dunha nova minería que vaia substituíndo a tradicional.</p>
<p>Na súa virtude, e no uso das atribucións que me foron conferidas,</p>
<p>DISPOÑO:</p>
<p>Artigo 1º</p>
<p>Con cargo á aplicación orzamenlaria 08.02.641-1.770.00 «Transferencias de capital. Empresas privadas. Fomento da investigación mineira, augas e explotación de lousas», establécense axudas económicas para aquelas empresas privadas ou asociacións de empresas constituídas que realicen investigacións dos recursos mineiros ou enerxéticos dentro das seguintes áreas de aplicación:</p>
<p>a) Investigacións tecnolóxicas para definir novos procesos de explotación, tratamento e elaboración, mellora de productos e obtención de novos productos.</p>
<p>b) Investigación de depósitos mineiros.</p>
<p>c) Aplicación de novas tecnoloxías e incorporación de equipos innovadores nos procesos de explotación, tratamento e elaboración.</p>
<p>d) Estudios sobre a minería.</p>
<p>Artigo 2º</p>
<p>A contía das subvencións poderá acadar ata o 75% do investimento real para a investigación mineralúrxica e investigación xeolóxico-mineira e ata o 100% no caso de estudios.</p>
<p>Artigo 3º</p>
<p>As solicitudes, dirixidas ó conselleiro de Industria e Comercio, presentaranse no rexistro xeral das delegacións provinciais, no dos servicios centrais da Consellería de Industria e Comercio ou a través dalgunha das formas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, dentro dos 30 días naturais contados a partir do día seguinte ó de publicación da presente orde no Diario Oficial de Galicia.</p>
<p>Artigo 4º</p>
<p>1. As solicitudes axustaranse ó modelo que figura como anexo e deberanse presentar por triplicado exemplar, acompañadas dos seguintes documentos:</p>
<p>a) Acreditación de cumpri-los termos recollidos no artigo 1º desta orde.</p>
<p>b) Copia cotexada do NIF ou do CIF.</p>
<p>c) Proxecto de investigación ou estudio, segundo</p>
<p>o caso, incluíndo unha memoria descritiva da actividade a desenvolver, finalidade e prazo de execución.</p>
<p>d) Declaración de axudas solicitadas, obtidas ou que se prevé solicitar para o mesmo investimento en calquera outra institución, organismo ou Administración pública.</p>
<p>e) Certificado expedido polo delegado provincial da Consellería de Industria e Comercio de inscrición no Rexistro Industrial e a súa actualización, cando proceda.</p>
<p>f) Declaración expresa de non ter contraída ningunha débeda, por ningún concepto, coa Xunta de Galicia e de estar ó corrente nas obrigas fiscais e coa Seguridade Social.</p>
<p>2. O proxecto de investigación deberá constar, como mínimo, dos seguintes apartados:</p>
<p>a) Finalidade da investigación proxectada.</p>
<p>b) Descrición dos traballos que se realizarán. As investigacións xeolóxico-mineiras incluirán un plan detallado dos traballos de investigación.</p>
<p>c) Medios técnicos e humanos para a súa realización.</p>
<p>d) Tempo previsto para a execución da investigación.</p>
<p>e) Orzamento de gastos, excluíndo investimentos en equipamentos ou maquinaria para a realización do estudio, agás equipos específicamente deseñados para a realización do traballo de investigación mineralúrxica.</p>
<p>O importe mínimo que se preverá para o investimento da investigación xeolóxico-mineira fíxase en 10.000.000 de ptas., agás no caso de proxectos de especial interese.</p>
<p>f) A información básica obtida polo solicitante que demostre a posible viabilidade de investigación que se considera, con expresión do coñecemento actual do depósito, no caso de investigación xeolóxico-mineira.</p>
<p>g) Toda aquela información que o solicitante da subvención coida de interese para engadir ó proxecto.</p>
<p>Artigo 5º</p>
<p>Se a solicitude de subvención non reúne os requisitos que sinala o artigo anterior o interesado será requirido para que, nun prazo de dez días, emende a falta ou aporte os documentos preceptivos, con indicación de que, se non fixera, considerarase desistido na súa petición, que se arquivará sen máis trámites.</p>
<p>Examinada a documentación e unha vez emitido o correspondente informe técnico, o conselleiro de Industria e Comercio ou o delegado provincial, consonte co establecido no Decreto 88/1990, do 15 de febreiro, sobre desconcentración de competencias para a concesión de axudas e subvencións nos delegados provinciais ou territoriais da Xunta de Galicia, dictará a resolución que proceda.</p>
<p>Unha vez concedida a subvención, esta deberá ser aceptada polo beneficiario no prazo de quince días, coas condicións específicas que recolle esta orde e as que, se é o caso, se inclúan na resolución.</p>
<p>Artigo 6º</p>
<p>Os criterios que servirán de base para avalia-la prioridade das peticións presentadas serán os seguintes:</p>
<p>a) Minerais que presenten un claro futuro nas súas aplicacións ou demanda.</p>
<p>b) Que os traballos de investigación mineralúrxica se desenvolvan en colaboración cos laboratorios mineralúrxicos de Galicia.</p>
<p>c) Factores de carácter social da zona onde teña aplicación a investigación proxectada.</p>
<p>d) Melloras que, como consecuencia da investigación tecnolóxica, se poidan introducir nas instalacións de tratamento e/ou nos productos.</p>
<p>e) Nos proxectos de investigación xeolóxico-mineira, aqueles que investiguen dereitos mineiros da sección C e teñan claras expectativas de apertura dunha nova explotación mineira a curto prazo.</p>
<p>Artigo 7º</p>
<p>A non notificación da resolución do prazo de tres meses desde a presentación da correspondente solicitude determinará a súa desestimación presunta, quedando expedita a vía contencioso-administrativa.</p>
<p>Artigo 8º</p>
<p>Para o pagamento das axudas indicadas será indispensable a presentación antes do 31 de outubro de 1995, ante a delegación provincial correspondente, de tres exemplares da memoria final e o custo dos traballos realizados, para o seu exame e análise, onde se sinalen as conclusións derivadas da realización do proxecto, xunto con xustificantes debidamente acreditados do investimento realizado.</p>
<p>No caso de que os investimentos sexan traballos propios para o inmobilizado, este investimento deberá ser inspeccionado e certificado por persoal técnico da Consellería de Industria e Comercio.</p>
<p>No caso de investigación xeolóxico-mineira, incluirase unha xustificación valorada da viabilidade de esplotación do depósito.</p>
<p>Os servicios técnicos da Consellería de Industria e Comercio analizarán a memoria xustificativa e se ó seu xuízo se realizou cos niveis de calidade esixidos e os investimentos están debidamente acreditados, proporá o pago da subvención, que será proporcionalmente inferior á subvención outorgada se non se xustifica a totalidade do proxecto.</p>
<p>Os órganos competentes da Consellería de Industria e Comercio poderán solicita-las aclaracións ou informes, que se consideren convenientes e, no caso de non ser remitidos polo beneficiario dentro do prazo que se lle sinale, considerarase que renuncia á subvención.</p>
<p>Artigo 9º</p>
<p>Para o libramento e posterior pagamento da subvención uniráselle á documentación que se sinala no artigo anterior certificación da conta bancaria onde debe realizarse o pago, expedida pola propia entidade bancaria, así como os certificados acreditativos de estar ó corrente nas obrigas tributarias e sociais e de non ter pendente de pago ningunha débeda, por ningún concepto, coa Administración pública da Comunidade Autónoma.</p>
<p>Artigo 10º</p>
<p>No caso de que o investimento ou a actividade realizada tivese un custo inferior ó inicialmente previsto, a subvención que se conceda verase diminuída nunha porcentaxe proporcional.</p>
<p>Cando por concorrencia de subvencións ou axudas, a o importe total subvencionado exceda do custo da actividade que vaia desenvolve-lo beneficiario ou da porcentaxe máxima establecida nesta orde, procederá o reintegro do exceso percibido á Administración autonómica, sen prexuízo doutras responsabilidades que puideran derivarse.</p>
<p>Artigo 11º</p>
<p>Poderán autorizarse pagos parciais cos requisitos sinalados no artigo 35 da Lei 6/1994, do 26 de decembro, de orzamentos xerais para a Comunidade Autónoma para 1995, non podendo superar en ningún casoa o 80% da subvención concedida.</p>
<p>Con carácter excepcional e por resolución motivada poderanse autorizar anticipos de ata o 50% da subvención naqueles casos en que o investimento requira pagos inmediatos.</p>
<p>Artigo 12º</p>
<p>No caso de que o benericiario das subvencións incumprira algunha das condicións ou obrigas estipuladas, a Consellería de Industria e Comercio instruirá expediente sancionador conforme o previsto na citada Lei 30/1992, do 26 de novembro.</p>
<p>Procederá o reintegro da axuda e dos intereses de demora nos supostos previstos no apartado 5 do artigo 78 da Lei 11/1992, do 7 de outubro, de réxime financeiro e orzamentario de Galicia. As cantidades a reintegrar terán a consideración de ingresos de dereito público e resultará de aplicación para o seu cobro o previsto nos artigos 19 a 23 da citada lei.</p>
<p>Artigo 13º</p>
<p>No caso de que o beneficiario renunciase ás axudas unha vez percibidas procederase conforme o artigo anterior.</p>
<p>Artigo 14º</p>
<p>Con independencia do establecido na presente orde, en todo caso considerarase o disposto na Lei 11/1992, do 7 de outubro, de réxime financeiro e orzamentario de Galicia, na Lei 6/1994, do 29 de decembro, de orzamentos xerais da Comunidade Autónoma para 1995 e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>Facúltase o director xeral de Industria para que dicte as disposicións oportunas para o desenvolvemento desta orde.</p>
<p>Santiago de Compostela, 6 de marzo de 1995.</p>
<p>Antonio Couceiro Méndez</p>
<p>Conselleiro de Industria e Comercio</p>

