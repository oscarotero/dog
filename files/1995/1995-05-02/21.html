---
date: '1995-05-02'
id: D432
page: 3
number: 83
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de abril de 1995 pola que se anuncia concurso público para a
  subministración de instrumental para as unidades móbiles para o laboratorio de
  Medio Ambiente Industrial.
range: Resolución
url: 'https://www.xunta.gal/dog/Publicados/1995/19950502/AnuncioD432_gl.html'
---
<p>A Consellería de Industria e Comercio convoca o seguinte concurso público:</p>
<p>Obxecto: subministración de instrumental para as unidades móbiles para o Laboratorio de Medio Ambiente Industrial.</p>
<p>Orzamento: vintedous millóns de pesetas (22.000.000 de ptas.).</p>
<p>Documentos de interese para os licitadores: os pregos de prescricións técnicas e de cláusulas administrativas particulares estarán de manifesto e a disposición dos interesados para o seu exame, durante o prazo de presentación de proposicións en días e horas hábiles de oficina, na Secretaría Xeral da Consellería de Industria e Comercio da Xunta de Galicia, sita en San Caetano, edificio administrativo nº 5-4º andar, Santiago de Compostela.</p>
<p>Presentación de proposicións: as proposicións dirixiranse en calquera dos modos previstos no artigo 100 do Regulamento xeral de contratos do Estado, á Secretaría Xeral da Consellería de Industria e Comercio, no prazo de vinte días hábiles, contados desde o día seguinte ó da publicación deste anuncio no Diario Oficial de Galicia.</p>
<p>Apertura de pregos: a apertura de pregos terá lugar na Consellería de Industria e Comercio ás once horas do décimo primeiro día hábil ó da finalización do prazo de presentación de proposicións, ou se este fose sábado, se posporá ó primeiro día hábil.</p>
<p>Documentos que deben presenta-los licitadores: os indicados na cláusula 7ª do prego de cláusulas administrativas.</p>
<p>Fianza provisional: será do dous por cento (2%) sobre o tipo de licitación, catrocentas corenta mil pesetas (440.000 ptas.).</p>
<p>Prazo de execución: será de seis meses contados a partir da sinatura do contrato.</p>
<p>O importe deste anuncio correrá por conta do adxudicatario.</p>
<p>Santiago de Compostela, 21 de abril de 1995.</p>
<p>P.D. (Orde 18-5-1994, DOG nº 100)</p>
<p>Manuel Barreiro Barbeito</p>
<p>Secretario xeral da Consellería de Industria e</p>
<p>Comercio</p>

