---
date: '1995-05-02'
id: D446
page: 3
number: 83
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 6 de abril de 1995, da Dirección Xeral de Pesca e Industrias
  Pesqueiras, pola que se convoca concurso público para contratación dunha
  asistencia técnica para a edición e distribución dunha guía para a
  identificación dos mariscos de Galicia.
range: Resolución
url: 'https://www.xunta.gal/dog/Publicados/1995/19950502/AnuncioD446_gl.html'
---
<p>Obxecto: edición e distribución dunha guía para a identificación dos mariscos de Galicia.</p>
<p>Orzamento: cincuenta e cinco millóns cincocentas mil pesetas (55.500.000 ptas.).</p>
<p>Prazo de execución: desde o día seguinte ó asinamento do contrato ata o 31 de maio de 1996.</p>
<p>Documentación de interese para os licitadores: a documentación poderá solicitarse na Dirección Xeral de Pesca e Industrias Pesqueiras (rúa de Sar, nº 75, Santiago de Compostela) ou en calquera das delegacións territoriais da Consellería de Pesca, Marisqueo e Acuicultura, nos días e horas hábiles de oficina, durante o prazo de presentación de proposicións.</p>
<p>Clasificación esixida: grupo III, subgrupo 3, categoría C.</p>
<p>Modelo de proposición económica: axustarase estrictamente ó modelo que se xunta ó prego de cláusulas administrativas particulares.</p>
<p>Prazo e lugar de presentación de proposicións: as proposicións terán que presentarse en sobre pechado no rexistro xeral da Consellería de Pesca, Marisqueo e Acuicultura. O prazo de admisión finalizará ás 14 horas do vixésimo día hábil, que non coincida en sábado, seguinte ó da publicación deste anuncio no Diario Oficial de Galicia.</p>
<p>Apertura de proposicións: en acto público ás dez horas do primeiro día hábil, que non coincida en sábado, no que se cumpran cinco días naturais, contados desde a data seguinte ó remate do prazo de presentación de ofertas.</p>
<p>Documentos que deben aporta-los licitadores: os indicados no prego de cláusulas administrativas particulares.</p>
<p>O importe do presente anuncio será por conta do adxudicatario, que o deberá aboar con antelación ó asinamento do contrato.</p>
<p>Santiago de Compostela, 6 de abril de 1995.</p>
<p>Samuel Juárez Casado</p>
<p>Director xeral de Pesca e Industrias Pesqueiras</p>

