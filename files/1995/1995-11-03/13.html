---
date: '1995-11-03'
id: '5786'
page: 8
number: 211
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 4 de setembro de 1995, da Delegación Provincial de Ourense, pola
  que se dispón a inscrición e a publicación do convenio colectivo de ámbito
  provincial da empresa Burgas Distribución, S.A. de Ourense para o ano 1995.
range: Resolución
url: 'https://www.xunta.gal/dog/Publicados/1995/19951103/Anuncio5786_gl.html'
---
<p>Visto o texto do convenio colectivo da empresa Burgas Distribución, S.A. (nº 3200025) de Ourense para o ano 1995, con entrada nesta delegación provincial día 31 de agosto do ano que corre subscrito en representación da parte económica pola empresa e da parte social polos delegados de persoal, en xuntanza celebrada o día 18 de xullo de 1995, e de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, texto refundido aprobado por Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la inscrición do convenio colectivo no libro rexistro desta delegación provincial, con notificación á representación económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Ourense, 4 de setembro de 1995.</p>
<p>Manuel López Casas</p>
<p>Delegado provincial de Ourense</p>
<p>Convenio colectivo para a empresa Burgas Distribución, S.A., 1995</p>
<p>Artigo 1º.-Ámbito territorial.</p>
<p>O presente convenio será de aplicación para a empresa Burgas Distribución, S.A. e os seus traballadores.</p>
<p>Artigo 2º.-Ámbito persoal.</p>
<p>Queda comprendido neste convenio todo o persoal relacionado coa actividade de distribución de gas butano e propano, agás o que exerza funcións de alta dirección ou alto consello e excluénse expresamente as persoas sen contrato laboral que exercen funcións de distribución con carácter de autónomos.</p>
<p>Artigo 3º.-Duración, prórroga, denuncia e revisión.</p>
<p>A duración do presente convenio será de dous anos a partir do 1 de xullo de 1995 e prorrogarase de ano en ano se non é denunciado con tres meses de</p>
<p>antelación ó termo da súa vixencia. A dita renuncia deberá facerse coa comunicación a que fai referencia o artigo 89 do Estatuto dos traballadores. A táboa salarial anexa establécese con vixencia do 1 de xullo de 1995 e con efectos retroactivos desde o 1 de xaneiro de 1995, cun incremento do 3% ata xullo de 1996.</p>
<p>O incremento salarial para o segundo ano con vixencia desde o 1 de xullo de 1996 será do 2% e con efectos retroactivos desde o 1 de xaneiro de 1996 ata o 30 de xuño de 1997.</p>
<p>Artigo 4º.-Garantía (ad personam).</p>
<p>As cantidades superiores pactadas a título persoal ou calquera outra mellora como premio de cobranza por botella ou revisión, ou calquera outra mellora que teña establecida na empresa, serán respectadas na súa totalidade.</p>
<p>Artigo 5º.-Compensación e absorción.</p>
<p>As melloras do presente convenio poderán ser compensadas ou absorbidas con calquera outra mellora voluntaria ou por disposición legal en cómputo anual, agás que expresamente se pacte o contrario. Todo iso conforme co disposto na orde ministerial do 22 de novembro de 1973, no seu artigo 10.2º, que desenvolve o Decreto 2300/73, sobre ordenación do salario.</p>
<p>Artigo 6º.-Xornada de traballo.</p>
<p>Establécese unha xornada de traballo, para todo o persoal de 40 horas semanais. Entre a empresa e a representación dos traballadores poderá pactarse unha distribución irregular da xornada sen exceder das horas fixadas neste convenio, sempre e cando se dean circunstancias de climatoloxía, temporada e/ou producción.</p>
<p>Artigo 7º.-Vacacións.</p>
<p>Establécese un mínimo de vacacións de 30 días naturais. Incluirase no salario correspondente a vacacións o plus de transporte estipulado no presente convenio.</p>
<p>Artigo 8º.-Retribucións.</p>
<p>Establécese un sistema retributivo para todo o persoal composto de: salario base (táboa anexa). Complementos salariais.</p>
<p>Artigo 9º.-Antigüidade.</p>
<p>O complemento persoal de antigüidade estará composto por cuadrienios na contía do 4% (catro por cento) do salario base.</p>
<p>Artigo 10º.-Plus de transporte.</p>
<p>Establécese un plus de transporte pagadorio mensualmente segundo a táboa salarial anexa. A este plus aplicaráselle a seguinte táboa de penalizacións en caso de asistencia ou puntualidade.</p>
<p>1. Por cada (2) dúas faltas de puntualidade inxustificada perderase a parte correspondente ó plus de (3) días.</p>
<p>2. Por cada (4) catro faltas de puntualidade inxustificadas perderase o plus correspondente a (7) sete días.</p>
<p>3. Por cada (5) cinco faltas de puntualidade inxustificadas perderase o total do plus mensual.</p>
<p>Cada (2) dúas faltas de puntualidade considerarase unha de asistencia, tendo en conta que para efectos de penalización deste plus se considerará como falta de asistencia a puntualidade superior a media hora.</p>
<p>Artigo 11º.-Gratificacións extraordinarias.</p>
<p>Consistirá en tres mensualidades do salario base, plus de transporte máis antigüidade, pagadoiras unha en xullo, unha en decembro e outra en xaneiro a marzo polos anos vencidos, como participación en beneficios.</p>
<p>Artigo 12º.-Horas extraordinarias.</p>
<p>As horas extras pagaranse incrementadas nun 75% (setenta e cinco por cento) sobre o salario que corresponde a cada hora ordinaria, agás as realizadas en días festivos e domingos en que o incremento será do 100% sobre a hora ordinaria.</p>
<p>Artigo 13º.-Roupa de traballo.</p>
<p>A empresa dotará os traballadores de roupa de traballo adecuada ó tipo de labor e á época do ano.</p>
<p>Artigo 14º.-Excedencias.</p>
<p>O traballador con polo menos unha antigüidade de un ano na empresa terá dereito a que se lle recoñeza a posibilidade de situarse en excedencia voluntaria por un prazo maior de dous anos e non maior de cinco. Este dereito só poderá ser exercido outra vez polo mesmo traballador se transcorreron catro anos desde o final da anterior excedencia.</p>
<p>O traballador declarado en situación de excedencia conserva só un dereito preferente ó reingreso nas vacantes de igual ou similar categoría á súa, que houbese ou se producise na empresa.</p>
<p>Artigo 15º.-Invalidez provisional.</p>
<p>O traballador declarado en situación de invalidez provisional terá dereito á reincorporación ó traballo en canto cese a devandita situación. O prazo de reincorporación ó traballo será de dous meses a partir do cesamento en situación de invalidez provisional.</p>
<p>Artigo 16º.-Incapacidade laboral transitoria.</p>
<p>En caso de accidente laboral e hospitalización, a empresa está obrigada a satisface-lo complemento necesario para que, computando o que con cargo á Seguridade Social, por prestación económica de ILT, alcance o 100% do salario establecido no presente convenio.</p>
<p>Cláusulas adicionais</p>
<p>Primeira. Establécese como rendemento normal de reparto o seguinte: botellas de 12,5 kg: 75 botellas/día; botellas de 35 kg: 40 botellas/día, para un equipo de dous.</p>
<p>Para efectos de revisións establécese como rendemento normal o de 20 revisións por día.</p>
<p>Os ditos rendementos deberán ser considerados en condicións normais en canto a climatoloxía, estado de vehículos e tempada, ou calquera outro motivo non imputable ó traballador.</p>
<p>Segunda. Para efectos económicos o presente convenio entra en vigor o 1 de xaneiro de 1995, co que aqueles se retrotraerán á dita data.</p>
<p>Terceira. O presente convenio é asinado polo representante legal dos traballadores e a dirección da empresa, de conformidade coa lexitimación prevista na Lei 8/1980, do 10 de marzo, do Estatuto dos traballadores.</p>
<p>Táboa salarial para 1995 (3% incremento)</p>
<table><tbody><tr><td></td></tr>
<tr><td>Categoría</td><td>Salario Base</td><td>Plus transporte</td></tr>
<tr><td></td></tr>
</tbody></table>
<table><tbody><tr><td>Encargado xeral</td><td>87.255</td><td>7.702</td></tr>
<tr><td></td></tr>
<tr><td>Xefe de contabilidade</td><td>83.686</td><td>7.702</td></tr>
<tr><td></td></tr>
<tr><td>Encargado almacén</td><td>81.685</td><td>7.702</td></tr>
<tr><td></td></tr>
<tr><td>Xefe de negociado</td><td>81.685</td><td>7.702</td></tr>
<tr><td></td></tr>
<tr><td>Oficial de 1ª</td><td>81.685</td><td>7.702</td></tr>
<tr><td></td></tr>
<tr><td>Oficial de 2ª</td><td>79.887</td><td>7.702</td></tr>
<tr><td></td></tr>
<tr><td>Oficial mecánico</td><td>83.338</td><td>7.702</td></tr>
<tr><td></td></tr>
<tr><td>Cobrador</td><td>72.992</td><td>7.702</td></tr>
<tr><td></td></tr>
<tr><td>Conductor de remolque</td><td>83.686</td><td>7.702</td></tr>
<tr><td></td></tr>
<tr><td>Conductor camión pegaso</td><td>83.686</td><td>7.702</td></tr>
<tr><td></td></tr>
<tr><td>Conductor camión reparto</td><td>83.338</td><td>7.702</td></tr>
<tr><td></td></tr>
<tr><td>Mecánico instalador</td><td>81.182</td><td>7.702</td></tr>
<tr><td></td></tr>
<tr><td>Mecánico visitador</td><td>81.685</td><td>7.702</td></tr>
<tr><td></td></tr>
<tr><td>Conductor de carretilla</td><td>81.685</td><td>7.702</td></tr>
<tr><td></td></tr>
<tr><td>Mozo de reparto</td><td>74.721</td><td>7.702</td></tr>
<tr><td></td></tr>
<tr><td>Mozo de almacén</td><td>74.721</td><td>7.702</td></tr>
<tr><td></td></tr>
<tr><td>Garda</td><td>72.284</td><td>7.702</td></tr>
<tr><td></td></tr>
<tr><td>Aprendiz</td><td>67.412</td><td>7.702</td></tr>
<tr><td></td></tr>
<tr><td>Xefe administrativo</td><td>81.685</td><td>7.702</td></tr>
<tr><td></td></tr>
<tr><td>Oficial administrativo</td><td>78.175</td><td>7.702</td></tr>
<tr><td></td></tr>
<tr><td>Aux. administrativo</td><td>74.721</td><td>7.702</td></tr>
<tr><td></td></tr>
<tr><td>Telefonista de pedidos</td><td>74.721</td><td>7.702</td></tr>
<tr><td></td></tr></tbody></table>
<p>Táboa salarial para 1996 (2% incremento)</p>
<table><tbody><tr><td></td></tr>
<tr><td>Categoría</td><td>Salario Base</td><td>Plus transporte</td></tr>
<tr><td></td></tr>
</tbody></table>
<table><tbody><tr><td>Encargado xeral</td><td>89.000</td><td>7.856</td></tr>
<tr><td></td></tr>
<tr><td>Xefe de contabilidade</td><td>85.360</td><td>7.856</td></tr>
<tr><td></td></tr>
<tr><td>Encargado almacén</td><td>83.319</td><td>7.856</td></tr>
<tr><td></td></tr>
<tr><td>Xefe de negociado</td><td>83.319</td><td>7.856</td></tr>
<tr><td></td></tr>
<tr><td>Oficial de 1ª</td><td>83.319</td><td>7.856</td></tr>
</tbody></table>
<table><tbody><tr><td></td></tr>
<tr><td>Categoría</td><td>Salario Base</td><td>Plus transporte</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Oficial de 2ª</td><td>81.485</td><td>7.856</td></tr>
<tr><td></td></tr>
<tr><td>Oficial mecánico</td><td>85.005</td><td>7.856</td></tr>
<tr><td></td></tr>
<tr><td>Cobrador</td><td>74.452</td><td>7.856</td></tr>
<tr><td></td></tr>
<tr><td>Conductor de remolque</td><td>85.360</td><td>7.856</td></tr>
<tr><td></td></tr>
<tr><td>Conductor camión pegaso</td><td>83.360</td><td>7.856</td></tr>
<tr><td></td></tr>
<tr><td>Conductor camión reparto</td><td>85.005</td><td>7.856</td></tr>
<tr><td></td></tr>
<tr><td>Mecánico instalador</td><td>82.806</td><td>7.856</td></tr>
<tr><td></td></tr>
<tr><td>Mecánico visitador</td><td>83.319</td><td>7.856</td></tr>
<tr><td></td></tr>
<tr><td>Conductor de carretilla</td><td>83.319</td><td>7.856</td></tr>
<tr><td></td></tr>
<tr><td>Mozo de reparto</td><td>76.215</td><td>7.856</td></tr>
<tr><td></td></tr>
<tr><td>Mozo de almacén</td><td>76.215</td><td>7.856</td></tr>
<tr><td></td></tr>
<tr><td>Garda</td><td>73.730</td><td>7.856</td></tr>
<tr><td></td></tr>
<tr><td>Aprendiz</td><td>68.760</td><td>7.856</td></tr>
<tr><td></td></tr>
<tr><td>Xefe administrativo</td><td>83.319</td><td>7.856</td></tr>
<tr><td></td></tr>
<tr><td>Oficial administrativo</td><td>79.738</td><td>7.856</td></tr>
<tr><td></td></tr>
<tr><td>Aux. administrativo</td><td>76.215</td><td>7.856</td></tr>
<tr><td></td></tr>
<tr><td>Telefonista de pedidos</td><td>76.215</td><td>7.856</td></tr>
<tr><td></td></tr></tbody></table>
<p>9506180</p>

