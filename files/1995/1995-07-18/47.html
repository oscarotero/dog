---
date: '1995-07-18'
id: 2AF2
page: 5
number: 137
agency: UNIVERSIDADE DE SANTIAGO DE COMPOSTELA
section: VI. ANUNCIOS
title: >-
  Resolución do 6 de xullo de 1995 pola que se anuncia concurso público,
  procedemento aberto, para a contratación das obras que se citan (Expte. 429 e
  434/1995).
range: Resolución
url: 'https://www.xunta.gal/dog/Publicados/1995/19950718/Anuncio2AF2_gl.html'
---
<p>Os expedientes foron declarados de tramitación urxente por Resolución do 5 de xullo de 1995.</p>
<p>Expediente nº: 429/1995.</p>
<p>Obxecto: arranxo parcial da cuberta da Facultade de Ciencias Políticas e Graduado Social.</p>
<p>Localidade: Santiago de Compostela.</p>
<p>Provincia: A Coruña.</p>
<p>Importe de licitación: 12.410.298 ptas. IVE incluído.</p>
<p>Garantía provisoria: 248.206 ptas.</p>
<p>Prazo máximo de execución: dous (2) meses.</p>
<p>Clasificación: grupo C, subgrupos 1-4-7, categoría B.</p>
<p>Expediente nº: 434/1995.</p>
<p>Obxecto: remodelación de locais en planta semisoto para aulas. Facultade de Dereito.</p>
<p>Localidade: Santiago de Compostela.</p>
<p>Provincia: A Coruña.</p>
<p>Importe de licitación: 36.263.714 ptas. IVE incluído.</p>
<p>Garantía provisoria: 725.274 ptas.</p>
<p>Prazo máximo de execución: dous meses e medio (2,5) meses.</p>
<p>Clasificación: grupo C, subgrupos 1-2-4-6, categoría C en tódolos subgrupos.</p>
<p>A capacidade de obrar acredítase de acordo co disposto no prego de cláusulas administrativas.</p>
<p>Solvencia técnica.</p>
<p>A solvencia técnica acreditase por:</p>
<p>-Certificación expedida polo órgano da Administración correspondente, na que se faga constar que a empresa realizou, dentro dos últimos cinco anos, obras de natureza análoga á do concurso, a plena satisfacción.</p>
<p>Cando o licitador executase, durante os cinco últimos anos, algunha obra de natureza análoga para a</p>
<p>Universidade de Santiago de Compostela, o certificado deberá referirse, necesariamente ás ditas obras.</p>
<p>-Títulos académicos e experiencia do empresario e dos cadros da empresa e, en particular, do ou dos responsables das obras.</p>
<p>-Declaración na que se indiquen a maquinaria, material e equipo técnico do que disporá o empresario para a execución das obras.</p>
<p>-Declaración na que se indiquen os efectivos persoais medios anuais da empresa e a importancia dos seus equipos directivos durante os tres últimos anos.</p>
<p>-Declaración na que se indique os técnicos ou as unidades técnicas, estean ou non integradas na empresa, dos que esta dispoña para a execución das obras.</p>
<p>Solvencia económica e financeira.</p>
<p>A solvencia económica e financeira acreditarase por:</p>
<p>-Informe de institucións financeiras ou, se é o caso, xustificante da existencia dun seguro de indemnización por riscos profesionais.</p>
<p>-Tratándose de sociedades, presentación de balances, no suposto de que a publicación destes sexa obrigatoria nos estados onde aquelas se encontren establecidas.</p>
<p>-Declaración relativa á cifra de negocios global e das obras, subministracións, servicios ou traballos realizados pola empresa no curso dos tres últimos exercicios.</p>
<p>Se por razóns, que se deben xustificar, un empresario non pode facilita-las referencias solicitadas poderá acredita-la súa solvencia económica e financeira por calquera outra documentación considerada como suficiente pola Universidade de Santiago de Compostela.</p>
<p>No suposto de persoas xurídicas dominantes dun grupo de sociedades poderase ter en conta as sociedades pertencentes ó grupo, ós efectos de acreditación da solvencia económica, financeira e técnic ou profesional, ou da correspondente clasificación, se é o caso, da persoa xurídica dominante, sempre e cando esta acredite que ten efectivamente á súa disposición os medios das ditas sociedades necesarios para a execución do contrato.</p>
<p>Os criterios que se utilizarán para a adxudicación do contrato son:</p>
<p>-O 50% da puntuación darase en función do prezo ofertado.</p>
<p>-O 40% da puntuación darase en función da solvencia técnica.</p>
<p>-O 10% da puntuación darase en fución do prazo de execución ofertado.</p>
<p>O prego de cláusulas administrativas particulares recollerase na Sección de Xestión e Contratacion, edificio administrativo Casa da Balconada, r/ Nova, 6 Santiago de Compostela.</p>
<p>As propostas presentaranse, nos rexistros xerais da Universidade (Rectorado, Praza do Obradoiro s/n, ou no rexistro do Campus Universitario de Lugo, situado</p>
<p>no Polígono de Fingoi, s/n Pavillón 4 do Complexo da Facultade de Veterinaria de Lugo).</p>
<p>O prazo de presentación das proposicións rematará ás 14 horas do décimo terceiro (13) día, contado a partir do seguinte ó da publicación desta resolución no Diario Oficial de Galicia.</p>
<p>A Mesa de Contratación reunirase o terceiro día hábil seguinte ó de finalización do prazo de presentación das proposicións, ás 13 horas da mañá, na sala de xuntas da Casa da Balconada, r/ Nova, 6 Santiago de Compostela. Se este día coincide en sábado, reunirase ó seguinte día hábil.</p>
<p>Santiago de Compostela, 6 de xullo de 1995.</p>
<p>P.D.(Resolución 14-2-1995)</p>
<p>Manuel Castro Cotón</p>
<p>Vicerrector de Asuntos Económicos</p>
<p>4100</p>

