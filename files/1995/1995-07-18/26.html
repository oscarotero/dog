---
date: '1995-07-18'
id: 2A9A
page: 5
number: 137
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (50/1993).
range: Edicto
url: 'https://www.xunta.gal/dog/Publicados/1995/19950718/Anuncio2A9A_gl.html'
---
<p>Gustavo Martín Castañeda, maxistrado-xuíz do Xulgado de Primeira Instancia e Instrucción número seis de Santiago de Compostela, fai saber que nos autos de procedemento xudicial sumario do artigo 131 da Lei hipotecaria, seguido co número 50/1993, por instancia da Caixa de Aforros Provincial de Pontevedra, representada pola procuradora Sánchez Silva, contra Construcciones Erolo, S.L., en reclamación dun préstamo con garantía hipotecaria, sácase a poxa pública, por primeira vez, os seguintes bens inmobles:</p>
<p>1. Vivenda letra A da planta quinta dunha casa sinalada co número 96 da rúa Avenida de Rosalía de Castro, lugar do Milladoiro, parroquia de Viduído, municipio de Ames. Extensión: corenta e catro metros e sesenta e nove decímetros cadrados.</p>
<p>Inscrita no Rexistro da Propiedade de Negreira, no folio 75, do libro 182, do termo municipal de Ames, tomo 746, predio 18.058.</p>
<p>2. Vivenda letra D da planta primeira dunha casa sinalada co número 96 da rúa Avenida de Rosalía de Castro, lugar do Milladoiro, parroquia de Viduído, municipio de Ames. Extensión: oitenta e dous metros e corenta e cinco decímetros cadrados.</p>
<p>Inscrita no Rexistro da Propiedade de Negreira, folio 97, libro 182, do termo municipal de Ames, tomo 746, predio 18.080.</p>
<p>3. Participación indivisa dunha vinteoitoava parte que dá dereito á utilización exclusiva da praza de garaxe número 6 sita na planta soto da casa número 96 da rúa Avenida Rosalía de Castro, lugar do Milladoiro, parroquia de Viduído, concello de Ames.</p>
<p>Inscrita no Rexistro da Propiedade de Negreira, no folio 11, libro 182, tomo 746, predio 17.994.</p>
<p>4. Local de planta de aproveitamento baixo cuberta da casa número cincuenta e nove da Avenida de Rosalía de Castro da cidade de Santiago de Compostela. Extensión: uns cincuenta metros cadrados.</p>
<p>Inscrita no folio 140, libro 154, sección segunda do municipio de Santiago de Compostela, tomo 1.112, predio 14.538.</p>
<p>5. Número sete da división horizontal da casa número vintedous da rúa de Betanzos desta cidade de Santiago de Compostela. É a vivenda letra A da planta segunda. Extensión: corenta e dous metros cadrados.</p>
<p>Inscrita no Rexistro da Propiedade número un de Santiago de Compostela, no folio 114 do libro 86, tomo 1.050, predio 7.939.</p>
<p>6. Número oito da división horizontal da casa número vintedous da rúa de Betanzos, nesta cidade de Santiago de Compostela. É a vivenda letra B da planta segunda. Extensión: corenta e sete metros cadrados.</p>
<p>Inscrita no Rexistro da Propiedade número 1 de Santiago de Compostela, no folio 116, do libro 86, tomo 1.050, predio 7.940.</p>
<p>O remate terá lugar na sala de audiencia deste xulgado o día 13 de setembro ás 10 horas, previndo ós licitadores das seguintes condicións:</p>
<p>Primeira.-O tipo da poxa é o seguinte:</p>
<p>Predio número 1: sete millóns seiscentas mil pesetas.</p>
<p>Predio número 2: catorce millóns catrocentas corenta mil pesetas.</p>
<p>Predio número 3: oitocentas mil pesetas.</p>
<p>Predio número 4: vintedous millóns oitocentas mil pesetas.</p>
<p>Predio número 5: vinteún millóns oitocentas cincuenta mil pesetas.</p>
<p>Predio número 6: vinteún millóns catrocentas setenta mil pesetas.</p>
<p>Fixado na escritura de préstamo, non admitíndose posturas que non cubran a dita cantidade.</p>
<p>Segunda.-Para tomar parte na poxa, os licitadores deberán consignar previamente na conta de consignacións deste xulgado o 20% das ditas cantidades, requisito sen o cal non serán admitidos.</p>
<p>Terceira.-Os autos e mailas certificacións a que se refire a regra cuarta do artigo 131 da Lei hipotecaria estarán de manifesto na secretaría deste xulgado, entendéndose que todo licitador acepta como bastante a titulación aportada.</p>
<p>Cuarta.-As cargas e gravames anteriores, e os preferentes, se os haber, ó crédito do actor, continuarán subsistentes, entendéndose que o rematante os acepta e queda subrogado na responsabilidade deles, sen destinarse á súa extinción o prezo do remate.</p>
<p>De non haber postores na primeira poxa, sinálase para a segunda o día 16 de outubro, ás dez horas, para a que servirá de tipo o 75% da valoración, haberá terceira poxa, de se-lo caso, o día 16 de novembro ás dez horas, sen suxeición a tipo.</p>
<p>E sirva este edicto de notificación a Construcciones Erolo, S.L.</p>
<p>Dado en Santiago de Compostela o vintenove de abril de mil novecentos noventa e cinco.</p>
<p>Rubricado</p>
<p>95-4438</p>

