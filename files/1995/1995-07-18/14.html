---
date: '1995-07-18'
id: 2A62
page: 5
number: 137
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de maio de 1995, da Delegación Provincial de Lugo, pola que
  se dispón a inscrición no rexistro e a publicación no Diario Oficial de
  Galicia da revisión do convenio colectivo de ámbito provincial para o sector
  de Comercio de Materiais de Construcción.
range: Resolución
url: 'https://www.xunta.gal/dog/Publicados/1995/19950718/Anuncio2A62_gl.html'
---
<p>Visto o texto da revisión do convenio colectivo para o sector de Comercio de Materiais de Construcción (código 2700175), da provincia de Lugo, asinado o</p>
<p>19 de abril de 1995, polas representacións da Asociación de Empresarios de Construcción e das centrais sindicais CC.OO, UGT e USO e de conformidade co disposto co artigo 90 apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores e no Real decreto 1040/1981, do 22 de maio, sobre rexistro e depósito de convenios colectivos de traballo, esta delegación provincial,</p>
<p>ACORDA:</p>
<p>Primeiro.-Ordena-la inscrición da revisión do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto de revisión do mentado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 18 de maio de 1995.</p>
<p>Manuel Bande Díaz</p>
<p>Delegado provincial de Lugo</p>
<p>ACORDO:</p>
<p>Na cidade de Lugo o 19 de abril de 1995, reúnese na sala de xuntas de APEC os membros da comisión mixta deliberadora do convenio de Comercio de Materiais de Construcción con asistencia dos representantes que se indican e co obxecto de trata-la seguinte:</p>
<p>Táboa de retribucións do convenio de comercio de materiais</p>
<p>de construcción e saneamiento con efectos do 1-1-1995 ó 31-12-1995.</p>
<table><tbody><tr><td></td></tr>
<tr><td>Salario
base</td><td>Plus
Asist.</td><td>Plus
extra</td><td>Total
mensual</td><td>Vacacións
anual</td><td>Gratificacións</td><td>Total
anual</td><td>Antigüedade
mes: de</td></tr>
<tr><td></td></tr>
<tr><td>Categorías</td><td>Niveis</td><td>mensual</td><td>Prod. e Punt
mensual</td><td>salarial
mensual</td><td>Xullo</td><td>Nadal</td><td>vencemento
durante
vixencia
cuadrienio</td></tr>
<tr><td></td></tr>
</tbody></table>
<table><tbody><tr><td>Encargado xeral</td><td>II al IV</td><td>78.151</td><td>27.008</td><td>10.946</td><td>116.105</td><td>109.979</td><td>109.979</td><td>109.979</td><td>1.607.092</td><td>3.429</td></tr>
<tr><td></td></tr>
<tr><td>E. Xral establecemento</td><td>V</td><td>74.472</td><td>25.892</td><td>10.326</td><td>110.690</td><td>101.803</td><td>101.803</td><td>101.803</td><td>1.522.999</td><td>3.040</td></tr>
<tr><td></td></tr>
<tr><td>Of. Adminis. 1ª e outros</td><td>VI</td><td>70.566</td><td>21.272</td><td>8.280</td><td>100.118</td><td>100.003</td><td>100.003</td><td>100.003</td><td>1.401.307</td><td>2.687</td></tr>
<tr><td></td></tr>
<tr><td>Capataz e outros</td><td>VII</td><td>70.566</td><td>16.992</td><td>7.751</td><td>95.309</td><td>96.406</td><td>96.406</td><td>96.406</td><td>1.337.617</td><td>2.687</td></tr>
<tr><td></td></tr>
<tr><td>Oficial 1ª e outros</td><td>VIII</td><td>70.566</td><td>15.815</td><td>7.565</td><td>93.946</td><td>95.947</td><td>95.947</td><td>95.947</td><td>1.321.247</td><td>2.687</td></tr>
<tr><td></td></tr>
<tr><td>Oficial 2ª e outros</td><td>IX</td><td>70.566</td><td>7.565</td><td>6.574</td><td>84.705</td><td>92.728</td><td>92.728</td><td>92.728</td><td>1.209.939</td><td>2.687</td></tr>
<tr><td></td></tr>
<tr><td>Axudantes e outros</td><td>X</td><td>70.566</td><td>6.295</td><td>6.449</td><td>83.310</td><td>92.234</td><td>92.234</td><td>92.234</td><td>1.193.112</td><td>2.687</td></tr>
<tr><td></td></tr>
<tr><td>Peón especialista e outros</td><td>XI</td><td>70.566</td><td>5.922</td><td>6.388</td><td>82.876</td><td>92.088</td><td>92.088</td><td>92.088</td><td>1.187.900</td><td>2.687</td></tr>
<tr><td></td></tr>
<tr><td>Peón ordinario e outros</td><td>XII</td><td>70.566</td><td>1.178</td><td>5.735</td><td>77.479</td><td>90.238</td><td>90.238</td><td>90.238</td><td>1.122.983</td><td>2.687</td></tr>
<tr><td></td></tr></tbody></table>
<p>Orde do día.</p>
<p>Revisión salarial do convenio para o período 1-1-1995 ó 31-12-1995.</p>
<p>Asistentes.</p>
<p>Representación sindical:</p>
<p>Humberto Paz Rodríguez, UGT.</p>
<p>Adolfo Mosteirin Turia, UGT.</p>
<p>Ánxel Barreiro Pérez, CC.OO.</p>
<p>Mª Carmen Arias Río, USO.</p>
<p>Representación patronal:</p>
<p>Hipólito Trinidad Losada.</p>
<p>José Juan Meijide Castro.</p>
<p>Antonio Rodríguez Suárez.</p>
<p>Juan Manuel González Zaera.</p>
<p>Rafael Díaz Iglesias (asesor).</p>
<p>Ricardo Castro López (secretario).</p>
<p>Unha vez aberta a acta e previa deliberación dos asistentes se adoptan os seguintes acordos:</p>
<p>1. Aproba-la táboa salarial anexa resultante de aplica-lo 3,5% sobre as táboas aprobadas para o efecto, conforme as prescricións do acordo adoptado pola comisión do convenio xeral do sector.</p>
<p>2. Incorporar á acta o citado acordo sectorial por estimarse as súas cláusulas aplicables con carácter subsidiario ó texto do convenio provincial.</p>
<p>3. Ratifica-las cláusulas do convenio provincial publicado no BOP do 20 de agosto de 1992 coas modificacións salariais introducidas nel.</p>
<p>Os atrasos aboaranse no prazo de un mes a partir da publicación do presente acordo no Diario Oficial de Galicia.</p>
<p>E en proba de conformidade asinan a presente acta e os seus anexos no lugar e data expresados.</p>
<p>Acordo sectorial nacional</p>
<p>da Construcción para 1995</p>
<p>Preámbulo</p>
<p>As partes signatarias, integradas pola Federación Estatal de Madera, Construcción y Afines da Unión Xeral de Traballadores (FEMCA-UGT) e a Federación Estatal de Construcción, Madera y Afines de Comisións Obreiras (FECOMA-CC.OO), todas elas en representación laboral, e a Confederación Nacional da Construcción (CNC), en representación empresarial, como organizacións máis representativas do sector da construcción nos seus respectivos ámbitos, e facendo uso das previsións contidas no artigo 3.2º do convenio xeral do sector da construcción (CXSC), acordan:</p>
<p>Artigo 1º.-Ámbitos persoal e funcional.</p>
<p>Quedan obrigados polas disposicións do presente acordo sectorial nacional (ASN) tódalas organizacións, asociacións e entidades que integren a empresas e traballadores afectados polo ámbito funcional do con</p>
<p>venio xeral do sector da construcción (CXSC), subscrito con data do 10 de abril de 1992.</p>
<p>Artigo 2º.-Ámbito territorial.</p>
<p>O presente acordo será de aplicación en todo o territorio do Estado español.</p>
<p>Artigo 3º.-Ámbito temporal.</p>
<p>Este acordo estará vixente no ano 1995, logo da súa publicación no Boletín Oficial del Estado.</p>
<p>Artigo 4º.-Alcance obrigacional e normativo.</p>
<p>1. As partes que subscriben o presente acordo, na súa condición de organizacións máis representativas do sector, de conformidade co disposto na Lei orgánica de liberdade sindical, adquieren o compromiso formal de incorporaren os seus acordos ós convenios colectivos provinciais que se negocien en 1995.</p>
<p>2. Os convenios provinciais que estean en vigor parte do ano 1995 manterán as condicións neles xa pactadas, en todo o seu contido, ata o seu termo temporal, en que se aplicará o disposto no apartado anterior.</p>
<p>3. Os pactos contidos no presente acordo serán de preferente aplicación sobre calquera outra disposición legal de carácter xeral que rexen nas materias reguladas por el, agás que sexan de dereito necesario, substituíndoas polo tanto, durante a súa vixencia.</p>
<p>Artigo 5º.-Incrementos económicos.</p>
<p>1. Para o ano 1995, os convenios provinciais aplicarán un incremento dos tres con cinco por cento (3,5%) sobre os conceptos de salario base, gratificacións extraordinarias, retribución de vacacións e pluses salariais e extrasalariais.</p>
<p>2. O importe das axudas de custo e das medias axudas de custo, de acordo co disposto no artigo 86.6º do convenio xeral do sector fixarase no marco dos respectivos convenios colectivos provinciais.</p>
<p>3. Os convenios subscritos para o presente ano manterán as condicións xa pactadas.</p>
<p>4. Os convenios provinciais fixarán o prazo de pagamento dos atrasos correspondentes.</p>
<p>Artigo 6º.-Cláusulas de garantía salarial.</p>
<p>1. Para o ano 1995, no suposto de que o incremento anual do índice de prezos ó consumo (IPC) ó 31 de decembro de 1995 supere o tres con oito por cento (3,8%), efectuarase unha revisión salarial sobre o exceso do dito tanto por cento, con efectos do 1 de xaneiro de 1995. A dita revisión afectará ós conceptos previstos no artigo 5.1º e, se é o caso, servirá de base para a negociación colectiva seguinte.</p>
<p>2. Esta cláusula adaptarase ó período de vixencia de cada convenio colectivo.</p>
<p>Artigo 7º.-Formación continua.</p>
<p>Para aqueles traballadores que asistan a accións formativas presenciais, correspondentes á convocatoria da FORCEM 1995, xestionadas pola Fundación Laboral da Construcción, o 50% das horas que precise</p>
<p>esa acción será dentro da xornada laboral, ou deduciranse dela na dita porcentaxe, sempre que se dean as seguintes condicións:</p>
<p>a) A empresa poderá denega-la asistencia dun traballador a unha acción formativa, mediante resolución motivada, por razóns técnicas, organizativas ou de producción. En caso de denegación o traballador poderá interpor recurso perante a Comisión Territorial da FLC.</p>
<p>b) Os traballadores que poden asistir ás accións formativas previstas neste artigo non superarán anualmente o 10% dos cadros de persoal, nin, naqueles centros de traballo con menos de 10 traballadores, poderá concorrer máis de un.</p>
<p>c) O 50% das horas por conta da empresa suporá un máximo anual de 20 horas por traballador, que poderán distribuírse nunha ou en varias accións formativas.</p>
<p>d) O traballador solicitante deberá ter superado o período de proba e ter, en todo caso, unha antigüidade mínima de un mes na empresa.</p>
<p>e) Durante as horas formativas a cargo da empresa, o traballador terá dereito ó salario que lle correspondería como se estivese traballando en xornada ordinaria.</p>
<p>f) O traballador terá que acreditar ante a empresa a asistencia á correspondente acción formativa.</p>
<p>Artigo 8º.-Horas extraordinarias.</p>
<p>Con independencia dos límites establecidos no artigo 68.2º CXSC, as partes, co fin de tenderen a manter ou, se é o caso, incrementa-lo volume de emprego, instan a empresas e traballadores afectados a que, cando por razóns técnicas organizativas ou productivas sexa posible, tendan á supresión ou reducción das horas extraordinarias.</p>
<p>Artigo 9º.-Contratos de duración determinada do artigo 15.1º b) E.TT.</p>
<p>1. Cando o contrato de duración determinada previsto no apartado 1,b) do artigo 15 do Estatuto dos traballadores se concerte para cubrir postos en centros de traballo que non teñan a consideración de obra, nese suposto, a duración máxima do contrato poderá ser de 12 meses dentro dun período de 18 meses.</p>
<p>No caso de que se concerten por un período inferior a 12 meses poderán ser prorrogados mediante acordo das partes, sen que a duración total do contrato poida exceder do dito límite máximo. O período de 18 meses computarase a partir da data da causa ou circunstancia que xustifique a súa utilización.</p>
<p>2. A indemnización por conclusión destes contratos será a prevista no artigo 30 do vixente convenio xeral do sector da construcción.</p>
<p>Artigo 10º.-Xornada de traballo.</p>
<p>As partes asinantes lémbranlles ás respectivas organizacións que aínda non desenvolvesen o establecido no artigo 71 do CXSC, relativo ó calendario laboral,</p>
<p>a necesidade de levalo á práctica de forma inmediata nos repectivos convenios provinciais.</p>
<p>Artigo 11º.-Materias pendentes de negociación.</p>
<p>As partes asinantes do presente acordo adquieren o compromiso de negociar -prioritariamente- durante 1995 as materias de formación profesional e seguridade e hixiene no traballo.</p>
<p>Así mesmo adquiren o compromiso de incorporarse a este ámbito a regulación do contrato de aprendizaxe.</p>
<p>Artigo 12º.-Ingreso no traballo.</p>
<p>As partes do presente acordo, a través das súas organizacións, comprométense a impedi-las accións unilaterais de quen, á marxe da lei e dos convenios colectivos, pretende impoñe-las súas condicións de ingreso no traballo.</p>
<p>Artigo 13º.-Comisión paritaria.</p>
<p>1. Acórdase constituír unha comisión para a interpretanción e seguimento do pactado con este acordo.</p>
<p>2. A dita comisión estará composta por un máximo de doce membros, que serán designados por metades por cada unha das dúas partes, sindical e empresarial, na forma que decidan as respectivas organizacións.</p>
<p>3. Os acordos da comisión paritaria adoptaranse, en todo caso, por unanimidade de ámbalas partes, sindical e empresarial. Os seus acordos interpretativos deste acordo sectorial nacional terán a mesma eficacia cá da cláusula que fose interpretada.</p>
<p>4. O funcionamento da comisión realizarase da forma que esta acorde, asumíndose xa os acordos ó respecto adoptados pola comisión paritaria do artigo 21 do convenio xeral do sector da construcción, así como o procedemento para soluciona-las posibles discrepancias, previsto na disposición derradeira segunda do convenio xeral do sector da construcción.</p>
<p>Artigo 14º.-Denuncia.</p>
<p>Para lle dar cumprimento ó previsto no artigo 85.2º d) do Estatuto dos traballadores, as partes signatarias fan constar expresamente que o presente acordo non precisa denuncia previa para a súa total extinción o 31 de decembro de 1995.</p>
<p>Disposición transitoria única.</p>
<p>Os contratos regulados no presente acordo que estean vixentes no momento de entrar en vigor o respectivo convenio colectivo provincial ou, se é o caso, autonómico, continuarán a rexerse polas normas conforme ás cales se concertaron.</p>
<p>3982</p>

