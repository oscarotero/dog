---
date: '1995-07-18'
id: 2AEA
page: 5
number: 137
agency: INSTITUTO GALEGO DE PROMOCIÓN ECONÓMICA
section: VI. ANUNCIOS
title: >-
  Resolución do 28 de xuño de 1995 pola que se anuncia concurso público aberto
  para a adxudicación da concesión do servicio de bar-cafetería nos centros de
  innovación e servicios de deseño e tecnoloxía (CIS Deseño e CIS Tecnoloxía).
range: Resolución
url: 'https://www.xunta.gal/dog/Publicados/1995/19950718/Anuncio2AEA_gl.html'
---
<p>O Instituto Galego de Promoción Económica, unha vez cumpridos os trámites administrativos correspondentes resolveu anunciar polo sistema de concurso público aberto, os seguintes servicios:</p>
<p>Obxecto: xestión do servicio público de bar-cafetería nos centros de innovación e servicios CIS-Deseño e CIS-Tecnoloxía, sitos na Península da Cabana, Ferrol (A Coruña).</p>
<p>Modalidade de contratación: concesión con xestión do servicio a risco e ventura do adxudicatario.</p>
<p>Canon de amortización que hai que aboar ó Igape: 200.000 ptas./ano.</p>
<p>Aboamentos ó Igape por consumos: 20.000 ptas./mes.</p>
<p>Vixencia do contrato: dous anos prorrogables.</p>
<p>Documentación de interese para os licitadores: os pregos de cláusulas administrativas particulares e os documentos complementarios estarán de manifesto na</p>
<p>sede do Instituto Galego de Promoción Económica, sita en r/ Frei Rosendo Salvado, 16 Santiago de Compostela (A Coruña), ou nas súas delegacións de Ferrol e Vigo durante o prazo de presentación de proposicións os días e horas hábiles de oficina.</p>
<p>Prazo de presentación de proposicións: as proposicións haberán de presentarse en sobre cerrado no rexistro xeral do Instituto Galego de Promoción Económica, ou envialas por correo dentro do prazo de admisión sinalado conforme o disposto no artigo 100 do Regulamento xeral de contratos do Estado. O prazo de admisión finalizará ás catorce horas do vixésimo sexto día hábil seguinte á publicación do concurso no Diario Oficial de Galicia. De coincidir en sábado o prazo entenderase prorrogado ata as 14 horas do seguinte día hábil.</p>
<p>Documentos que deben aporta-los licitadores: os indicados nos pregos de cláusulas administrativas particulares.</p>
<p>Apertura de proposicións: en acto público ás 13 horas o primeiro día hábil, que non coincida en sábado, no que se cumpran once días naturais contados desde a data seguinte á finalización do prazo de presentación de ofertas no Instituto Galego de Promoción Económica, sito en r/ Frei Rosendo Salvado, 16 Santiago de Compostela.</p>
<p>Criterios de adxudicación: os establecidos no prego de claúsulas administrativas que rexen cada concurso.</p>
<p>Fianza provisional: 15.000 ptas.</p>
<p>Fianza definitiva: 50.000 ptas.</p>
<p>Os gastos de publicación serán por conta do adxudicatario.</p>
<p>Santiago de Compostela, 28 de xuño de 1995.</p>
<p>José Antonio Orza Fernández</p>
<p>Presidente do Igape</p>
<p>95-4874</p>

