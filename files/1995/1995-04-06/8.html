---
date: '1995-04-06'
id: C9EA
page: 2
number: 68
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 30 de decembro de 1994, da Delegación Provincial de Lugo, pola
  que se autoriza e se declara de utilidade pública o establecemento da
  instalación eléctrica que se cita. (Expediente número 4073 A.T.).
range: Resolución
url: 'https://www.xunta.gal/dog/Publicados/1995/19950406/AnuncioC9EA_gl.html'
---
<p>Visto o expediente incoado na sección de industria desta delegación provincial por petición de Barras Eléctricas Galaico-Asturianas, S.A. (BEGASA), con domicilio en Lugo, Cidade de Viveiro, 4-1º, no que solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2617/1966, sobre autorización de instalacións eléctricas, e no capítulo III do regulamento aprobado polo Decreto 2619/1966, sobre expropiación forzosa e sancións en materia de instalacións eléctricas, e conforme o disposto no Real decreto 2634/1980, do 31 de xullo, sobre transferencia de competencia da Administración do Estado á Xunta de Galicia en materia de industria, esta delegación provincial resolveu,</p>
<p>Autorizar a BEGASA a instalación eléctrica que ten como características principais as seguintes:</p>
<p>Liñas de media tensión a 20 kV, orixe da L.M.T. a C.T. Bonxe na L.M.T. Lugo-Rábade; a derivación a C.T. Palloza a derivación a Francos na L.M.T. a C.T. Bonxe, cunha lonxitude de 2.150 e 116 metros e 65 metros respectivamente, apoios de formigón e conductor LA-30. Centros transformación de 50 kVA en Francos, 20.000-10.000, 380/220 V ±5%, torre metálica. Redes de baixa tensión apoios de formigón e conductor R.Z.-25, no concello de Outeiro de Rei.</p>
<p>Declara-la utilidade pública da instalación eléctrica que se autoriza para os efectos sinalados na Lei 10/1966, sobre expropiación forzosa e sancións en materia de instalacións eléctricas, e no seu regulamento de aplicación, do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo IV do citado Decreto 2617/1966, do 20 de outubro.</p>
<p>Lugo, 30 de decembro de 1994.</p>
<p>Jesús Bendaña Suárez</p>
<p>Delegado provincial de Lugo</p>

