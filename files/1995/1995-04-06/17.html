---
date: '1995-04-06'
id: CA12
page: 2
number: 68
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 24 de marzo de 1995, da Dirección Xeral de Recursos Humanos,
  pola que se resolve definitivamente a primeira fase do concurso de traslados
  para a provisión de postos de traballo do corpo facultativo de grao medio da
  Xunta de Galicia, escala sanitaria de atención primaria e especializada,
  subescala de atención primaria, clase de practicantes titulares, convocado por
  Resolución de 16 de decembro de 1994, e se cita ós participantes na segunda
  fase do mesmo para o acto de elección de destino definitivo.
range: Resolución
url: 'https://www.xunta.gal/dog/Publicados/1995/19950406/AnuncioCA12_gl.html'
---
<p>Publicada no Diario Oficial de Galicia nº 38, do 23 de febreiro de 1995, a Resolución de 16 de febreiro de 1995 deste centro directivo pola que se resolve provisionalmente a primeira fase do concurso de traslados para a provisión de postos de traballo do corpo facultativo de grao medio da Xunta de Galicia, escala sanitaria de atención primaria e especializada, subescala de atención primaria, clase de practicantes titulares, e transcorrido o prazo para formular reclamacións, procede agora, conforme ó establecido no apartado 2 da base oitava da Resolución de 16 de decembro de 1994, publica-la resolución definitiva da primeira fase de dito concurso de traslados.</p>
<p>Igualmente conforme ó previsto na base undécima de dita resolución se procede a convocar a tódolos participantes na segunda fase do concurso de traslados para o acto de elección de destino definitivo. Por todo isto, este centro directivo,</p>
<p>ACORDA:</p>
<p>Primeiro.-Declarar resolta definitivamente a primeira fase do concurso de traslados para a provisión de postos de traballo do corpo facultativo de grao medio da Xunta de Galicia, escala sanitaria de atención primaria e especializada, subescala de atención primaria, clase de practicantes titulares, convocado por Resolución de 16 de decembro de 1994.</p>
<p>Segundo.-Publicar no anexo I da presente resolución a relación de participantes xunto co destino adxudicado, no seu caso.</p>
<p>Terceiro-Vistas pola comisión de valoración as reclamacións presentadas por Josefa Miragaya Rodríguez e Domiciano Sabín Rodríguez, baseadas na existencia dunha omisión parcial no cómputo dos seus servicios, acórdase a súa estimación rectificándose a puntuación que lles foi outorgada na adxudicación provisional.</p>
<p>Cuarto.-Conforme ó establecido na base décima de dita Resolución de 16 de decembro de 1994, os prazos de cese no actual destino e de toma de posesión no destino adxudicado nesta primeira fase do concurso, serán anunciados mediante a resolución prevista no apartado 6 da base undécima de dita resolución.</p>
<p>Quinto-Convócase a tódolos aspirantes que superaron o concurso-oposición convocado pola Orde de 9 de novembro de 1990 e o convocado pola Orde de 24 de xullo de 1992, para que, nun único chamamento e acto, elixan obrigatoriamente destino definitivo, pola orde de puntuación final de ditos concursos-oposicións, con preferencia en favor do persoal que superou o concurso-oposición convocado pola Orde de 9 de novembro de 1990, sobre o que superou o concurso convocado pola orden de 24 de xullo de 1992, e dentro de cada un de ditos concursos-oposicións, con preferencia en favor do persoal que acceden polo sistema de promoción interna sobre o que accedeu polo sistema de acceso libre entre os postos de traballo que se especifican no anexo II da presente resolución.</p>
<p>Sexto-Dito acto celebrarase o próximo día 22 de abril de 1995, sábado, na facultade de Medicina sita na rúa de San Francisco s/n en Santiago de Compostela, ás 11.30 horas, no salón de actos.</p>
<p>Sétimo.-O citado acto de elección de destino definitivo levarase a cabo conforme ó establecido no apartado un da base undécima da Resolución de 16 de decembro de 1994, con arreglo ás seguintes reglas:</p>
<p>a) A solicitude será vinculante e irrenunciable. Os aspirantes irán provistos do documento nacional de identidade ou doutro documento que acredite de modo fidedigno a personalidade de dito acto. Os aspirantes que non comparezan persoalmente poderán ser representados por terceiras persoas provistas de poder notarial suficiente.</p>
<p>b) Non estarán obrigados a elixir destino definitivo nesta fase do concurso de traslados, os funcionarios de novo ingreso que se atopen desempeñando un posto de libre designación.</p>
<p>Asi mesmo, están exceptuados de participar obligatoriamente nesta segunda fase do concurso de traslados aqueles funcionarios de novo ingreso que superaron os concursos-oposicións convocados por ditas ordes, que se encontren na situación de excedencia voluntaria prevista no artigo 55 da Lei 4/1988, de 26 de maio, da función pública de Galicia.</p>
<p>c) Non poderán participar nesta fase do concurso de traslados os funcionarios que se atopen en destino provisional e que optaron.por facer uso do dereito que lles outorga o artigo 74.3º da Lei de bases de réxime local a non ser obrigados a participar neste concurso de traslados.</p>
<p>Oitavo.-Contra esta resolución poderase interpoñer recurso ordinario ante o conselleiro de Sanidade e Servicios Sociais ou perante este centro directivo, de acordo co disposto no artigo 114, seguintes e concordantes da Lei 30/1992, de 26 de novembro, no prazo de un mes, contado a partir do día seguinte</p>
<p>ó da publicación desta resolución no Diario Oficial de Galicia.</p>
<p>Santiago de Compostela, 24 de marzo de 1995.</p>
<p>Carlos Negreira Souto</p>
<p>Director xeral de Recursos Humanos</p>

