---
date: '1995-01-17'
id: 8F7E
page: 575
number: 11
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 29 de decembro de 1994, da Dirección Xeral de Recursos
  Económicos, pola que se anuncia a adquisición do equipo informático para
  instalar nas direccións provinciais da Coruña e Pontevedra de tarxeta
  individual sanitaria polo procedemento de concurso público e tramitación
  anticipada do expediente de gasto.
range: Resolución
url: 'https://www.xunta.gal/dog/Publicados/1995/19950117/Anuncio8F7E_gl.html'
---
<p>I.-Obxecto e orzamento: a adquisición, instalación e posta en marcha do equipamento informático para instalar nas direccións provinciais da Coruña e Pontevedra de tarxeta individual sanitaria por un orzamento de 18.000.000 de ptas., IVE incluído.</p>
<p>II.-Prazo de execución: os bens obxecto do presente concurso público deberán ser entregados no prazo de un mes contado a partir da formalización do contrato.</p>
<p>III.-Documentos de interese para os licitadores: o prego de cláusulas administrativas particulares e demais documentación complementaria pode ser solicitada na Dirección Xeral de Recursos Económicos, Subdirección Xeral de Orzamentos e Xestión Económica, en días laborables desde as 9 horas ata as 14 horas.</p>
<p>IV.-Fianzas: o 2% do orzamento de licitación (360.000 ptas.), que se constituirá segundo o disposto no artigo 112 da Lei de contratos do Estado, e 340 do seu regulamento. Constitución da fianza definitiva: ver punto 12.2 do prego tipo de cláusulas administrativas particulares.</p>
<p>V.-Clasificación: os licitadores deberán presentar certificado de clasificación sempre que o importe da subministración exceda a cantidade esixida pola Lei de contratos do Estado.</p>
<p>VI.-Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral da consellería/Sergas, antes das 14 horas do vixésimo día hábil, contado a partir do seguinte día ó da publicación desta resolución no DOG, ou por correo na forma indicada no artigo 100 do RXCE.</p>
<p>VII.-Apertura de proposicións: a apertura das proposicións admitidas será realizada pola mesa de contratación, reunida no acto público na sala de xuntas da consellería, ás 10 horas do décimo primeiro día natural, contado a partir do seguinte a aquel no que remate o prazo de presentación de ofertas; no caso de que o dito día coincida en sábado ou festivo, a apertura das proposicións terá lugar o seguinte día hábil.</p>
<p>VIII.-Documentación que deberán achega-los licitadores: os documentos que figuran no prego de cláusulas administrativas particulares.</p>
<p>IX.-Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 29 de decembro de 1994.</p>
<p>P.A.</p>
<p>Antonio Fernández-Campa García-Bernardo</p>
<p>Subdirector xeral de Orzamentos e Xestión</p>
<p>Económica</p>

