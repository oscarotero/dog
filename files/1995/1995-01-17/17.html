---
date: '1995-01-17'
id: 8F5A
page: 569
number: 11
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 28 de decembro de 1994, da Dirección Xeral de Recursos Humanos,
  pola que se emprazan as partes interesadas no recurso
  contencioso-administrativo número 01/2447/1994, interposto por Piedad Díaz
  Andrés.
range: Resolución
url: 'https://www.xunta.gal/dog/Publicados/1995/19950117/Anuncio8F5A_gl.html'
---
<p>Notificóuselle ó Servicio Galego de Saúde providencia da Sección Primeira da Sala do Contencioso-Administrativo do Tribunal Superior de Xustiza de Galicia, pola que se admite o recurso contencioso-administrativo nº 1/2447/94, interposto por Piedad Díaz Andrés contra a resolución do 12 de setembro de 1994, desta dirección xeral (DOG nº 187, do 27 de setembro), pola que se resolve definitivamente o concurso voluntario de traslados para a provisión de prazas de persoal facultativo especialista, persoal sanitario non facultativo e persoal non sanitario das institucións sanitarias dependentes do Servicio Galego de Saúde, en concreto no que se refire ás prazas de auxiliar de enfermería dependentes do Centro de Atención Primaria nº 5 de Santiago de Compostela.</p>
<p>En consecuencia, esta dirección xeral acorda, de conformidade, co disposto no artigo 64 da Lei reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento a tódalas persoas interesadas no procedemento e se emprazan para que poidan comparecer como parte en autos na Sección Primeira da Sala do Contencioso-Administrativo do Tribunal Superior de Xustiza de Galicia, no prazo de nove días.</p>
<p>Santiago de Compostela, 28 de decembro de 1994.</p>
<p>Carlos Negreira Souto</p>
<p>Director xeral de Recursos Humanos</p>

