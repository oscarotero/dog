---
date: '1995-05-11'
id: D74A
page: 3516
number: 90
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Resolución do 5 de maio de 1995 pola que se convocan varios cursos dentro do
  programa de formación para informadores xuvenís, dirixidos ó persoal técnico
  dos servicios de información xuvenil.
range: Resolución
url: 'https://www.xunta.gal/dog/Publicados/1995/19950511/AnuncioD74A_gl.html'
---
<p>Dentro dos programas de actividades que a Dirección Xeral de Formación e Emprego ten previsto realizar no ano 1995, co obxecto de dar cumprimento ó disposto no Decreto 53/1994, do 4 de marzo, de creación da Rede Galega de Información e Documentación Xuvenil, que no seu artigo 7 establece entre as funcións da Consellería de Familia, Muller e Xuventude a de «organizar cursos de formación complementaria do persoal das oficinas e puntos de información xuvenil», e conforme as funcións atribuídas polo Decreto 2/1994, do 13 de xaneiro, polo que se establece a estructura orgánica da Consellería de Familia, Muller e Xuventude, convócanse, conxuntamente coa Dirección Xeral de Xuventude, os cursos que figuran no anexo I, que deberán desenvolverse conforme coas seguintes bases:</p>
<p>Primeira.-Solicitudes.</p>
<p>1. As persoas que desexen participar nos cursos programados deberán solicita-lo no modelo oficial de solicitude que figura como anexo II ó final da convocatoria, cuberta en tódolos seus epígrafes, acompañada dunha fotocopia do DNI. Así mesmo, deberá acreditarse o cumprimento do requisito esixido na base 2 do anexo da convocatoria dos respectivos cursos, mediante certificación expedida polo secretario do concello, asociación xuvenil ou entidade da que dependa o servicio de información xuvenil.</p>
<p>2. A falsidade ou ocultación de datos será motivo de exclusión automática.</p>
<p>Segunda.-Prazo.</p>
<p>O prazo de presentación de instancias finaliza 20 días antes do comezo de cada curso que figura no anexo, agás para o curso que comeza en maio, que rematará o día 19 de maio.</p>
<p>Terceira.-Tramitación de solicitudes.</p>
<p>As instancias irán dirixidas ó director xeral de Xuventude e deberán enviarse á Dirección Xeral de Xuventude, edificios administrativos de San Caetano, bloque 3, 1º piso, 15771 Santiago de Compostela.</p>
<p>Seguidamente efectuarase a selección dos participantes e notificaráselle-la admisión directamente ós interesados.</p>
<p>Cuarta.-Requisitos dos participantes.</p>
<p>Os solicitantes dos diferentes cursos convocados deberán estar prestando servicios en oficinas ou puntos de información xuvenil, extremo que deberán acreditar conforme o disposto no punto primeiro destas bases.</p>
<p>Quinta.-Selección.</p>
<p>Terán preferencia:</p>
<p>-Aqueles aspirantes que non realizasen outro curso de similares características ós convocados e os que</p>
<p>solicitándoos en convocatorias anteriores non obtiveran praza.</p>
<p>-O persoal técnico informador de servicios de información xuvenil oficialmente recoñecidos e integrados na Rede Galega de Información Xuvenil.</p>
<p>-O persoal técnico informador de servicios de información xuvenil de nova creación.</p>
<p>A Dirección Xeral de Xuventude reserva para si a facultade de anular un curso se o escaso número de solicitudes non xustificase a súa celebración.</p>
<p>Sexta.-Certificado de asistencia.</p>
<p>Outorgaráselles certificado de asistencia ós alumnos que participen con regularidade no curso cando a súa inasistencia non sexa superior ó 15% das horas lectivas programadas. A superación deste límite, sexa cal sexa a causa, imposibilitará a expedición do certificado e dará lugar á baixa no curso.</p>
<p>ANEXO I</p>
<p>-Curso: de formación básica para responsables de oficinas e puntos de información xuvenil.</p>
<p>1. Obxectivos.</p>
<p>Facilita-la formación introductoria para informadores xuvenís nos puntos de información de Galicia. Proporcionar algúns dos contidos teórico-prácticos, para desenvolver tarefas de organización, clasificación e tratamento da información. Dar a coñece-los elementos fundamentais de cara á orientación na busca dun posto de traballo.</p>
<p>2. Destinatarios.</p>
<p>Persoal técnico de oficinas e puntos de información xuvenil.</p>
<p>3. Desenvolvemento.</p>
<p>Os cursos desenvolveranse en sesións de mañá e tarde conforme o seguinte calendario:</p>
<p>LugaresDatas de celebración</p>
<p>-Centro Coordinador de Información24, 25, 26, 27 de maio</p>
<p>e Documentación Xuvenil-Santiago de Compostela-Centro Coordinador de Información27, 28, 29, 30 de xuño</p>
<p>e Documentación Xuvenil-Santiago de Compostela-Albergue Xuvenil de Gandarío-Bergondo2, 3, 4, 5 de outubro</p>
<p>(A Coruña)-Albergue Xuvenil de Gandarío-Bergondo7, 8, 9, 10 de novembro</p>
<p>(A Coruña)</p>
<p>Duración dos cursos: 30 horas.</p>
<p>Nº de prazas: 30/curso.</p>
<p>-Curso: de marketing e comunicación, e motivación ó autoemprego para oficinas de información xuvenil.</p>
<p>1. Obxectivos.</p>
<p>Coñecer de forma introductoria algúns dos elementos teóricos que dan corpo á intervención</p>
<p>socio-cultural e ó marketing socio-cultural. Traballar e reflexiona-los elementos máis cotiáns e operativos de obtención, tratamento, circulación e clasificación dos documentos e a información. Traballa-las vías de busca de emprego, elaboración de currículums, a entrevista de traballo.</p>
<p>2. Destinatarios.</p>
<p>Responsables técnicos das oficinas e puntos de información xuvenil.</p>
<p>3. Desenvolvemento.</p>
<p>Os cursos desenvolveranse en sesións de mañá e tarde conforme o seguinte calendario:</p>
<p>LugaresDatas de celebración</p>
<p>-Residencia Xuvenil Eijo Caray19, 20, 21, 22 de setembro-Albergue Xuvenil de Gandarío-Bergondo2, 3, 4, 5 de outubro</p>
<p>(A Coruña)-Albergue Xuvenil de Gandarío-Bergondo17, 18, 19, 20 de outubro</p>
<p>(A Coruña)-Albergue Xuvenil Gandarío-Bergondo7, 8, 9, 10 de novembro</p>
<p>(A Coruña)</p>
<p>Duración dos cursos: 30 horas.</p>
<p>Nº de prazas: 30/curso.</p>
<p>-Curso: programas europeos para a mocidade.</p>
<p>1. Obxectivos.</p>
<p>Facilita-la información sobre o abano de programas europeos destinados á mocidade. Dar unha formación básica e práctica sobre aqueles programas máis demandados.</p>
<p>2. Destinatarios.</p>
<p>Persoal técnico de oficinas e puntos de informacion xuvenil.</p>
<p>3. Desenvolvemento.</p>
<p>Os cursos desenvolveranse en sesións de mañá e tarde conforme o seguinte calendario:</p>
<p>LugaresDatas de celebración</p>
<p>-Centro Coordinador de Información9, 20, 21 de xuño</p>
<p>e Documentación Xuvenil-Santiago de Compostela-Centro Coordinador de Información20, 21, 22 de xuño</p>
<p>e Documentación</p>
<p>Xuvenil-Santiago de Compostela-Albergue Xuvenil de Gandarío-Bergondo16, 17, 18 de outubro</p>
<p>(A Coruña)-Albergue Xuvenil Gandarío-Bergondo17, 18, 19 de outubro</p>
<p>(A Coruña)</p>
<p>Duración dos cursos: 24 horas.</p>
<p>Nº de prazas: 30.</p>
<p>Santiago de Compostela, 5 de maio de 1995.</p>
<p>Celso Currás Fernández</p>
<p>Director xeral de Formación e Emprego</p>

