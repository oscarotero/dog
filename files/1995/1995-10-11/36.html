---
date: '1995-10-11'
id: '4E32'
page: 7588
number: 196
agency: CONCELLO DE VIGO
section: VI. ANUNCIOS
title: >-
  Resolución do 26 de setembro de 1995 pola que se convoca poxa para a
  contratación das obras do proxecto de restauración dos muíños cos números 162
  e 163 do catálogo de muíños de auga do Concello de Vigo, sitos en
  Zamáns-Lavadores.
range: Resolución
url: 'https://www.xunta.gal/dog/Publicados/1995/19951011/Anuncio4E32_gl.html'
---
<p>-Obxecto do contrato: será a execución das obras do proxecto de restauración dos muíños cos números 162 e 163 do catálogo de muíños de auga do Concello de Vigo, sitos en Zamáns-Lavadores (Vigo), redactado polo arquitecto Xan Casabella López, con suxeición á memoria, planos, cadros de prezos e porcentaxes e prego de prescricións técnicas.</p>
<p>-Prazo de execución: o prazo de execución do contrato fíxase en catro meses contados a partir da data de sinatura da acta de comprobación de replanteo.</p>
<p>-Prezo: o prezo máximo do contrato fíxase en 6.887.693 ptas., IVE incluído.</p>
<p>-Fianzas: a provisional fíxase no 2% do orzamento do proxecto, e a definitiva no 4% do prezo do contrato.</p>
<p>-Prazo de presentación de proposicións: as proposicións presentaranse a través do rexistro xeral do concello, das 9 as 13 horas, ou mediante correo na forma prevista legalmente, dentro do prazo de vinteseis días naturais seguintes a aquel no que se publique o último anuncio no BOP e Diario Oficial de Galicia.</p>
<p>Durante os oito primeiros días do anuncio no BOP, poderán presentarse reclamacións contra o prego de condicións, de conformidade e cos efectos previstos no artigo 122 do Real decreto lexislativo 781/1986, do 18 de abril.</p>
<p>-Apertura de plicas: terá lugar ás 12 horas do día hábil seguinte ó da terminación do prazo outorgado para a presentación de proposicións na Casa do Concello de Vigo.</p>
<p>-Modelo de proposición.</p>
<p>Don/Dona... con DNI nº... en nome propio (ou en representación de... ), informado/a da poxa convocada polo Concello de Vigo para a execución das obras do proxecto de restauración dos muíños cos números 162 e 163 do catálogo de muíños de auga do Concello de Vigo, sitos en Zamáns-Lavadores (Vigo), segundo anuncio publicado no BOP nº... de data..., e Diario Oficial de Galicia nº... de data..., solicita a súa admisión a el e comprometese, en caso de resultar adxudicatario, a executa-las obras pola cantidade de... ptas, con suxeición ó prego das condicións técnicas e económico-administrativas, que manifesta coñecer e aceptar integramente.</p>
<p>Lugar, data e sinatura do licitador.</p>
<p>Vigo, a 26 de setembro de 1995.</p>
<p>Manuel Pérez Álvarez</p>
<p>Alcalde</p>
<p>95-6530</p>

