---
date: '1995-10-11'
id: 4DA2
page: 7561
number: 196
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 254/1995, do 29 de setembro, polo que se nomean os membros que
  compoñen a Comisión Interdepartamental de Ciencia e Tecnoloxía de Galicia
  (Cicetga).
range: Decreto
url: 'https://www.xunta.gal/dog/Publicados/1995/19951011/Anuncio4DA2_gl.html'
---
<p>De conformidade co Decreto 137/1995, do 10 de maio, que no seu artigo único establece a composición da Comisión Interdepartamental de Ciencia e Tecnoloxía de Galicia, dictado para dar cumprimento á Lei 12/1993, do 6 de agosto, de fomento de investigación e de desenvolvemento tecnolóxico de Galicia, que no seu artigo 11.1º crea a Comisión Interdepartamental de Ciencia e Tecnoloxía de Galicia como órgano encargado da planificación, elaboración, coordinación e seguimento do Plan Galego de Investigación e Desenvolvemento Tecnolóxico de Galicia, e por proposta do conselleiro de Educación e Ordenación Universitaria, en uso das atribucións que lle confire a Lei 1/1983, do 22 de febreiro, reguladora da Xunta e do seu presidente, e logo de deliberación do Consello da Xunta de Galicia na súa reunión do día vintenove de setembro de mil novecentos noventa e cinco,</p>
<p>DISPOÑO:</p>
<p>Artigo 1º</p>
<p>De acordo co disposto no artigo único do Decreto 137/1995, de 10 de maio, que desenvolve o artigo 11.2º da Lei 12/1993, do 29 de xullo, os membros integrantes da Comisión Interdepartamental de Ciencia e Tecnoloxía de Galicia serán os seguintes:</p>
<p>1. O presidente, que será o presidente da Xunta de Galicia.</p>
<p>2. O vicepresidente, que será o conselleiro de Educación e Ordenación Universitaria.</p>
<p>3. Os vocais:</p>
<p>-José Manuel Touriñán López, director xeral de Universidades e Investigación da Consellería de Educación e Ordenación Universitaria.</p>
<p>-José Ángel Veiga Abeledo, director xeral de Organización e Sistemas Informáticos da Consellería da Presidencia e Administración Pública.</p>
<p>-Juan Rodríguez Yuste, director xeral de Planificación Económica e Relacións coa Unión Europea da Consellería de Economía e Facenda.</p>
<p>-José Antonio Redondo López, director xeral do Instituto Galego da Vivenda e Solo da Consellería de Política Territorial, Obras Públicas e Vivenda.</p>
<p>-Joaquín del Moral Crespo, director xeral de Industria da Consellería de Industria e Comercio.</p>
<p>-Ángel Ligero Fraile de Tejada, director xeral de Estructuras e Desenvolvemento Rural da Consellería de Agricultura, Gandería e Montes.</p>
<p>-Ángel Sicart Giménez, director xeral de Patrimonio Histórico e Documental da Consellería de Cultura.</p>
<p>-Jaime Jesús Torres Rey, director xeral de Asistencia Sanitaria do Servicio Galego de Saúde da Consellería de Sanidade e Servicios Sociais.</p>
<p>-Ana Gallego Castro, directora xeral de Formación Pesqueira e Investigación da Consellería de Pesca, Marisqueo e Acuicultura.</p>
<p>-Juan Pedrosa Vicente, director xeral de Relacións Laborais da Consellería de Xustiza, Interior e Relacións Laborais.</p>
<p>-Javier Batán Rodríguez, secretario xeral da Consellería de Familia, Muller e Xuventude.</p>
<p>4. Secretario, actuará como tal, Joaquín Garrido Vázquez como secretario xeral do Plan Galego de Investigación e Desenvolvemento Tecnolóxico.</p>
<p>Disposición derradeira</p>
<p>O presente Decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela o 29 de setembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>95-6457</p>

