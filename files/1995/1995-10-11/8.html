---
date: '1995-10-11'
id: 4DBE
page: 7566
number: 196
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 4 de agosto de 1995, da Delegación Provincial de Ourense, pola
  que se dispón a inscrición e a publicación do convenio colectivo de ámbito
  provincial da empresa Hijos de Ignacio Tabarés, S.L., de Ourense para o ano
  1995.
range: Resolución
url: 'https://www.xunta.gal/dog/Publicados/1995/19951011/Anuncio4DBE_gl.html'
---
<p>Visto o texto do convenio colectivo da empresa Hijos de Ignacio Tabarés, S.L., (código nº 3200492) de Ourense para o ano 1995, con entrada nesta delegación provincial o día 27 de xullo do ano en curso, subscrito en representación da parte económica pola empresa e da parte social polo comité de empresa, en xuntanza celebrada o día 14 de xullo de 1995,</p>
<p>e de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, obrante nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Ourense, 4 de agosto de 1995.</p>
<p>Manuel A. Cao Fernández</p>
<p>Delegado provincial Acctal. de Ourense</p>
<p>Convenio colectivo da empresa Hijos de Ignacio Tabarés, S.L.</p>
<p>Artigo 1º.-Partes contratantes.</p>
<p>Subscriben o presente convenio a totalidade dos representantes de persoal e a patronal da compañía Hijos de Ignacio Tabarés, S.L., ambas con lexitimidade suficiente para a súa sinatura nos termos do artigo 87 do Estatuto dos traballadores.</p>
<p>Artigo 2º.-Ámbito de aplicación:</p>
<p>Nos seus aspectos territorial, funcional e persoal o presente convenio afectará á empresa Hijos de Ignacio Tabarés, S.L. e, así mesmo, ás relacións laborais entre a empresa e os traballadores que nela presten os seus servicios, en calquera dos seus centros de traballo.</p>
<p>Artigo 3º.-Vixencia.</p>
<p>O presente convenio entra en vigor o día 1 de xullo de 1995 con independencia da data do seu rexistro ou publicación no BOP.</p>
<p>Artigo 4º.-Duración.</p>
<p>O presente convenio durará ata o 31 de xuño de 1996. Prorrogarase automaticamente por un período de un ano se non é denunciado por algunha das partes cunha anticipación de polo menos sesenta días á data do seu vencemento.</p>
<p>Artigo 5º.-Compensación e absorción.</p>
<p>As condicións que establece o presente convenio son compensables e absorbibles en cómputo anual conforme a lexislación vixente, respectándose en todo caso as situación persoais que, a modo de complementos varios, viñesen percibindo os traballadores á entrada en vigor do presente convenio, conxelándose</p>
<p>a contía e concepto e consolidándose na estructura do salario.</p>
<p>Artigo 6º.-Xornada laboral.</p>
<p>Será de corenta horas semanais distribuída de luns a sábado.</p>
<p>Artigo 7º.-Vacacións.</p>
<p>O persoal afectado polo presente convenio desfrutará un período anual de vacacións de trinta días naturais. O período de desfrute fixarase de común acordo entre a empresa e os traballadores, conforme dispón a lexislación vixente. Como consecuencia da actividade productiva da empresa, queda establecido que en ningún caso os traballadores poderán desfrutar vacacións nos meses de xullo, agosto e decembro.</p>
<p>Artigo 8º.-Condicións económicas.</p>
<p>Os salarios do presente convenio son os establecidos na táboa salarial anexa.</p>
<p>Artigo 9º.-Antigüidade.</p>
<p>O persoal comprendido no presente convenio percibirá aumentos periódicos por anos de servicio consistentes no aboamento de cuadrienios na contía do 5% do salario base correspondente á categoría en que se encontre clasificado.</p>
<p>Artigo 10º.-Gratificacións extraordinarias.</p>
<p>Todo o persoal afectado polo presente convenio percibirá tres pagas extraordinarias consistentes nunha mensualidade de salario base máis a antigüidade. As ditas pagas serán aboadas:</p>
<p>a) Paga de verán: dentro da segunda quincena de xullo</p>
<p>b) Paga de nadal: dentro dos primeiros vintedous días de decembro</p>
<p>c) Paga de beneficios: dentro da segunda quincena de marzo</p>
<p>Artigo 11º.-Plus de transporte.</p>
<p>Tódolos traballadores percibirán un plus de transporte de 7.500 pesetas mensuais aplicándose a dita cantidade por doce mensualidades.</p>
<p>Artigo 12º.-Período de proba.</p>
<p>Establécese un período de proba para tódolos traballadores contratados durante a vixencia do presente convenio, que será o seguinte:</p>
<p>-Grupos de tarifa 1 e 2: 6 meses.</p>
<p>-Grupos de tarifa 3 a 8: 3 meses.</p>
<p>-Grupos de tarifa 8 e seguintes: 15 días laborais.</p>
<p>Artigo 13º.-Mobilidade funcional.</p>
<p>A mobilidade funcional no seo da empresa non terá outras limitacións que as esixidas polas titulacións académicas ou profesionais precisas para exerce-la prestación laboral e pola pertenza ó grupo profesional.</p>
<p>Para estes efectos entenderanse como grupos prefesionais asimilados os 6, 7 e 8.</p>
<p>Artigo 14º.-Mobilidade xeográfica.</p>
<p>Desprazamento: a empresa poderá despraza-lo seu persoal a outros centros de traballo distintos a aquel no que presten os seus servicios durante calquera prazo de tempo, fundamentando o citado desprazamento en razóns técnicas, organizativas, de producción ou ben por contratacións referidas á actividade empresarial.</p>
<p>Traslado: enténdese por traslado o desprazamento a outro centro de traballo que implique un cambio de domicilio. Enténdese que un desprazamento implica cambio de domicilio cando o centro de traballo do novo destino diste máis de sesenta quilómetros do seu centro actual ou do seu domicilio actual.</p>
<p>Artigo 15º.-Comisión paritaria.</p>
<p>Establécese unha comisión paritaria para a interpretación, vixilancia e cumprimento do pactado no convenio formada por catro membros, dous da parte empresarial e dous dos traballadores.</p>
<p>Artigo 16º.-Disposicións transitorias.</p>
<p>No non previsto no presente convenio aplicarase o que dispoña a lexislación vixente.</p>
<p>Artigo 17º.-Disposición derradeira.</p>
<p>Acórdase que a comisión paritaria a que alude o artigo 15 quede formada por Igancio Tabarés González e César Rodríguez Álvarez pola empresa e polos traballadores, Fernando Rodríguez Pérez e Antonio Pereira Corral.</p>
<p>ANEXO</p>
<p>TÁBOA SALARIAL</p>
<p>Categoría profesional  Salario base mensual</p>
<p>Grupo 1:</p>
<p>Director xerente99.000</p>
<p>Grupo 2:</p>
<p>Xefe de administración92.000</p>
<p>Xefe de compras92.000</p>
<p>Xefe de vendas92.000</p>
<p>Supervisor92.000</p>
<p>Grupo 3:</p>
<p>Xefe de almacén81.000</p>
<p>Encargado de establecemento81.000</p>
<p>Grupo 4:</p>
<p>Viaxante77.000</p>
<p>Oficial administrativo77.000</p>
<p>Analista77.000</p>
<p>Grupo 5:</p>
<p>Chofer75.000</p>
<p>Grupo 6:</p>
<p>Auxiliar administrativo72.000</p>
<p>Auxiliar ordenador72.000</p>
<p>Auxiliar contabilidade72.000</p>
<p>Mozo especialista72.000</p>
<p>Grupo 7:</p>
<p>Dependente71.000</p>
<p>Mozo supermercado71.000</p>
<p>Auxiliar caixa-repoñedor71.000</p>
<p>Auxiliar caixa-dependente71.000</p>
<p>Mozo-auxiliar chofer71.000</p>
<p>Grupo 8:</p>
<p>Telefonista68.000</p>
<p>Mozo reparto68.000</p>
<p>Mozo repoñedor68.000</p>
<p>Persoal limpeza68.000</p>
<p>95-05804</p>

