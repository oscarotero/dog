---
date: '1995-10-11'
id: '4E12'
page: 7586
number: 196
agency: UNIVERSIDADE DA CORUÑA
section: VI. ANUNCIOS
title: >-
  Resolución do 3 de outubro de 1995 pola que se anuncia concurso público, por
  procedemento aberto, para a subministración dun sistema de acceso en rede ás
  bases de datos en disco óptico para o servicio de biblioteca (expediente
  número 1050/1995).
range: Resolución
url: 'https://www.xunta.gal/dog/Publicados/1995/19951011/Anuncio4E12_gl.html'
---
<p>Convócase concurso público, por procedemento aberto, polo trámite de urxencia, para a subministración dun sistema de acceso en rede ás bases de datos en disco óptico para o servicio de biblioteca.</p>
<p>O prego de cláusulas administrativas particulares para a contratación de subministración por concurso público pódese retirar na xerencia, Servicio de Xestión Económica, na sede do rectorado sita en r/ Maestranza, s/n, A Coruña, de luns a venres e de 9 a 14 horas.</p>
<p>As propostas presentaranse no rexistro xeral da universidade, r/ Maestranza, s/n, de luns a venres e de 9 a 14 horas.</p>
<p>O prazo de presentación de proposicións rematará ás 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia.</p>
<p>A apertura de proposicións celebrarase o terceiro día hábil seguinte ó do remate do prazo de presentación de proposicións, ás 11 horas da mañá na sala de xuntas da xerencia; se este día coincide en sábado realizarase o luns seguinte á mesma hora.</p>
<p>Orzamento de contratación: once millóns de pesetas (11.000.000 de ptas.).</p>
<p>Garantía provisional: duascentas vinte mil pesetas (220.000 ptas.).</p>
<p>A Coruña, 3 de outubro de 1995.</p>
<p>P.D. (Resolución 30-3-1990)</p>
<p>José María Pujalte Giménez</p>
<p>Xerente da Universidade da Coruña</p>
<p>9506505</p>

