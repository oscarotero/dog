---
date: '1995-01-03'
id: '8812'
page: 100
number: 2
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 29 de novembro de 1994, da Delegación Provincial de Lugo, polo que
  se somete ó trámite de información pública o levantamento de actas previas
  correspondente ós expedientes 3.575 A.T. e 3.623 A.T.
range: Edicto
url: 'https://www.xunta.gal/dog/Publicados/1995/19950103/Anuncio8812_gl.html'
---
<p>En cumprimento do disposto nos artigos 52 da Lei de expropiación forzosa do 16 de decembro de 1954 e 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2.619/1966, do 20 de outubro, e declarada polo Decreto 349/1994 (Diario Oficial de Galicia nº 229, do 28-11-94) a urxente ocupación dos bens e dereitos afectados, indicados na relación que se publicou no Boletín Oficial da provincia de Lugo do 19-4-94 faise saber a tódolos afectados pola execución dos proxectos que a seguir se indican, propiedade da empresa Unión Eléctrica-Fenosa, S.A. con domicilio na Coruña, Fernando Macías, 2.</p>
<p>-Liña M.T., 20 kV Os Peares-Oleiros, no termo municipal de Carballedo (Expediente 3.575 A.T.).</p>
<p>-Liña M.T. 20 kV Oleiros-Castro, no termo municipal de Carballedo (Expediente 3.623 A.T.).</p>
<p>que o representante da Administración dará comezo sobre o terreo ó levantamento das actas previas á ocupación dos predios contidos nas relacións publicadas no Boletín Oficial da provincia de Lugo do 19-4-94 e expostas nos taboleiros oficiais das casas do concello e no desta delegación provincial, sita en Lugo, rúa-Pascual Veiga, 12-14.</p>
<p>Advírtese os interesados afectados, que serán ademais notificados individualmente, sinalándolles día e hora para o levantamento das actas, que poderán formular alegacións por escrito ante esta delegación ata o momento de levanta-las mesmas, para os únicos efectos de rectificar posibles erros na relación dos bens afectados.</p>
<p>Lugo, 29 de novembro de 1994.</p>
<p>Jesús Bendaña Suárez</p>
<p>Delegado provincial de Lugo</p>

