---
date: '1995-01-03'
id: '8856'
page: 109
number: 2
agency: CONCELLO DE PONTEVEDRA
section: VI. ANUNCIOS
title: >-
  Resolución do 2 de novembro de 1994 pola que se anuncia o concurso para a
  construcción e subseguinte explotación en réxime de concesión administrativa
  dun aparcamento subterráneo na praza de Barcelos.
range: Resolución
url: 'https://www.xunta.gal/dog/Publicados/1995/19950103/Anuncio8856_gl.html'
---
<p>Obxecto: a adxudicación mediante concurso dunha concesión administrativa para o uso privativo do subsolo da praza de Barcelos coa construcción de aparcamento subterráneo e a subseguinte explotación e xestión do servicio de estacionamento público na zona definida no anteproxecto.</p>
<p>Fianzas provisional e definitivas: depositaranse na Caixa da Corporación contratante, na forma admitida en dereito; a fianza provisional terá unha contía fixa de 5.000.000 de ptas. A fianza definitiva pola construcción do aparcamento e a fianza definitiva pola</p>
<p>explotación do aparcamento construído constituiranse nas contías sinaladas no prego de condicións.</p>
<p>Clasificación: grupo B, subgrupo 2, categoría F.</p>
<p>Presentación de proposicións: no rexistro xeral deste Concello, durante o prazo de 30 días hábiles, contados a partir do seguinte ó da inserción desta anuncio no Diario Oficial de Galicia.</p>
<p>Documentos que presentarán: apartado 12 do prego de condicións.</p>
<p>Apertura de pregos: as doce horas do día seguinte hábil ó da terminación do prazo de presentación de proposicións, se coincidise en sábado a apertura celebrarase o seguinte día hábil.</p>
<p>MODELO DE PROPOSICIÓN</p>
<p>Don/dona..., domiciliado/a en..., actuando en representación de... (ou en nome propio), informado/a do contido dos pregos de prescricións técnicas e condicións xurídicas e económico-administrativas reguladoras do concurso convocado polo Concello de Pontevedra para a adxudicación da construcción e subseguinte explotación e xestión dun aparcamento público no subsolo da praza de Barcelos na cidade de Pontevedra, acéptaos na súa integridade e comprométese a tomar ó seu cargo a concesión administrativa para a construcción e subseguinte explotación do aparcamento subterráneo da praza de Barcelos conforme o proxecto técnico de execución e demais documentación técnica que xunta, para o cal formula a seguinte oferta e compromiso:</p>
<p>1º) Execución das obras e instalacións do aparcamento segundo o proxecto de execución que se xunta, polo orzamento total de... pesetas.</p>
<p>2º) As obras do proxecto executaranse no prazo de 16 meses e conforme os pregos de condicións.</p>
<p>3º) A concesión administrativa terá unha duración de... anos contados a partir da finalización das obras e a recepción provisional delas.</p>
<p>4º) O aparcamento proxectado canta con... plantas e ... prazas.</p>
<p>5º) O prezo por praza de estacionamento para cesión permanente é de... pesetas e a cota anual (ou mensual) por mantemento, asignada a este tipo de prazas, que satisfará o usuario, de... pesetas.</p>
<p>6º) O prezo das prazas de estacionamento en réxime de alugueiro horario é de... pesetas por hora ou fracción.</p>
<p>7º) O canon que satisfará o Concello será de... ptas. por praza de estacionamento, sendo canon global anual por tódalas prazas de... pesetas.</p>
<p>En proba de conformidade asina a presente proposta en..., ... de... de 1994.</p>
<p>Pontevedra, 2 de novembro de 1994.</p>
<p>Francisco J. Cobián Salgado</p>
<p>Alcalde</p>
<p>Julio Dapena Outomuro</p>
<p>Secretario xeral</p>

