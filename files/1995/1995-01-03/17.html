---
date: '1995-01-03'
id: '87E2'
page: 95
number: 2
agency: CONSELLO DE UNIVERSIDADES
section: IV. OPOSICIÓNS E CONCURSOS
title: >-
  Resolución do 19 de decembro de 1994, da Secretaría Xeral do Consello de
  Universidades, pola que se anuncia a data en que se celebrarán os sorteos para
  designa-los vocais que integran as comisións que xulgarán os concursos para a
  provisión de vacantes dos corpos docentes universitarios.
range: Resolución
url: 'https://www.xunta.gal/dog/Publicados/1995/19950103/Anuncio87E2_gl.html'
---
<p>Convocadas a provisión as prazas dos corpos docentes universitarios que se relacionan no anexo adxunto, e dándolle cumprimento ó disposto no artigo 6º do Real decreto 1.888/1984, do 26 de setembro (Boletín Oficial del Estado do 26 de outubro); artigo 1º do Real decreto 1.427/1986, do 13 de xuño (Bo</p>
<p>letín Oficial del Estado do 11 de xullo), e o artigo 17, e) do Real decreto 552/1985, do 2 de abril (Boletín Oficial del Estado do 27).</p>
<p>Esta secretaría xeral resolveu sinala-la celebración dos sorteos correspondentes ás prazas reseñadas no citado anexo, co fin de designa-los membros das comisións que han de ser elixidos por este procedemento para o día 12 de xaneiro de 1995 ás 10 horas, e realizaranse estes polo sistema informático aprobado pola Comisión Académica do Consello de Universidades na súa sesión do 25 de xuño de 1985, de modo secuencial, segundo a orde en que figuran relacionados no anexo citado.</p>
<p>Os devanditos sorteos celebraranse no Consello de Universidades (Cidade Universitaria, s/n, 28040 Madrid).</p>
<p>Das citadas relacións e no momento do sorteo serán excluídos aqueles profesores que:</p>
<p>-Pertenzan á mesma universidade a que lle corresponda a praza.</p>
<p>-Fosen designados para formar parte da comisión titular pola universidade á que lle corresponda a praza.</p>
<p>-Sexan aspirantes e pertenzan á mesma área de coñecemento á que lle corresponda a praza.</p>
<p>As reclamacións contra as referidas relacións formularanse antes do día 7 de xaneiro, dirixidas á Secretaría Xeral do Consello de Universidades (Cidade Universitaria, s/n, 28040 Madrid).</p>
<p>Nos concursos nos que non existan suficientes profesores do corpo e área de coñecemento a que corresponde a praza, haberá que aterse ó previsto no artigo 1º do Real decreto 1.427/1986, do 13 de xuño, que modifica o artigo 6º.9 do Real decreto 1.888/1984, do 26 de setembro.</p>
<p>O que lle comunico a V.I. para o seu coñecemento e efectos.</p>
<p>Madrid, 19 de decembro de 1994.</p>
<p>Miguel A. Quintanilla Fisac</p>
<p>Secretario xeral do Consello de Universidades</p>
<p>UNIVERSIDADE DA CORUÑA</p>
<p>Concursos convocados por Resolución do 1-6-1994 (BOE do 29).</p>
<p>Se é o caso, indícase entre parénteses o número de prazas.</p>
<p>O número de orde corresponde ó da resolución citada.</p>
<p>Concurso nº 025. Nº sorteo 27.215.</p>
<p>Corpo: Catedráticos de universidade.</p>
<p>Área de coñecemento: Historia da arte.</p>
<p>Presidente titular: Alberto Villar Movellán.</p>
<p>Vocal secretario titular: José Manuel García Iglesias.</p>
<p>Concursos convocados por Resolución do 30-6-1994 (BOE do 27-7).</p>
<p>Se é o caso, indícase entre parénteses o número de prazas.</p>
<p>O número de orde corresponde ó da resolución citada.</p>
<p>Concurso nº 047. Nº sorteo 27.216.</p>
<p>Corpo: Profesores titulares de escola universitaria.</p>
<p>Área de coñecemento: Economía aplicada.</p>
<p>Presidente titular: Juan J. Fernández Caínzos.</p>
<p>Vocal secretario titular: Antonio J. Grandío Dopico.</p>

