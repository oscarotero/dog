---
date: '1995-01-25'
id: 92AE
page: 818
number: 17
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Anuncio do 27 de decembro de 1994, da Delegación Provincial da Coruña, polo
  que se somete a información pública a solicitude de urxente ocupación de bens
  e dereitos afectados polas instalacións eléctricas que se indican, a prol da
  entidade mercantil Unión Eléctrica-Fenosa, S.A. (Expediente número 52.750).
range: Anuncio
url: 'https://www.xunta.gal/dog/Publicados/1995/19950125/Anuncio92AE_gl.html'
---
<p>De conformidade co disposto no artigo 31 do Regulamento da Lei do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2.619/1966, do 20 de outubro, sométese a información pública a solicitude de Unión Eléctrica-Fenosa, S.A., co enderezo na r/ Fernando Macías, 2, 15004 A Coruña, de declaración de urxente ocupación para a expropiación forzosa e imposición de servidumes de paso, sobre os bens e dereitos que se afectan pola instalación da liña eléctrica a 132 kV, Mera-Cedeira, dobre circuíto en 680 m, e simple circuíto en 13.700 m de lonxitude, nos concellos de Ortigueira, Cerdido e Cedeira.</p>
<p>A declaración de utilidade pública da devandita instalación, que foi outorgada con data 14 de xuño de 1994, leva implícita, en todo caso, a necesidade de ocupación dos bens ou adquisición dos dereitos afectados, así como a imposición da servidume de paso de enerxía eléctrica, segundo o artigo 14.1 do Decreto 2.619/1966.</p>
<p>En consecuencia, calquera persoa dentro dos quince días seguintes ós da publicación deste anuncio</p>
<p>que se inserirá no Diario Oficial de Galicia, no Boletín Oficial da provincia, no xornal La Voz de Galicia e nos taboleiros de edictos dos concellos de Ortigueira, Cerdido e Cedeira, e os interesados propostos como titulares dos predios afectados contidos nas adxuntas relacións, ós que se lles practicará notificación individual, cos que non foi posible o mutuo acordo, en igual prazo, conforme o artigo 16 do Decreto 2.619/1966, poderán aportar por escrito os datos oportunos para rectificar posibles erros das devanditas relacións, así como formula-las alegacións en razón do disposto nos artigos 25 e 26 do decreto, para tal efecto estará exposto o expediente cos planos de situación e parcelario da instalación nesta delegación, sita no edificio administrativo Monelos, 15071 A Coruña, en horas de oficina.</p>
<p>Cando os interesados neste procedemento sexan descoñecidos, se ignore o lugar da notificación ou medio que permita ter constancia da recepción, a notificación farase conforme o artigo 59.4 da Lei de réxime xurídico das administracións públicas e do procedemento administrativo común (Lei 30/1992, do 26 de novembro).</p>
<p>En todo caso, os propietarios afectados poderán solicitar a través deste organismo expropiante que o peticionario lles facilite os demais datos que consideren precisos para a identificación dos seus bens, segundo o artigo 15 do Decreto 2.619/1966.</p>
<p>A Coruña, 27 de decembro de 1994.</p>
<p>Juan Ignacio Lizaur Otero</p>
<p>Delegado provincial da Coruña</p>

