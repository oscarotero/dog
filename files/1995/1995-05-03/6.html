---
date: '1995-05-03'
id: D47E
page: 3
number: 84
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 24 de abril de 1995 pola que se regulan, para o curso 1994-1995, as
  probas de aptitude para o acceso ás facultades, escolas técnicas superiores e
  colexios universitarios na Comunidade Autónoma de Galicia.
range: Orde
url: 'https://www.xunta.gal/dog/Publicados/1995/19950503/AnuncioD47E_gl.html'
---
<p>A Orde do 9 de xuño de 1993 (Boletín Oficial del Estado do 10) introduce modificacións na estruc</p>
<p>tura e organización das probas de aptitude para o acceso á universidade.</p>
<p>Na citada orde vincúlase a realización do comentario de texto á proba de lingua castelá e autorízase ás comunidades autónomas con lingua propia para que adapten esta modificación ás súas circunstancias.</p>
<p>Por outra banda, o Consello de Universidades nas súas orientacións para a posta en práctica das modificacións das probas de acceso á universidade determina «As universidades deberán adopta-la solución que consideren máis oportuna, de acordo coas súas particulares circunstancias, para garanti-los obxectivos perseguidos polas modificacións legais introoducidas, que poidan resumirse na consecución da maior obxectividade posible e a máxima xustiza e equidade dos resultados»; por tanto cómpre adapta-la realización das probas de acceso á universidade á situación concreta desta Comunidade Autónoma.</p>
<p>En consecuencia, en virtude da disposición derradeira primeira da Orde do 9 de xuño de 1993, esta Consellería de Educación e Ordenación Universitaria,</p>
<p>DISPÓN:</p>
<p>Artigo 1º</p>
<p>Os alumnos, á hora de formula-la preinscrición de matrícula para o acceso das probas de acceso á universidade, vincularán a realización do exame de comentario de texto ó de lingua galega ou ó de lingua castelá.</p>
<p>Artigo 2º</p>
<p>Para a realización dos exames de lingua galega e de lingua castelá os alumnos poderán elixir entre dúas opcións. A primeira delas vinculada ó texto obxecto de comentario, e a segunda a outro texto distinto, co fin de amplia-la opcionalidade á hora de responder ás cuestións propostas.</p>
<p>Disposicións derradeiras</p>
<p>Primeria.-Autorízase a Dirección Xeral de Ordenación Universitaria e Política Científica e a Dirección Xeral de Ordenación Educativa e Centros para que dicten as normas de aplicación que se consideren precisas ou convenientes para o desenvolvemento da presente orde.</p>
<p>Segunda.-A presente orde entrará en vigor o día seguinte ó da súa publicación.</p>
<p>Santiago de Compostela, 24 de abril de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>

