---
date: '1995-05-03'
id: D4D6
page: 3
number: 84
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 12 de abril de 1995 pola que se anuncia concurso aberto para a
  contratación da obra de separata da urbanización do polígono de Esteiro en
  Ferrol (A Coruña).
range: Resolución
url: 'https://www.xunta.gal/dog/Publicados/1995/19950503/AnuncioD4D6_gl.html'
---
<p>Cumpridos os trámites regulamentarios no correspondente expediente administrativo, o Instituto Galego da Vivenda e Solo anuncia a contratación, polo sistema de concurso aberto, da seguinte obra:</p>
<p>Obxecto: separata da urbanización do polígono de Esteiro en Ferrol, A Coruña.</p>
<p>Orzamento: 188.958.924 pesetas.</p>
<p>Sistema de adxudicación: concurso aberto.</p>
<p>Prazo de execución: 4 meses.</p>
<p>Fianza provisional: dispensada en aplicación do Real decreto 1883/1979, do 1 de xuño.</p>
<p>Fianza definitiva: 7.558.357 pesetas.</p>
<p>Clasificación esixida: G-4, E-1, I-1.</p>
<p>Categoría do contrato: e, e, d.</p>
<p>Documentos de interese para os licitadores: o prego de cláusulas administrativas particulares, así como o prego de prescricións técnicas que rexirán a contratación estarán de manifesto e á disposición dos concursantes para o seu exame durante o prazo de presentación de proposicións na Dirección Xeral do Instituto Galego da Vivenda e Solo, na Área Central</p>
<p>do Polígono das Fontiñas en Santiago de Compostela, das 9 ás 14 horas de luns a venres.</p>
<p>Modelo de proposición: proposición económica, formulada estrictamente conforme o modelo que se xunta no anexo I do prego de cláusulas administrativas particulares.</p>
<p>Prazo de presentación: as proposicións presentaranse no rexistro xeral do Instituto Galego da Vivenda e Solo antes das 14 horas do vixésimo día hábil, que non coincida en sábado, seguinte ó da publicación deste anuncio no Boletín Oficial del Estado.</p>
<p>Apertura de proposicións: a Mesa de Contratación reunirase en sesión pública ás 10 horas do décimo día natural, contado a partir do último día de presentación de proposicións, na sala de xuntas do Instituto Galego da Vivenda e Solo. De coincidir en sábado ou festivo a mesa reunirase o primeiro día hábil seguinte.</p>
<p>Documentos que deben aporta-los licitadores: serán os indicados na cláusula 3ª do prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 12 de abril de 1995.</p>
<p>P.D. (Orde 13-12-1993).</p>
<p>José A. Fernández Vázquez</p>
<p>Secretario xeral da Consellería de Política Territorial, Obras Públicas e Vivenda.</p>

