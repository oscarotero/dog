---
date: '1995-09-22'
id: 46EE
page: 7
number: 183
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 3 de agosto de 1995 pola que se anuncia convocatoria pública para a
  provisión, polo sistema de libre designación, de un posto de traballo vacante
  na Secretaría Xeral para o Turismo.
range: Orde
url: 'https://www.xunta.gal/dog/Publicados/1995/19950922/Anuncio46EE_gl.html'
---
<p>De conformidade co establecido no Decreto 261/1994, do 29 de xullo (DOG nº 158, do 17 de agosto), polo que se modifica a estructura orgánica dos servicios centrais da Secretaría Xeral para o Turismo e segundo o disposto no artigo 27.2º da Lei 4/1988, do 26 de maio, reformada pola Lei 3/1995, do 10 de abril, da función pública de Galicia, e no uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, o posto de traballo que se relaciona no anexo I desta orde.</p>
<p>Segundo.-Poderán concorrer a ela tódolos funcionarios que reúnan os requisitos que se esixen e se epecifican no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería da Presidencia e Administración Pública ou en calquera das oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. O prazo para a presentación das instancias será de quince días hábiles, contados a partir do día seguinte ó da publicación desta orde no Diario Oficial de Galicia. O modelo de solicitude sinálase no anexo II.</p>
<p>Cuarto.-Os aspirantes deberán unir á súa solicitude un currículum vitae e xustificar mediante certificación ou copia compulsada os méritos que aleguen.</p>
<p>Quinto.-O nomeamento dos funcionarios con destino definitivo noutra Administración pública ou que presten os seus servicios na Comunidade Autónoma como consecuencia dunha comisión de servicios concedida conforme o disposto na disposición transitoria oitava, punto 4º da Lei 30/1984, do 2 de agosto, que resultasen seleccionados para ocupa-los postos de traballo anunciados, estarán condicionados a que a súa Administración emita informe favorable sobre eles, conforme o previsto no Real decreto 28/1990, do 15 de xaneiro, e demais disposicións concordantes.</p>
<p>Sexto.-A resolución desta convocatoria farase pública no DOG e poderase declarar deserto o posto de traballo que se relaciona no anexo I, de considerarse oportuno.</p>
<p>Sétimo.-O prazo de toma de posesión será de tres días se o destino anterior estivera na mesma localidade, ou de un mes se estivera en localidade distinta ou levase consigo o reingreso ó servicio activo.</p>
<p>O prazo de toma de posesión comezará a contarse o día seguinte ó do seu cesamento que deberá producirse dentro dos tres días seguintes ó da publicación no DOG ou desde a data en que se lle comunique a resolución do traslado á Comunidade Autónoma, para o caso dos funcionarios doutras administracións públicas.</p>
<p>Si a resolución comporta o reingreso ó servicio activo, o prazo de toma de posesión comezará a contar desde a data seguinte ó da publicación da resolución.</p>
<p>Oitavo.-Contra a presente orde, que esgota a vía administrativa, poderase interpoñer recurso contencioso-administrativo previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses, a partir da súa publicación, despois de comunicalo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 3 de agosto de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO I</p>
<p>Código: PRP050000015770001.</p>
<p>Denominación do posto: secretaría dirección.</p>
<p>Centro directivo: Secretaría Xeral para o Turismo.</p>
<p>Localidade: Santiago de Compostela.</p>
<p>Corpo ou escala: Administración xeral.</p>
<p>Grupo: D.</p>
<p>Nivel: 18.</p>
<p>Específico: 506.772.</p>
<p>6129</p>

