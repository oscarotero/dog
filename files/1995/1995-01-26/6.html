---
date: '1995-01-26'
id: '9196'
page: 830
number: 18
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de xaneiro de 1995 pola que se autoriza o cesamento de actividades
  do centro privado Santa Ana, de Santiago de Compostela (A Coruña).
range: Orde
url: 'https://www.xunta.gal/dog/Publicados/1995/19950126/Anuncio9196_gl.html'
---
<p>Examinado o expediente incoado pola titularidade do centro privado Santa Ana, de Santiago de Compostela (A Coruña) en solicitude de cesmento de actividades do dito centro.</p>
<p>Resultado que o antedito centro privado obtivo a autorización provisional por Orde do 10 de abril de 1975.</p>
<p>Resultando que o expediente foi tramitado regulamentariamente pola Delegación Provincial de Educación e Ordenación Universitaria da Coruña.</p>
<p>Resultando que a devandita delegación provincial elevou proposta favorable sobre a referida petición, xuntando o preceptivo informe, así mesmo favorable, da Inspección de Educación.</p>
<p>Visto o Real decreto 332/1992, do 3 de abril, que regula as autorizacións de cesamento de actividades (BOE do 9).</p>
<p>Considerando que os alumnos do centro non van atopar problemas de escolarización, polo que a continuidade do ensino non se prexudica.</p>
<p>Esta consellería dispón:</p>
<p>Autorizar, de acordo cos informes emitidos, o cesamento de actividades do centro privado que se relaciona no anexo da presente orde, quedando nulas e sen ningún efecto as disposicións que autorizan o funcionamento legal do dito nivel no devandito centro.</p>
<p>Santiago de Compostela, 9 de xaneiro de 1995.</p>
<p>Juan Piñeiro Permuy</p>
<p>Conselleiro de Educación e Ordenación</p>
<p>Universitaria</p>
<p>ANEXO QUE SE CITA</p>
<p>Provincia da Coruña</p>
<p>Concello: Santiago de Compostela</p>
<p>Localidade: Santiago de Compostela.</p>
<p>Enderezo: San Pedro de Mezonzo, 24</p>
<p>Denominación: Santa Ana</p>
<p>Titular: Carmen Evilasia Álvarez Iglesias</p>
<p>Autorización do cesamento de actividades do centro.</p>

