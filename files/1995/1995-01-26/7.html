---
date: '1995-01-26'
id: 919A
page: 831
number: 18
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de xaneiro de 1995 pola que se autoriza o cesamento de actividades
  do centro privado de educación preescolar Toki-Alai, da Coruña.
range: Orde
url: 'https://www.xunta.gal/dog/Publicados/1995/19950126/Anuncio919A_gl.html'
---
<p>Examinado o expediente incoado pola titularidade do centro privado de educación preescolar Toki-Alai, da Coruña, en solicitude de cesamento de actividades do dito centro.</p>
<p>Resultado que o antedito centro privado obtivo a autorización provisional por Orde do 28 de decembro de 1966.</p>
<p>Resultando que o expediente foi tramitado regulamentariamente pola Delegación Provincial de Educación e Ordenación Universitaria da Coruña.</p>
<p>Resultando que a devandita delegación provincial elevou proposta favorable sobre a referida petición, xuntando o preceptivo informe, así mesmo favorable, da Inspección de Educación.</p>
<p>Visto o Real decreto 332/1992, do 3 de abril, que regula as autorizacións de cesamento de actividades (BOE do 9).</p>
<p>Considerando que os alumnos do centro non van atopar problemas de escolarización, polo que a continuidade do ensino non se prexudica.</p>
<p>Esta consellería dispón:</p>
<p>Autorizar, de acordo cos informes emitidos, o cesamento de actividades do centro privado que se relaciona no anexo da presente orde, quedando nulas e sen ningún efecto as disposicións que autorizan o funcionamento legal do dito nivel no devandito centro.</p>
<p>Santiago de Compostela, 9 de xaneiro de 1995.</p>
<p>Juan Piñeiro Permuy</p>
<p>Conselleiro de Educación e Ordenación</p>
<p>Universitaria</p>
<p>ANEXO QUE SE CITA</p>
<p>Provincia da Coruña</p>
<p>Concello: A Coruña</p>
<p>Localidade: A Coruña</p>
<p>Enderezo: Pérez Lugín, 5</p>
<p>Denominación: Toki-Alai</p>
<p>Titular: María de los Ángeles Mora Carnero</p>
<p>Autorización do cesamento de actividades do centro.</p>

