---
date: '1995-05-23'
id: F5BE
page: 3
number: 97
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 28 de abril de 1995, da Dirección Xeral de Pesca e Industrias
  Pesqueiras, pola que se anuncia licitación para a adquisición de
  subministración polo procedemento de contratación directa.
range: Resolución
url: 'https://www.xunta.gal/dog/Publicados/1995/19950523/AnuncioF5BE_gl.html'
---
<p>Obxecto: adquisición dun carro varadeiro con destino ó porto pesqueiro de Laxe.</p>
<p>Prazo de execución: tres meses contados a partir do día seguinte ó de asinamento do contrato.</p>
<p>Orzamento: catro millóns duascentas trinta e cinco mil pesetas (4.235.000 ptas.).</p>
<p>Documentación de interese para os licitadores: a documentación poderá solicitarse na Dirección Xeral de Pesca e Industrias Pesqueiras (r/ Sar nº 75, Santiago de Compostela), ou en calquera das delegacións territoriais da Consellería de Pesca, Marisqueo e Acuicultura, nos días e horas hábiles de oficina durante o prazo de presentación de proposicións.</p>
<p>Lugar e prazo de presentación de proposicións: as proposicións terán que presentarse en sobre cerrado no rexistro xeral da Consellería de Pesca, Marisqueo e Acuicultura, ou envialas por correo dentro</p>
<p>do prazo de admisión sinalado conforme o disposto no artigo 100 do Regulamento xeral de contratación do Estado. O prazo de admisión rematará ás catorce horas do décimo día hábil seguinte ó da publicación desta resolución no Diario Oficial de Galicia. De coincidir en sábado o prazo entenderase prorrogado ata as 14 horas do seguinte día hábil.</p>
<p>Apertura de proposicións: en acto público ás 10 horas do primeiro día hábil, que non coincida en sábado, no que se cumpran cinco días naturais, contados desde a data seguinte ó da finalización do prazo de presentación de ofertas.</p>
<p>Documentos que deben achega-los licitadores: serán os indicados no prego de cláusulas administrativas particulares.</p>
<p>O importe deste anuncio correrá por conta do adxudicatario que deberá aboar con antelación ó asinamento do contrato.</p>
<p>Santiago de Compostela, 28 de abril de 1995.</p>
<p>Samuel Juárez Casado</p>
<p>Director xeral de Pesca e Industrias Pesqueiras</p>

