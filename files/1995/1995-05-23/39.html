---
date: '1995-05-23'
id: F5F6
page: 3
number: 97
agency: TRIBUNAL SUPERIOR DE XUSTIZA DE GALICIA
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1995/19950523/AnuncioF5F6_gl.html'
---
<p>A Sala de Goberno do Tribunal Superior de Xustiza de Galicia, na súa reunión do día 31 de marzo de 1995, acordou nomear por un período de catro anos a José Manuel González Gómez, xuíz de paz substituto de Outeiro de Rei (Lugo), concello desta Comunidade Autónoma; nomeamento que se fai entre os participantes no concurso que, para cubri-la dita praza, convocou esta sala de goberno ultimamente tendo en conta que o Concello de Outeiro de Rei, no seu día, non elixiu persoa ningunha para o dito cargo.</p>
<p>Contra este acordo poderán os interesados presentar recurso de alzada dentro dos 15 días seguintes á publicación deste edicto ante o Consello Xeral do Poder Xudicial.</p>
<p>O xuíz de paz nomeado deberá prestar xuramento ou promesa na forma que establece o artigo 101.5º da Lei orgánica do poder xudicial perante o xuíz de primeira instancia e instrucción respectivo no prazo de 10 días a partir do seguinte ó da súa publicación no Diario Oficial de Galicia e, posteriormente, no prazo de 3 días tomará posesión no Xulgado de Paz para o que sexa nomeado, ante quen se achar exercendo a xurisdicción.</p>
<p>Aqueles xuíces de paz nomeados que estean incursos nalgunha incompatibilidade deberán optar dentro do prazo de oito días pola praza que lles interese.</p>
<p>A Coruña, 3 de abril de 1995.</p>
<p>Vicente Fernández Riera</p>
<p>Secretario da Sala de Goberno do Tribunal</p>
<p>Superior de Xustiza de Galicia</p>

