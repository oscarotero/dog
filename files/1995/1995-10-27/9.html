---
date: '1995-10-27'
id: 54AE
page: 7945
number: 207
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Decreto 283/1995, do 5 de outubro, polo que se declara a delimitación do
  contorno da igrexa parroquial de Santa María de Ferreira de Pallares, no
  concello de Guntín (Lugo).
range: Decreto
url: 'https://www.xunta.gal/dog/Publicados/1995/19951027/Anuncio54AE_gl.html'
---
<p>O Boletín Oficial del Estado do 9 de xullo de l979, publicou un Real decreto do 1 de xuño, polo que se declaraba ben de interese cultural a igrexa parroquial de Santa María de Ferreira de Pallares, no concello de Guntín (Lugo).</p>
<p>Sendo a devandita declaración anterior á entrada en vigor da Lei 16/1985, do 25 de xuño, do patrimonio histórico español, e necesario na actualidade concretar a delimitación do seu contorno.</p>
<p>Con data 29 de marzo de 1995, publicouse unha Resolución do 28 de febreiro, pola que se incoaba expediente para a delimitación do seu entorno.</p>
<p>A tramitación do mencionado expediente levouse a cabo de acordo co establecido na Lei 16/1985, do 25 de xuño, do patrimonio histórico español, co Real decreto 64/1994, do 21 de xaneiro, que modifica o Real decreto 111/1986, do 10 de xaneiro, de desenvolvemento parcial da devandita lei, e do Decreto 430/1991, do 30 de decembro, da Consellería de Cultura.</p>
<p>Por proposta do conselleiro de Cultura, e logo de deliberación do Consello da Xunta de Galicia, na súa reunión do día cinco de outubro de mil novecentos noventa e cinco,</p>
<p>DISPOÑO:</p>
<p>Artigo 1º.</p>
<p>Declarar a delimitación do entorno da igrexa parroquial de Santa Maria de Ferreira de Pallares, no concello de Guntín. (Lugo).</p>
<p>Artigo 2º.</p>
<p>A zona afectada pola declaración é a comprendida na delimitación que consta no anexo I, e no plano do anexo II.</p>
<p>Artigo 3º.</p>
<p>O presente decreto será notificado ó rexistro de Bens de Interese Cultura de Galicia, e ó Rexistro xeral do Ministerio de Cultura.</p>
<p>Santiago de Compostela, cinco de outubro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>ANEXO I</p>
<p>Comeza a liña no punto 1 situado no eixe da estrada que desde Guntín se dirixe a Ferreira de Pallares.</p>
<p>Desde este punto a liña coincide co eixe da pista que sobe ata a estrada que se dirixe ó lugar de Carpaceiro, encontrándose co eixe desta no punto 2.</p>
<p>Desde este punto 2 a liña coincide co eixe desta última estrada ata o punto 3.</p>
<p>A partir deste punto 3, a liña coincide co eixe do camiño que baixa ata o regato Sagade, punto 4.</p>
<p>Desde este punto 4 a liña continúa polos limites leste das parcelas catastrais números 80, 78-b, e 77 ata o punto 5 que se sitúa no eixe da corredoira que baixa cara a Ferreira.</p>
<p>Desde este punto 5 a liña continúa polos límites leste das parcelas catastrais números 379, 383, polo limite sur da parcela catastral número 382, punto 6.</p>
<p>Desde aquí a liña continúa cara o sur coincidindo co límite das parcelas catastrais 588-d e 588-1, punto 7.</p>
<p>Desde este punto 7 a liña coincide co eixe do camiño que leva ata a estrada que desde Ferreira se dirixe ó lugar de Matei, punto 8.</p>
<p>Desde este punto 8 situado no eixe desta última carreira, a liña coincide co seu eixe ata o punto 9 na que a estrada se encontra co camiño que baixa ó regato Sagade.</p>
<p>Polo eixe deste camiño, desde o punto 9, a liña continúa coincidindo co lindeiro leste e sur das parcelas catastrais número 325-c e 389-c, 334 e 331 ata o punto 10 que se sitúa no regato Sagade.</p>
<p>Desde este punto 10 a liña rodea as parcelas catastrais números 321 e 229 ata o punto 11 que se sitúa no eixe do camiño que sube cara ó núcleo de Ferreira.</p>
<p>Desde o punto 11 coincide co eixe deste último camiño ata o punto 12 onde se produce unha creba para continua-la liña coincidindo con lindeiro oeste das parcelas catastrais números 188 e 187 para chegar ó punto 1 onde se pecha o ámbito da delimitación.</p>
<p>6595</p>

