---
date: '1995-01-23'
id: 8ECE
page: 720
number: 15
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 9 de xaneiro de 1995 pola que se convocan cursos de
  perfeccionamento en materia de idiomas inglés e francés, elemental e medio.
range: Resolución
url: 'https://www.xunta.gal/dog/Publicados/1995/19950123/Anuncio8ECE_gl.html'
---
<p>Dentro do programa de actividades da EGAP, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, anúncianse os cursos que figuran no anexo I, que deberán desenvolverse conforme as seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos deberá presentar, cuberta en tódolos epígrafes que lles correspondan, a instancia e o currículum segundo o modelo anexo II.</p>
<p>2. A falsidade ou ocultación de datos esenciais para a selección dos aspirantes dará lugar á exclusión automática do curso e á imposibilidade de participar noutros durante os anos de realización do curso solicitado.</p>
<p>3. O prazo de presentación de instancias será o que se sinala para cada curso no anexo I.</p>
<p>4. A devandita documentación dirixirase á EGAP, rúa de Madrid, nº 2-4 (polígono das Fontiñas), 15703 Santiago de Compostela, e presentarase no rexistro da EGAP ou no das delegacións provinciais da Consellería da Presidencia e Administración Pública.</p>
<p>Segunda.-Acceso ás actividades.</p>
<p>1. Poderá participa-lo persoal que cumpra os requisitos específicos esixidos para cada curso. Nos cursos que se celebren fóra de Santiago de Compostela terá preferencia o persoal dos servicios provinciais respectivos.</p>
<p>2. A lista dos seleccionados publicarase no taboleiro de anuncios da EGAP.</p>
<p>Terceira.-Certificacións de participación.</p>
<p>1. É obrigatoria a asistencia a tódalas sesións dos cursos. Toda inasistencia á clase deberá ser xustificada debidamente polo interesado, sen excede-lo 15% das horas lectivas programadas para o curso; unha inasistencia superior ó 15%, aínda que sexa xustificada, impedirá a expedición do certificado.</p>
<p>2. Para coñecemento e constancia no seu expediente, o interesado deberá facilitarlles unha copia ós servicios de persoal do seu centro directivo.</p>
<p>Cuarta.-Modificacións.</p>
<p>1. A EGAP poderá modifica-lo desenvolvemento e mailos contidos dos cursos anunciados para adaptalos ás necesidades da administración e ás continxencias que poidan xurdir.</p>
<p>Santiago de Compostela, 9 de xaneiro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>CURSO: INGLÉS ELEMENTAL</p>
<p>1. Obxectivos:</p>
<p>Proporcionar uns coñecementos básicos da lingua inglesa.</p>
<p>2. Destinatarios:</p>
<p>Persoal de administración dos diferentes grupos das Administracións autonómica, local, universitaria, parlamentaria e do Consello de Contas. Para a selección terase en conta en primeiro lugar a utilidade do idioma para o traballo do solicitante, circunstancia que se acreditará presentando certificación do superior xerárquico das tarefas do posto de traballo para as que é imprescindible coñecemento do idioma solicitado.</p>
<p>3. Desenvolvemento do curso:</p>
<p>3.1-Duración: 120 horas, distribuídas en dúas sesións por semana (martes e xoves) de dúas horas cada día.</p>
<p>3.2.-Lugar: EGAP. Santiago de Compostela.</p>
<p>3.3.-Datas: de febreiro a novembro de 1995.</p>
<p>3.4.-Horarios: de 17 h. a 19 h.</p>
<p>3.5.-Prazas: 7 como mínimo e 20 como máximo, das que 11 serán para a Administración autonómica, 4 para a local, 2 para a universitaria, 2 para a do Parlamento e 1 para o Consello de Contas. En caso de reiterada inasistencia a clase, de falta de nivel ou rendemento adecuado para segui-lo curso, poderá darse de baixa a un alumno para ocupa-la praza por outro que reúna as condicións esixidas de nivel, etc.</p>
<p>4.-Contido:</p>
<p>Vocabulario. Pronunciación. Estructuras gramaticais. Comprensión básica. Formular e contestar preguntas. Análise de situacións concretas da vida corrente.</p>
<p>5.-Prazo:</p>
<p>O prazo de presentación de instancias será de 20 días contados desde o seguinte ó da publicación desta resolución no DOG.</p>
<p>CURSO: INGLÉS MEDIO</p>
<p>1. Obxectivos:</p>
<p>Consolida-los coñecementos do inglés básico e proporcionar uns coñecementos da lingua inglesa a un nivel medio que permitan establecer contactos esporádicos na lingua estranxeira e conseguir unha comunicación e comprensión con certo grao de eficiencia.</p>
<p>2. Destinatarios:</p>
<p>Persoal de administración dos diferentes grupos das administracións autonómica, local, universitaria, parlamentaria e Consello de Contas. Absteranse de solicitalo os participantes na edición anterior destes cursos. A selección dos participantes efectuarase logo das probas escrita ou oral de nivel que permitan</p>
<p>formar un grupo homoxéneo para o axeitado desenvolvemento do curso. A proba escrita terá lugar na EGAP o xoves seguinte ó día da finalización do prazo de presentación de instancias, ás 19.00 horas.</p>
<p>3. Desenvolvemento do curso:</p>
<p>3.1.-Duración: 120 horas, distribuídas en dúas sesións por semana (martes e xoves) de dúas horas cada día.</p>
<p>3.2.-Lugar: EGAP. Santiago de Compotela.</p>
<p>3.3.-Datas: de febreiro a novembro de 1995.</p>
<p>3.-Horarios: de 19.00 h. a 21.00 h.</p>
<p>3.5.-Prazas: 7 como mínimo e 20 como máximo, nunha proporción similar á establecida no curso elemental, sempre que reúnan os requisitos de nivel medio resultantes das probas escritas e orais.</p>
<p>4. Contido:</p>
<p>Solicitar ou dar información. Expresión e comprensión de pensamento obxectivo e subxectivo. Persuasión. Usos sociais da lingua. Descrición. Emprego de estructuras temporais.</p>
<p>5. Prazo:</p>
<p>O prazo de presentación de instancias será de 20 días contados desde o seguinte ó da publicación desta resolución no DOG.</p>
<p>CURSO: FRANCÉS ELEMENTAL</p>
<p>1. Obxectivos.</p>
<p>Proporcionar uns coñecementos básicos da lingua francesa.</p>
<p>2. Destinatarios:</p>
<p>Persoal de administración dos diferentes grupos das administracións autonómica, local, universitaria, parlamentaria e do Consello de Contas. Para a selección terase en conta en primeiro lugar a utilidade do idioma para o traballo do solicitante, circunstancia que se acreditará presentando certificación do superior xerárquico das tarefas do posto de traballo para as que é imprecindible coñecemento do idioma solicitado.</p>
<p>3. Desenvolvemento do curso:</p>
<p>3.1.-Duración: 60 horas, distribuídas en dúas sesións por semana (luns e mércores) de dúas horas cada día.</p>
<p>3.2.-Lugar: EGAP. Santiago de Compostela.</p>
<p>3.3.-Datas: de febreiro a maio de 1995.</p>
<p>3.4.-Horarios: de 17 h. a 19 h.</p>
<p>3.5.-Prazas: 7 como mínimo e 20 como máximo, das que 11 serán para a Administración autonómica, 4 para a local, 2 para a universitaria, 2 para a do Parlamento e 1 para a do Consello de Contas. En caso de reiterada inasistencia a clase, de impuntualidade, de falta de nivel ou rendemento adecuado para segui-lo curso, poderase dar de baixa a un alumno para ocupa-la praza por outro que reúna as condicións esixidas de nivel, etc.</p>
<p>4. Contido:</p>
<p>Vocabulario. Pronunciación. Estructuras gramaticais, Comprensión básica. Formular e contestar preguntas. Análise de situacións concretas da vida corrente.</p>
<p>5. Prazo:</p>
<p>O prazo de presentación de instancias será de 20 días contados desde o seguinte ó da publicación desta resolución no DOG.</p>
<p>CURSO: FRANCÉS MEDIO</p>
<p>1. Obxectivos:</p>
<p>Consolida-los coñecementos do francés básico e proporcionar uns coñecementos da lingua francesa a un nivel medio que permitan establecer contactos esporádicos na lingua estranxeira e conseguir unha comunicación e comprensión con certo grao de eficiencia.</p>
<p>2. Destinatarios:</p>
<p>Persoal de administración dos diferentes grupos das administracións autonómica, local, universitaria, parlamentaria e do Consello de Contas. Absteranse de solicitalo os participantes na edición anterior destes cursos. A selección dos participantes efectuarase logo das probas escrita ou oral de nivel que permitan formar un grupo homexéneo para o axeitado desenvolvemento do curso. A proba escrita terá lugar na EGAP o xoves seguinte ó da finalización do prazo de presentación de instancias, ás 17 horas.</p>
<p>3. Desenvolvemento do curso:</p>
<p>3.1.-Duración: 60 horas, distribuídas en dúas sesións por semana (luns e mércores) de dúas horas cada día.</p>
<p>3.2.-Lugar: EGAP. Santiago de Compostela.</p>
<p>3.3.-Datas: de febreiro a maio de 1995.</p>
<p>3.4.-Horarios: de 19 h. a 21 h.</p>
<p>3.5.-Prazas: 7 como mínimo e 20 como máximo, nunha proporción similar á establecida no curso elemental, sempre que reúnan os requisitos de nivel medio resultantes das probas escritas e orais.</p>
<p>4. Contido:</p>
<p>Solicitar ou dar información. Expresión e comprensión de pensamento obxectivo e subxectivo. Persuasión. Usos sociais da lingua. Descrición. Emprego de estructuras temporais.</p>
<p>5. Prazo:</p>
<p>O prazo de presentación de instancias será de 20 días contados desde o seguinte ó da publicación desta resolución no DOG.</p>

