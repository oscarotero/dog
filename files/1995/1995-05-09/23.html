---
date: '1995-05-09'
id: D802
page: 3
number: 88
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de abril de 1995, da Delegación Provincial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola execución do proxecto da liña M. T. ó C. T. de
  Gándara, concello da Guarda, a favor da empresa Unión Eléctrica-Fenosa, S.A.
  (Expediente número 73/1989 A.T.).
range: Resolución
url: 'https://www.xunta.gal/dog/Publicados/1995/19950509/AnuncioD802_gl.html'
---
<p>En cumprimento do ordenado no artigo 52 da Lei de expropiación forzosa, en relación co artigo 31.6º do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de octubro, fáiselles saber, a tódolos interesados afectados pola execución do proxecto de referencia, do que foi outorgada a urxente ocupación polo Decreto 78/1995, do 10 de marzo (DOG nº 57, do 22-3-1995), que o día 9-5-1995, a partir das 11 horas, o representante da administración dera comezo ó levantamento sobre o terreo das actas previas á ocupación, correspondentes ós predios situados no concello da Guarda sinalados cos números que en folla adxunta se detallan.</p>
<p>Na respectiva notificación individual que mediante cédula se lles practicará os interesados serán admitidos coa debida anticipación legal do día e hora en que para cada un terá lugar a dita dilixencia.</p>
<p>Nos ditos actos poderán facerse acompañar dos seus peritos e dun notario, a súa custa, se así o consideran conveniente.</p>
<p>A relación será fixada no taboleiro de anuncios do concello e nos desta delegación.</p>
<p>Vigo, 3 de abril de 1995.</p>
<p>Ramón Álvarez Abad</p>
<p>Delegado provincial de Pontevedra</p>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

