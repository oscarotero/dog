---
date: '1995-05-09'
id: D80A
page: 3
number: 88
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 15 de marzo de 1995, da Dirección Médica do C.A.P. quinta
  sectorial de Santiago, pola que se anuncia o concurso público número 1/1995
  para a contratación do servicio de limpeza e desinfección do ambulatorio
  Concepción Arenal.
range: Resolución
url: 'https://www.xunta.gal/dog/Publicados/1995/19950509/AnuncioD80A_gl.html'
---
<p>A Dirección Médica do C.A.P. 5ª sectorial de Santiago, en virtude das atribucións que lle foron delegadas conforme o establecido na orde da Consellería de Sanidade e Servicios Sociais, do 15 de setembro de 1994 (DOG nº 191, do 3 de outubro), en relación o disposto no apartado c, do artigo 6 do Decreto 148/1991, do 2 de maio, polo que se establecen os órganos de dirección e colexiados dos hospitais da Comunidade Autónoma de Galicia dependentes da Consellería de Sanidade e Servicios Sociais e xestionados polo Sergas, e se determinan as súas funcións, convoca o concurso público nº 1/1995.</p>
<p>I.-Obxecto e orzamento: contratación do servicio de limpeza e desinfección do ambulatorio Concepción Arenal, por un orzamento total máximo para oito meses de trece millóns seiscentas mil pesetas (13.600.000 ptas.), IVE incluído. Máximo mensual: un millón setecentas mil pesetas (1.700.000 ptas.).</p>
<p>II.-Prazo de execución: a prestación do servicio deberá comezar no prazo de 30 días, como máximo, a contar desde a data de notificación da adxudicación e rematará o 31 de decembro de 1995.</p>
<p>III.-Documentos de interese para os licitadores: o prego de cláusulas administrativas particulares, e demais documentación complementaria, pódense solicitar na Sección de Contratación Administrativa do C.A.P 5ª sectorial, Santiago León de Caracas 12-15701 Santiago, en días laborais dende as 9.00</p>
<p>ata as 14.00 horas no teléfono nº (981) 59 36 23 e fax nº (981) 59 08 26.</p>
<p>IV.-Fianzas: provisional, o 2% do orzamento de licitación (272.000 ptas.), que se constituirá segundo o disposto no artigo 112 da L.C.E. e 340 do seu reglamento.</p>
<p>V.-Clasificación: os licitadores deberán presentar certificado no que conste a debida clasificación no grupo III, subgrupo 6, categoría B.</p>
<p>VI.-Presentación de proposicións: as proposicións, asinadas polo licitador ou persoa que o represente, deberanse presentar en man, en sobres pechados e lacrados, no rexistro xeral do C.A.P. 5ª sectorial, antes das 13.00 horas do vixésimo día hábil contado a partir do seguinte ó da publicación desta resolución no DOG, ou por correo do xeito indicado no artigo 100 do R.X.C.E.</p>
<p>VII.-Apertura de proposicións: a apertura das proposicións admitidas realizaraa a Mesa de Contratación reunida en acto público, na sala de xuntas do C.A.P. 5ª sectorial ás 10.00 horas do décimo primeiro día natural contado a partir do seguinte a aquel no que remate o prazo de presentación de ofertas; no caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>VIII.-Documentación que deberán achega-los licitadores: os documentos que figuran no prego de cláusulas administrativas particulares.</p>
<p>IX.-Anuncios: os anuncios do presente concurso público serán de conta do adxudicatorio do contrato.</p>
<p>Santiago de Compostela, 15 de marzo de 1995.</p>
<p>Jesús Verea Seoane</p>
<p>Director Médico do C.A.P. quinta sectorial</p>
<p>de Santiago de Compostela</p>

