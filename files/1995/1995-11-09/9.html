---
date: '1995-11-09'
id: 5A8A
page: 8
number: 215
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 20 de outubro de 1995, da Secretaría Xeral da Consellería de
  Educación e Ordenación Universitaria, pola que se emprazan as partes
  interesadas no recurso contencioso-administrativo número 01/0001407/95,
  interposto por Federación Educación y Gestión de Galicia.
range: Resolución
url: 'https://www.xunta.gal/dog/Publicados/1995/19951109/Anuncio5A8A_gl.html'
---
<p>O 11 de outubro de 1995, a Consellería de Educación e Ordenación Universitaria recibe da sección primeira da Sala do Contencioso-Administrativo, do Tribunal Superior de Xustiza de Galicia, a providencia pola que se admite o recurso contencioso-administrativo nº 01/0001407/95, interposto por Federación Educación y Gestión de Galicia, contra Decreto 133/1995 do 10 de maio da Consellería de Educación e Ordenación Universitaria da Xunta de Galicia (DOG 22-5-1995), sobre autorización de centros docentes privados para impartir ensinanzas de réxime xeral</p>
<p>En consecuencia, esta Secretaría Xeral acordou nesta data e de conformidade co disposto no artigo 64 da Lei do 27 de decembro de 1956, reguladora da xurisdicción contencioso-administrativa, modificada pola Lei 10/1992, do 30 de abril, a remisión do correspondente expediente administrativo á referida sala, o que se notifica para xeral coñecemento a tódalas persoas interesadas no procedemento, e emprázaselles para que poidan comparecer en autos na sección primeira da Sala do Contencioso-Administrativo do Tribunal Superior de Xustiza de Galicia no prazo de nove días.</p>
<p>Santiago de Compostela, 20 de outubro de 1995.</p>
<p>Juan José Bértolo Cadenas</p>
<p>Secretario xeral da Consellería de Educación e Ordenación Universitaria</p>
<p>95-6927</p>

