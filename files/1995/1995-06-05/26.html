---
date: '1995-06-05'
id: E61E
page: 4
number: 106
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950605/AnuncioE61E_gl.html'
---
<p>Aprobación inicial da delimitación e do estudio de detalle, e inicio do expediente de reparcelación na unidade de actuación na confluencia das rúas Sánchez Freire e Conxo de Arriba coa Ronda Sur.</p>
<p>O Pleno do Concello, en sesión do 28 de abril de 1995, acordou aprobar inicialmente a delimitación e o estudio de detalle da unidade de actuación na confluencia das rúas Sánchez Freire e Conxo de Arriba coa Ronda Sur, promovidos por Vicente García Porto, S.L., fixando como sistema de actuación o de cooperación.</p>
<p>O expediente exponse ó público no Negociado de Planeamento e Xestión polo prazo de 15 días contados desde o seguinte ó da publicación deste anun</p>
<p>cio no BOP co obxecto de que os interesados poidan presenta-las alegacións que xulguen oportunas.</p>
<p>Na mesma sesión plenaria acordouse a tramitación simultánea do expediente reparcelatorio consonte o disposto polos artigos 81 e 101.2º do Regulamento de xestión urbanística (RXU). Este acordo determina o inicio do expediente de reparcelación e implica a suspensión do outorgamento de licencias de parcelacións e edificacións no ámbito da unidad, de acordo co disposto polo artigo 104. 1º do RXU.</p>
<p>O ámbito da unidade de actuación é o definido polas seguintes estremas:</p>
<p>Norte: traseiras dos predios pertencentes ó solo urbanizable programado nº 4 (SUP-4).</p>
<p>Sur: cruzamento das rúas Sánchez Freire e Conxo de Arriba.</p>
<p>Leste: rúa Sánchez Freire, entre os números 88 e 106.</p>
<p>Oeste: rúa de Conxo de Arriba, desde o nº 39 ata o seu remate na confluencia coa rúa Sánchez Freire.</p>
<p>Dentro do prazo de tres meses desde a data de publicación deste anuncio no BOP, os interesados poden formular e elevar á Administración municipal o proxecto de reparcelación da unidade. Como requisitos indispensables, o proxecto deberá ser presentado polos interesados que representen os dous tercios dos propietarios afectados e, como mínimo, o 80% da superficie reparcelable.</p>
<p>Santiago de Compostela, 22 de maio de 1995.</p>
<p>P.D.</p>
<p>Pedro A. Fernández Fernández</p>
<p>Concelleiro de Urbanismo</p>

