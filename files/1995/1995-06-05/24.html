---
date: '1995-06-05'
id: E616
page: 4
number: 106
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 16 de maio de 1995 pola que se somete a información pública o
  expediente expropiatorio dos bens e dereitos que se precisan ocupar para a
  execución do parque empresarial de Vilagarcía de Arousa.
range: Resolución
url: 'https://www.xunta.gal/dog/Publicados/1995/19950605/AnuncioE616_gl.html'
---
<p>O Instituto Galego da Vivenda e Solo, en data 5 de xaneiro de 1993, asinou un convenio co Concello de Vilagarcía para a creación dun parque empresarial no municipio.</p>
<p>Con data 29 de decembro de 1993, o Concello de Vilagarcía aprobou definitivamente o plan parcial do devandito parque. Este plan parcial determina como sistema de actuación para a súa execución o sistema expropiatorio, o que implica a declaración de utilidade pública das obras e a necesidade de ocupación dos terreos e edificacións correspondentes para os fins da expropiación, de acordo co disposto no artigo 132 do Real decreto lexislativo 1/1992, do 26 de xuño, polo que se aproba o texto</p>
<p>refundido da Lei sobre réxime do solo e ordenación urbana.</p>
<p>Os bens e dereitos afectados pola expropiación están comprendidos dentro do ámbito da unidade de execución delimitada no plan parcial do parque empresarial de Vilagarcía, e están concretados na relación de propietarios e titulares de bens e dereitos que se precisan ocupar e que se recolle no documento do plan parcial.</p>
<p>De conformidade co previsto nos artigos 219 e seguintes do Real decreto lexislativo 1/1992, do 26 de xuño, polo que se aproba o texto refundido da Lei sobre réxime do solo e ordenación urbana, sométese a información pública o expediente de expropiación dos bens e dereitos que se precisan ocupar para a execución do parque empresarial de Vilagarcía.</p>
<p>O expediente estará exposto no Concello de Vilagarcía de Arousa e na Delegación Provincial de Pontevedra do Instituto Galego da Vivenda e Solo, sitas en r/ Alcalde Hevia s/n, por termo de un mes, a partir da publicación desta resolución no Diario Oficial de Galicia.</p>
<p>Durante o dito prazo todas aquelas persoas ou entidades que se consideren afectadas poderán presenta-las alegacións que estimen oportunas, por triplicado exemplar, no rexistro xeral do Insituto Galego da Vivenda e Solo, sito na r/ Alcalde Hevia s/n, Pontevedra.</p>
<p>Santiago de Compostela, 16 de maio de 1995.</p>
<p>José Antonio Redondo López</p>
<p>Director xeral do Instituto Galego da Vivenda e</p>
<p>Solo</p>

