---
date: '1995-12-07'
id: 674E
page: 9265
number: 234
agency: CONCELLO DE FERROL
section: VI. ANUNCIOS
title: >-
  Edicto de modificación do edicto publicado no BOP 250, do 31 de outubro, 8475,
  e no DOG 211, do 3 de novembro, referente a convocatoria de concurso para a
  contratación do servicio de asistencia sanitaria ós funcionarios de carreira
  do Concello de Ferrol.
range: Edicto
url: 'https://www.xunta.gal/dog/Publicados/1995/19951207/Anuncio674E_gl.html'
---
<p>O Pleno da Corporación, en sesión celebrada o día 23 do mes que corre, adoptou acordo referente á modificación do prego de cláusulas administrativas par</p>
<p>ticulares para a contratación do servicio de asistencia sanitaria ó persoal funcionario do Concello de Ferrol e ampliación do prazo concedido para presentar proposicións, e a parte dispositiva do acordo é como segue:</p>
<p>Primeiro.-Modifica-la cláusulas 9, apartado i), citada na parte expositiva, que quedará redactada como segue: i) Certificación ou copia autenticada dela, expedida polo Rexistro de Empresas Consultoras e de Servicios, acreditativa de que o licitador está clasificado no grupo III (Servicios), subgrupo 1º (Sanitarios) ou subgrupo 8º (Outros servicios) e categoría C (Contratos cunha anualidade media que excede de 25 millóns e non supera os cincuenta).</p>
<p>Segundo.-Ampliar, como consecuencia da modificación aprobada no acordo anterior, o prazo para presentar proposicións en oito días naturais contados a partir do seguinte á publicación do presente acordo no DOG.</p>
<p>Terceiro.-Publica-lo presente acordo coa maior urxencia posible no BOP e no DOG, sometendo a información pública o prego de condicións modificado e que rexe a contratación que nos ocupa por un prazo de oito días hábiles contados a partir da publicación no BOP; no suposto de que se presentasen reclamacións ó citado prego, serían resoltas de inmediato pola Alcaldía-presidencia por proposta da Comisión Informativa de Organización e Réxime Interno.</p>
<p>O que se fai público para xeral coñecemento.</p>
<p>Ferrol, 23 de novembro de 1995.</p>
<p>O alcalde</p>
<p>Rubricado</p>
<p>8005</p>

