---
date: '1995-06-07'
id: EE6A
page: 4226
number: 108
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de marzo de 1995, da Delegación Provincial de Ourense, pola
  que se dispón a inscrición no rexistro e publicación no Diario Oficial de
  Galicia do acordo adoptado pola comisión paritaria do convenio colectivo de
  ámbito provincial da empresa Setex-Aparki, S.A. para o ano 1995.
range: Resolución
url: 'https://www.xunta.gal/dog/Publicados/1995/19950607/AnuncioEE6A_gl.html'
---
<p>Visto o texto do acordo adoptado pola comisión paritaria do convenio colectivo da empresa Setex-Aparki, S.A. (código de convenio nº 3200582), de Ourense para o ano 1995, na reunión celebrada o día 17 de xaneiro de 1995, convenio publicado no BOP nº 100, de 4 de maio de 1994, para dar cumprimento ó establecido no artigo 25 do referido texto legal que tivo entrada nesta delegación provincial da Consellería de Xustiza, Interior e Relacións Laborais o día 28 de marzo do ano en curso, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la inscrición do acordo no libro rexistro desta delegación provincial, e notificación á comisión paritaria do convenio colectivo mencionado.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 30 de marzo de 1995.</p>
<p>Manuel López Casas</p>
<p>Delegado provincial de Ourense</p>
<p>ACTA DA COMISIÓN PARITARIA</p>
<p>CONVENIO SETEX-APARKI, S.A.</p>
<p>OURENSE</p>
<p>En Ourense o 17 de xaneiro de 1995, sendo as 16.30 horas reúnense nas oficinas da empresa Setex-Aparki, S.A., sita na rúa Padre Faustino Míguez, nº 4-baixo,</p>
<p>Pola parte empresarial:</p>
<p>José Mª Tutor Lemos.</p>
<p>Luis Ponte Herranz.</p>
<p>Pola parte social:</p>
<p>César Gutiérrez Martínez (delegado de persoal).</p>
<p>Miguel Villar Paulos (Sº de organización F.P.T.TC.).</p>
<p>Ámbalas partes,</p>
<p>ACORDAN:</p>
<p>Que segundo recolle o artigo 25 do convenio colectivo da mencionada empresa, revísanse as táboas salariais actuais, cun incremento equivalente á porcentaxe do IPC correspondente ó ano 1994, aplicable a tódolos conceptos salariais.</p>

