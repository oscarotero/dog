---
date: '1995-06-07'
id: EE7A
page: 4232
number: 108
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 15 de maio de 1995, da Dirección Xeral de Recursos Humanos, pola
  que se emprazan as partes interesadas no recurso contencioso-administrativo
  número 1/860/1995, interposto por Manuela Mourelle Mosqueira ó amparo da Lei
  62/1978, de protección xurisdiccional dos dereitos fundamentais da persoa.
range: Resolución
url: 'https://www.xunta.gal/dog/Publicados/1995/19950607/AnuncioEE7A_gl.html'
---
<p>Notificóuselle á Consellería de Sanidade e Servicios Sociais providencia da Sala do Contencioso-Administrativo do Tribunal Superior de Xustiza de Galicia, pola que se solicita a remisión do expediente correspondente ó recurso contencioso-administrativo número 1/860/1995, interposto por Manuela Mourelle Mosqueira contra a orde do 20</p>
<p>de xaneiro de 1995 (DOG número 46, do 7 de marzo), pola que, en cumprimento da sentencia da antedita sala, do 24 de outubro de 1994, se modifica a resolución da Secretaría Xeral Técnica da Consellería de Sanidade do 22 de maio de 1991 (DOG número 106, do 5 de xuño), pola que se resolve o concurso-oposición libre para o ingreso na clase de practicantes titulares convocado por Orde do 9 de novembro de 1990 (DOG número 224, do 14 de novembro) e se publica a relación de aspirantes seleccionados.</p>
<p>En consecuencia, esta dirección xeral acorda, de conformidade co disposto no artigo 8 da Lei 62/1978, do 26 de decembro, de protección xurisdiccional dos dereitos fundamentais da persoa, a remisión do expediente administrativo á referida sala, o que se notifica para xeral coñecemento a tódalas persoas interesadas no procedemento e son emprazadas para que poidan comparecer en forma en autos na sección primeira da Sala do Contencioso-Administrativo do Tribunal Superior de Xustiza de Galicia, no prazo de cinco días.</p>
<p>Santiago de Compostela, 15 de maio de 1995.</p>
<p>Carlos Negreira Souto</p>
<p>Director xeral de Recursos Humanos</p>

