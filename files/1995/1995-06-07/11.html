---
date: '1995-06-07'
id: EE6E
page: 4227
number: 108
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 6 de abril de 1995, da Delegación Provincial da Coruña, pola que
  se dispón a inscrición no rexistro e a publicación no Diario Oficial de
  Galicia do convenio colectivo da empresa Servicios Pesqueros Pujales, S.L.
range: Resolución
url: 'https://www.xunta.gal/dog/Publicados/1995/19950607/AnuncioEE6E_gl.html'
---
<p>Visto o expediente do convenio colectivo da empresa Servicios Pesqueros Pujales, S.L., que tivo entrada nesta delegación provincial o día 9 de marzo pasado, sendo completado o expediente o 4 do mes que corre, subscrito pola empresa e o delegado de persoal, de conformidade co disposto do xa citado corpo legal, artigo 90.2º e 3º da Lei 8/1980, do 10 de marzo de Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no Rexistro de Convenios Colectivos de Traballo, obrante nesta</p>
<p>delegación provincial, e notificación ás representacións económica e social da comisión negociadora</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 6 de abril de 1995.</p>
<p>Fernando Rodríguez Corcoba</p>
<p>Delegado Provincial da Coruña</p>
<p>Convenio Servicios Pesqueros Pujales, S.L.</p>
<p>Convenio para a empresa Servicios Pesqueros Pujales, S.L.</p>
<p>Artigo 1º.-Ámbito funcional.</p>
<p>O presente convenio será de aplicación á empresa Servicios Pesqueros Pujales, S.L., dedicada á distribución e alugueiro de envases para o peixe.</p>
<p>Artigo 2º.-Vixencia.</p>
<p>A duración do presente convenio será de un ano, iniciando a súa vixencia e en toda a súa totalidade o primeiro de xaneiro de 1995.</p>
<p>Artigo 3º.-Prórroga e denuncia do convenio.</p>
<p>O presente convenio será prorrogado tacitamente ó seu vencemento, por sucesivos períodos dunha anualidade, a non ser que se denuncie para a súa revisión cun mínimo de tres meses antes do seu vencemento ou do dalgunha das súas prórrogas.</p>
<p>A denuncia deberá comunicarse á outra parte por escrito e, se é o caso, ó organismo competente da Administración.</p>
<p>Artigo 4º.-Gratificacións extraordinarias.</p>
<p>Estableceranse dúas pagas extraordinarias ó ano que se farán efectivas o 15 de xuño e o 22 de decembro.</p>
<p>As dúas pagas aboaranse cunha mensualidade do salario base.</p>
<p>Artigo 5º.-Plus de transporte.</p>
<p>Establécese un plus de transporte de 7.043 pesetas mensuais.</p>
<p>Artigo 6º.-Festivos e nocturnidade.</p>
<p>Por ser esta unha empresa dun sector moi peculiar, no salario base que se pacta no presente convenio inclúese o labor de servir caixas ós barcos en domingos e festivos, labor este que se efectuará por quendas rotativas, tal e como se vén efectuando ata a data e o servicio nocturno ós barcos. O salario dos traballadores será o pactado neste convenio sexa cal sexa a súa xornada, sempre que non se superen as 40 horas semanais marcadas pola lei.</p>
<p>Artigo 7º.-Xubilación.</p>
<p>A xubilación será obrigatoria para tódolos traballadores ós 65 anos, agás pacto entre empresa e traballador, sempre que teña dereito a percibir unha</p>
<p>pensión. De non ser así, poderá continuar na empresa ata que se xere o dereito á prestación.</p>
<p>Este artigo negociarase no caso de que por disposición de rango superior se reducise a idade da xubilación.</p>
<p>Os traballadores, por pacto de empresa, poderanse acoller á xubilación especial ós 64 anos, segundo o disposto no real decreto.</p>
<p>Artigo 8º.-Plus de antigüidade.</p>
<p>Consistirá na percepción do 5% do salario base por cada quinquenio e empezará a contar, a dita antigüidade, a partir do 1 de xaneiro de 1992 ou no momento de ingresar na empresa para tódolos traballadores que entren a partir do 1 de xaneiro de 1992.</p>
<p>Artigo 9º.-Seguro de invalidez ou morte.</p>
<p>A empresa contratará un seguro colectivo de invalidez ou morte en accidente de traballo para tódolos traballadores cunha contía de 1.000.000 de pesetas.</p>
<p>Artigo 10º.-Xeira laboral.</p>
<p>A xeira laboral será de 40 horas semanais, agás que por norma de rango superior se cambiase a dita xeira.</p>
<p>Artigo 11º.-Vacacións.</p>
<p>Os traballadores desfrutarán dun período de trinta días naturais de vacacións.</p>
<p>Artigo 12º.-Licencias retribuídas.</p>
<p>O traballador, logo de aviso e xustificación, poderase ausentar do traballo con dereito a remuneración, por algún dos motivos e polo tempo seguintes:</p>
<p>a) Dezasete días naturais en caso de matrimonio.</p>
<p>b) Tres días nos casos de nacementos de fillo ou enfermidade grave ou falecemento de parentes ata segundo grao de consanguinidade ou afinidade. Cando, con tal motivo, o traballador necesite facer un desprazamento para o efecto, o prazo será de catro días.</p>
<p>Artigo 13º.-Garantías sindicais.</p>
<p>A empresa respectará o dereito dos traballadores a se sindicaren libremente.</p>
<p>Os traballadores afiliados a un sindicato ou asociación legalmente constituídos, poderán distribuír información e recadar cotas fóra das horas de traballo, sen perturba-la actividade normal da empresa.</p>
<p>As horas retribuídas dos membros do comité de empresa de máis de trinta traballadores poderanse acumular para seren desfrutadas por un ou varios de entre os interesados, notificando á dirección da empresa, con oito días de antelación o comezo do mes de que se trate e sempre que non supoña alteración grave do réxime laboral dela.</p>
<p>Táboas salariais para 1995:</p>
<p>-Salario base: 70.425 pesetas mensuais.</p>
<p>-Plus de transporte: 7.043 pesetas mensuais.</p>
<p>-Salario anual: 1.070.454 pesetas anuais.</p>
<p>Disposicións adicionais</p>
<p>1. O convenio terá un ámbito de empresa, que afecta ó centro que a empresa ten na localidade da Coruña.</p>
<p>2. A comisión paritaria estará composta por un representante da empresa e outro representante por parte dos traballadores, para a interpretación, arbitraxe e vixilancia do cumprimento do convenio.</p>
<p>3. Formación profesional. O traballador terá dereito ó desfrute dos permisos necesarios para concorrer a exames, así como unha preferencia a elixir quenda de traballo, se tal é o réxime instaurado na empresa, cando curse con regularidade estudios para a obtención dun título académico ou profesional.</p>
<p>Terá dereito á adaptación da xornada ordinaria de traballo para a asistencia a cursos de formación profesional ou a concesión do permiso oportuno de formación ou perfeccionamento profesional con reserva do posto de traballo.</p>
<p>As empresas poderán organizar cursos de perfeccionamento do persoal cos fins de capacitación e necesariamente para formación profesional. Estes cursos impartiranse fóra da xeira laboral e para aqueles traballadores ou colectivos nos cales se requira un perfeccionamento superior dos coñecementos para a realización do seu traballo diario ou para a posibilidade constatada dunha promoción interna dentro da empresa. Estes cursos serán facilitados de forma totalmente gratuita polas empresas e con cargo ós seus orzamentos xerais de tipo social. Para a realización destes cursos, a empresa informará do plan de formación ó delegado de persoal.</p>

