---
date: '1995-05-30'
id: E3B6
page: 3
number: 102
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 27 de abril de 1995 pola que se declara de interese para a promoción
  do Camiño de Santiago o proxecto presentado polo centro de estudios
  melidenses-museo da terra de Melide, consistente na edición dun boletín do
  centro como publicación dos labores de análise e investigación cultural, en
  especial os relativos ó Camiño de Santiago.
range: Orde
url: 'https://www.xunta.gal/dog/Publicados/1995/19950530/AnuncioE3B6_gl.html'
---
<p>O Decreto 245/1994, do 23 de xuño, regula o procedemento para que determinadas actividades e proxectos obteñan a declaración de interese para a promoción do Camiño de Santiago.</p>
<p>A súa disposición derradeira primeira faculta o conselleiro de Cultura para dicta-las disposicións necesarias para o desenvolvemento e execución deste decreto.</p>
<p>En virtude da referida autorización,</p>
<p>DISPOÑO:</p>
<p>Artigo único.</p>
<p>Declarar de interese para a promoción do Camiño de Santiago o proxecto presentado polo centro de estudios melidenses-museo da terra de Melide consistente na edición dun boletín do centro como publicación dos labores de análise e investigación cultural, en especial os relativos ó Camiño de Santiago, por considerar que se adapta ó disposto no Decreto 245/1994, do 23 de xuño, segundo a valoración feita pola comisión creada para o efecto pola Orde do 7 de marzo de 1995.</p>
<p>O proxecto queda inscrito no rexistro de actividades e proxectos de interese para a promoción do Camiño de Santiago co nº 002.</p>
<p>Os titulares das actividades ou proxectos declarados farán constar na execución deles que foron declarados de interese pola Consellería de Cultura.</p>
<p>Santiago de Compostela, 27 de abril de 1995.</p>
<p>Víctor Manuel Vázquez Portomeñe</p>
<p>Conselleiro de Cultura</p>

