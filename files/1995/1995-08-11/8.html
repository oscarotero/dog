---
date: '1995-08-11'
id: 34F6
page: 6
number: 154
agency: PARLAMENTO DE GALICIA
section: IV. OPOSICIÓNS E CONCURSOS
title: 'Bases para a selección dun funcionario interino grupo A/B, nivel 25.'
range: Bases
url: 'https://www.xunta.gal/dog/Publicados/1995/19950811/Anuncio34F6_gl.html'
---
<p>Posto de traballo: xefe de unidade de caixa e contabilidade dos servicios económicos do Parlamento de Galicia.</p>
<p>I. Requisitos que deben reuni-los aspirantes.</p>
<p>A) Ser español, ou nacional dos demais estados membros da Unión Europea sempre que reúnan as condicións esixidas pola Lei 17/1993, do 28 de decembro.</p>
<p>B) Ter cumpridos os 18 anos de idade.</p>
<p>C) Estar en posesión do título de licenciado ou diplomado en ciencas económicas ou empresariais.</p>
<p>D) Non estar separado do servicio de ningunha Administración pública en virtude de expediente disciplinario, nin encontrarse inhabilitado por sentencia firme para o exercicio de funcións públicas.</p>
<p>E) Non padecer enfermidade ou defecto físico que lle impida o cumprimento das funcións.</p>
<p>II. Convocatoria.</p>
<p>As bases desta convocatoria publicaranse no BOPG e no DOG e un extracto tamén se publicará nun xornal do ámbito da Comunidade Autónoma.</p>
<p>III. Solicitudes.</p>
<p>Os interesados deberán presenta-las súas solicitudes para participar nas probas selectivas nun prazo dos vinte días naturais seguintes á publicación das bases da convocatoria no DOG, debendo xuntar ó seu escrito:</p>
<p>a) Fotocopia do DNI.</p>
<p>b) Copia ou fotocopia da titulación académica que posúan.</p>
<p>c) Declaración de que reúnen tódalas condicións esixidas para participar nas probas selectivas.</p>
<p>A documentación acreditativa das condicións esixidas presentarase despois de realizadas as probas selectivas e antes do nomeamento do funcionario seleccionado.</p>
<p>IV. Realización das probas.</p>
<p>As probas selectivas realizaranse despois de transcorridos dous meses desde a publicación das bases da convocatoria no DOG.</p>
<p>A data do primeiro exercicio publicarase no DOG.</p>
<p>As datas dos demais exercicios publicaranse no taboleiro de anuncios do Parlamento de Galicia.</p>
<p>V. Probas de aptitude que hai que superar.</p>
<p>1. Exercicio teórico. Consistirá no desenvolvemento por escrito de dous temas do programa, a elixir de tres sacados a sorteo. A súa duración será de tres horas.</p>
<p>2. Exercicio práctico. Consistirá na resolución escrita de dous supostos de contabilidade pública. A súa duración será de tres horas.</p>
<p>3. Exercicio sobre informática. Consistirá nunha proba práctica de manexo de programas, a nivel usuario. A súa duración será de unha hora.</p>
<p>4. Exercicio de coñecemento da lingua galega. Consistirá na realización de dúas traduccións, unha de castelán para o galego e outra do galego para o castelán.</p>
<p>Os exercicios terán carácter obrigatorio e eliminatorio.</p>
<p>Os dous primeiros exercicios, o teórico e o práctico, cualificaranse de 0 a 10 puntos, quedando eliminados os aspirantes que non acaden un mínimo de 5 puntos.</p>
<p>O exercicio de informática e de galego, cualificaranse de 0 a 5 puntos, quedando eliminados os aspirantes que non acaden un mínimo de 2,5 puntos.</p>
<p>VI. Selección.</p>
<p>Será seleccionado o candidato que obteña maior puntuación no conxunto do proceso selectivo.</p>
<p>VII. Tribunal.</p>
<p>O tribunal estará composto polos seguintes membros:</p>
<p>Presidente: Victorino Núñez Rodríguez, presidente do Parlamento.</p>
<p>Suplente: José Mª García Leira, vicepresidente 1º do Parlamento de Galicia.</p>
<p>Secretario: José Ramón Cólera Leirado, oficial maior do Parlamento, con voz e voto.</p>
<p>Suplente: Juan Carlos Caride Puente, letrado do Parlamento.</p>
<p>Vocais:</p>
<p>Miguel Cortizo Nieto, vicepresidente 2º do Parlamento.</p>
<p>Suplente: Bautista G. Álvarez Domínguez, vicesecretario do Parlamento.</p>
<p>José Mª Ameijenda Cuns, interventor xeral do Parlamento.</p>
<p>Suplente: Purificación López Gómez, letrada do Parlamento.</p>
<p>Anxo Teixeiro Piñeiro, representante designado pola Xunta de Persoal.</p>
<p>Suplente: Antonio Blanco Piñeiro, representante designado pola Xunta de Persoal.</p>
<p>O tribunal poderá requiri-la asistencia dun asesor especialista para todas ou algunha das probas.</p>
<p>VIII. Nomeamento.</p>
<p>Correspóndelle á Mesa do Parlamento o nomeamento do funcionario seleccionado, de acordo coa proposta que lle formule o tribunal.</p>
<p>IX. Temas do programa.</p>
<p>1. O orzamento das entidades públicas. Concepto. Principios. Estructura. Contido.</p>
<p>2. Elaboración e aprobación dos orzamentos xerais do Estado e da Comunidade Autónoma de Galicia.</p>
<p>3. O orzamento do Parlamento de Galicia. A autonomía financeira das cámaras lexislativas.</p>
<p>4. Os créditos do orzamento de gastos: especialidade cuantitativa, cualitativa e temporal dos créditos. Vinculación xurídica dos créditos. Situación dos créditos.</p>
<p>5. Modificacións orzamentarias.</p>
<p>6. Execución do orzamento de gastos. Fases do gasto. Pagamentos en firme e a xustificar. Anticipos de caixa fixa.</p>
<p>7. Peche e liquidación do orzamento. Orzamentos pechados. Remanentes de crédito.</p>
<p>8. Natureza, obxecto e fins da contabilidade pública.</p>
<p>9. Entidades suxeitas á contabilidade pública. Concepto de entidade contable.</p>
<p>10. Características e requisitos da información contable pública.</p>
<p>11. Peculiaridades da contabilidade pública fronte á contabilidade empresarial.</p>
<p>12. Subsistemas de contabilidade financeira, orzamentaria e analítica no ámbito público: características e interrelacións.</p>
<p>13. A normalización contable pública: necesidade e a súa evolución histórica.</p>
<p>14. O Plan Xeral de Contabilidade Pública de 1994: ámbito de aplicación, estructura e características.</p>
<p>15. Os principios contables públicos no Plan Xeral de Contabilidade Pública de 1994.</p>
<p>16. Contabilización das operacións de apertura do orzamento de gastos e ingresos.</p>
<p>17. Contabilización das operacións de modificación do orzamento de gastos e ingresos.</p>
<p>18. Contabilización das operacións de execución do orzamento de gastos e ingresos.</p>
<p>19. Contabilización das operacións de peche do orzamento de gastos e ingresos.</p>
<p>20. Os gastos con financiamento afectado.</p>
<p>21. A contabilidade do inmobilizado.</p>
<p>22. Provisións e amortizacións.</p>
<p>23. A contabilidade do endebedamento.</p>
<p>24. A tesourería das entidades públicas: xestión e contabilización.</p>
<p>25. O estado de liquidación do orzamento e o resultado orzamentario.</p>
<p>26. O balance e a conta do resultado económico-patrimonial.</p>
<p>27. A memoria: o remanente de tesourería, o estado de tesourería e o cadro de financiamento.</p>
<p>28. Control de legalidade e control financeiro.</p>
<p>29. Control de economía, eficiencia e eficacia.</p>
<p>Santiago de Compostela, 28 de xullo de 1995.</p>
<p>Victorino Nuñez Rodríguez</p>
<p>Presidente do Parlamento de Galicia</p>
<p>5073</p>

