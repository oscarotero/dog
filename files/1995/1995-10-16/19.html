---
date: '1995-10-16'
id: 4F62
page: 7652
number: 198
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (326/1994).
range: Cédula
url: 'https://www.xunta.gal/dog/Publicados/1995/19951016/Anuncio4F62_gl.html'
---
<p>Lorenzo Villalpando Lucas, secretario da Administración de xustiza con destino no Xulgado de Primeira Instancia e Instrucción número catro de Santiago de Compostela, dou fe que nos autos dos que se fará mérito, dictouse a sentencia cun encabezado e parte dispositiva que din así:</p>
<p>«Sentencia. En Santiago de Compostela o cinco de outubro de mil novecentos noventa e cinco, vistos por Rosa del Carmen Collazo Lugo, maxistrada do Xulgado de Primeira Instancia e Instrucción número catro dos do partido, os presentes autos de xuízo verbal de faltas número 326/1994, seguidos por agresión, sendo denunciante Domitila Fernández Blanco, maior de idade, e aparecendo como parte denunciada Pilar Pampín Piñeiro, maior de idade, sendo parte igualmente o Ministerio Fiscal.</p>
<p>Decido que debo condenar e condeno a Pilar Pampín Piñeiro como autora responsable dunha falta de agresión, do artigo 582 do Código Penal, á pena de dous días de arresto menor para extinguir no seu domicilio e deberá indemnizar a Domitila Fernández Blanco na cantidade de 10.000 pesetas. Así mesmo, deberá aboa-lo pagamento das custas procesuais causadas nesta instancia.</p>
<p>Contra esta sentencia cabe interpor recurso de apelación no prazo de cinco días desde a súa notificación perante este xulgado para a Audiencia Provincial da Coruña.</p>
<p>Así, por esta miña sentencia, pronúncioo, mándoo e asínoo».</p>
<p>E, para que así conste e lle sirva de notificación en legal forma a Pilar Pampín Piñeiro, que se atopa en ignorado paradoiro, expido, selo e asino a presente cédula en Santiago de Compostela o vinteseis de setembro de mil novecentos noventa e cinco.</p>
<p>O secretario</p>
<p>Rubricado</p>
<p>95-6477</p>

