---
date: '1995-10-16'
id: 4F16
page: 7631
number: 198
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 4 de outubro de 1995 pola que se delega no secretario xeral para o
  Turismo a competencia para autoriza-los novos establecementos e dependencias
  auxiliares das axencias de viaxes xa autorizadas.
range: Orde
url: 'https://www.xunta.gal/dog/Publicados/1995/19951016/Anuncio4F16_gl.html'
---
<p>Delegada a competencia para a concesión do título licencia de axencias de viaxes no secretario xeral para o turismo, mediante a Orde do 21 de setembro de 1995, publicada no Diario Oficial de Galicia número 184, do 25 do mesmo mes, procede agora, para unha maior axilización administrativa, completa-lo campo ó que pode estenderse a figura da delegación considerada na lexislación vixente, efectuando a correspondente ás autorizacións de sucursais, establecementos ou dependencias auxiliares dependentes das axencias de viaxes, ás que fai referencia o artigo 10 do Decreto 155/1989, do 22 de xuño.</p>
<p>En consecuencia, facendo uso das facultades que me confiren os artigos 43.3º da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, 13 da Lei 30/1992, do 26 de novembro, de réxime xurí</p>
<p>dico das administracións públicas e do procedemento administrativo común, e demais disposicións de xeral aplicación,</p>
<p>DISPOÑO:</p>
<p>Artigo 1º</p>
<p>Delégase no secretario xeral para o turismo a competencia para autoriza-los novos establecementos e dependencias auxiliares dependentes das axencias de viaxe xa autorizadas.</p>
<p>Artigo 2º</p>
<p>As resolucións administrativas que se adopten facendo uso da delegación conferida por esta orde farán constar expresamente esta circunstancia e consideraranse dictadas pola autoridade delegante.</p>
<p>Artigo 3º</p>
<p>En calquera momento, o conselleiro poderá reclama-lo exercicio da competencia que se delega pola presente orde, da que quedan excluídos, en todo caso, os supostos previstos no artigo 13.2º da Lei 30/1992, do 26 de novembro, de réxime xurídico das administracións públicas e do procedemento administrativo común, e no artigo 42.2º da Lei 1/1983, do 22 de feberiro, reguladora da Xunta e do seu presidente.</p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ó establecido na presente orde.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de outubro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>6599</p>

