---
date: '1995-10-16'
id: 4F1E
page: 7636
number: 198
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 266/1995, do 29 de setembro, polo que se declara a utilidade pública e
  se dispón a urxente ocupación dos bens e dereitos afectados pola obra:
  conexión de Cambados coa rede viaria de alta capacidade. Clave: N/PO/90.4.8.
range: Decreto
url: 'https://www.xunta.gal/dog/Publicados/1995/19951016/Anuncio4F1E_gl.html'
---
<p>Con data 13 de xullo de 1995 o conselleiro de Política Territorial, Obras Públicas e Vivenda aprobou o expediente de información pública do correspondente estudio informativo.</p>
<p>Con data 13 de setembro do 1995 o conselleiro de Política Territorial, Obras Públicas e Vivenda aprobou o proxecto da obra: conexión de Cambados coa rede viaria de alta capacidade. Clave: N/PO/90.4.8.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo 2 do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración por estar incluída nas actuacións programadas no itinerario, contando coa financiación da Unión Europea.</p>
<p>En virtude de todo o exposto e en aplicación do artigo 28.2º do Estatuto de Autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, de 29 de xullo, por proposta do conselleiro de Política Territorial, Obras Públicas e Vivenda e previa deliberación do Consello da Xunta de Galicia na súa reunión do día vintenove de setembro de mil novecentos noventa e cinco,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, a efectos de expropiación no proxecto das obras: conexion de Cambados coa rede viaria de alta capacidade. Clave: N/PO/90.4.8.</p>
<p>Santiago de Compostela, vintenove de setembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>6382</p>

