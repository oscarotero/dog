---
date: '1995-12-13'
id: '6866'
page: 9
number: 237
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 4 de decembro de 1995 pola que se anuncia a licitación polo
  sistema de concurso aberto das obras de clave CS-30-06-95/209.
range: Resolución
url: 'https://www.xunta.gal/dog/Publicados/1995/19951213/Anuncio6866_gl.html'
---
<p>A) Obras.</p>
<p>Reparación e adecuación das lonxas da provincia da Coruña.</p>
<p>Clave: CS-30-06-95/209.</p>
<p>Orzamento: douscentos corenta e seis millóns duascentas noventa e unha mil oitocentas once (246.291.811).</p>
<p>Prazo de execución: 12 meses.</p>
<p>Clasificación:</p>
<p>Grupo C, subgrupo 2, categoría d.</p>
<p>Grupo C, subgrupo 6, categoría d.</p>
<p>Grupo C, subgrupo 9, categoría d.</p>
<p>(Declaradas urxentes con base no establecido no artigo 72 da Lei de contratos das administracións públicas.)</p>
<p>B) Documentos de interese para os licitadores.</p>
<p>O prego de cláusulas administrativas particulares, así como o proxecto estarán de manifesto a disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>C) Garantías que se esixen ós licitadores.</p>
<p>Esixirase a fianza provisional indicada no apartado A) anterior, salvo nos casos establecidos no parágrafo 2 do artigo 36 da L.C.A.P. e unha fianza definitiva equivalente ó 4% do orzamento de contrata.</p>
<p>A devandita fianza poderá ser presentada na modalidade e polas persoas ou entidades que especifica a lexislación española vixente.</p>
<p>D) Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>E) Prazo e lugar para a presentación de proposicións.</p>
<p>As propostas haberán de dirixirse en sobre pechado no rexistro xeral da Consellería de Política Territorial, Obras Públicas e Vivenda, ben persoalmente ou ben envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimoquinto día hábil, que non coincida en sábado, seguinte ó da publicación deste anuncio no Diario Oficial de Galicia.</p>
<p>F) Apertura das proposicións.</p>
<p>A apertura das proposicións realizaraa a mesa de contratación ás doce horas do sexto día hábil, que non coincida en sábado, contado a partir do último día de presentación de proposicións.</p>
<p>G) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 4 de decembro de 1995.</p>
<p>P.D (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras Públicas e Vivenda</p>
<p>8089</p>

