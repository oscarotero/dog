---
date: '1995-11-10'
id: 5BFA
page: 8296
number: 216
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 3 de novembro de 1995, da Dirección Xeral de Recursos
  Económicos, pola que se anuncia concurso polo procedemento aberto e trámite de
  urxencia dunha asistencia técnica para a contratación dunha plana en prensa,
  en xornais de Galicia, con motivo do día mundial da SIDA.
range: Resolución
url: 'https://www.xunta.gal/dog/Publicados/1995/19951110/Anuncio5BFA_gl.html'
---
<p>I.-Obxecto e orzamento: asistencia técnica para a contratación dunha plana en prensa, en xornais de Galicia, con motivo do día mundial da SIDA, polo importe de 3.000.000 ptas., IVE incluído.</p>
<p>II.-Solvencia económica e financeira: deberá acreditarse conforme o previsto no apartado 6 da folla de especificacións do prego de claúsulas administrativas particulares.</p>
<p>III.-Solvencia técnica: deberá acreditarse conforme o previsto no apartado 7 da folla de especificacións do prego de claúsulas administrativas particulares.</p>
<p>IV.-Prazo de execución: ver apartado 2 da folla de especificacións do prego de cláusulas administrativas particulares.</p>
<p>V.-Documentos de interese para os licitadores: o prego de cláusulas administrativas particulares e demais documentación complementaria pódese solicitar na Dirección Xeral de Recursos Económicos, (Servicio Galego de Saúde ), edificio administrativo San Caetano, Santiago de Compostela, en días laborais desde as 9 ata as 14 horas.</p>
<p>VI.-Fianzas: o 2% do orzamento de licitación, que se constituirá segundo o disposto no artigo 36 da Lei de contratos das administracións públicas.</p>
<p>VII.-Clasificación: non se esixe.</p>
<p>VIII.-Admisión de variantes: non se admiten.</p>
<p>IX.-Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no Registro Xeral da Consellería/Sergas, antes das 14 horas do décimo terceiro día natural, contado a partir do seguinte ó da publicación desta resolución no DOG, ou por correo na forma indicada no punto 9 do prego de cláusulas administrativas.</p>
<p>X.-Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da consellería, ás 10 horas do quinto día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>XI.-Documentación que deberán aporta-los licitadores: os documentos que figuran no prego de cláusulas administrativas particulares.</p>
<p>XII.-Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 3 de novembro de 1995</p>
<p>Antonio Carbajo Romero</p>
<p>Director xeral de Recursos Económicos</p>
<p>7193</p>

