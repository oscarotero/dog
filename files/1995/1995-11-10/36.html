---
date: '1995-11-10'
id: 5BE6
page: 8294
number: 216
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 20 de outubro de 1995, da Dirección Xeral de Formación Pesqueira
  e Investigación, pola que se anuncia a contratación de servicios técnicos para
  a impresión do libro Crenzas e tradicións dos pescadores galegos, británicos e
  bretóns.
range: Resolución
url: 'https://www.xunta.gal/dog/Publicados/1995/19951110/Anuncio5BE6_gl.html'
---
<p>Esta dirección xeral, unha vez cumpridos os trámites administrativos correspondentes resolve anunciar a contratación do seguinte material:</p>
<p>Obxecto do contrato de servicios técnicos: impresión do libro Crenzas e tradicións dos pescadores galegos, británicos e bretóns para a Consellería de Pesca, Marisqueo e Acuicultura.</p>
<p>Orzamento de licitación: tres millóns de pesetas (3.000.000 de ptas.).</p>
<p>Prazo de execución: dous meses.</p>
<p>O prego de cláusulas administrativas e o de prescricións técnicas estarán a disposición dos interesados no rexistro xeral da Consellería de Pesca, Marisqueo e Acuicultura, nos edificios administrativos de San Caetano, s/n en Santiago de Compostela e no Servicio de Extensión Pesqueira da Dirección Xeral de Formación Pesqueira e Investigación na rúa dos Irmandiños, s/n, Salgueiriños-Santiago de Compostela.</p>
<p>As proposicións presentaranse no devandito rexistro ou na forma en que dispón o artigo 100 do Regulamento xeral de contratos do Estado, no prazo de dez (10) días naturais seguintes ó da publicación deste anuncio no Diario Oficial de Galicia.</p>
<p>A apertura das proposicións admitidas será realizada pola comisión de contratación o terceiro día hábil seguinte ó remate do prazo de presentación das ofertas, sempre e cando non coincida en sábado, que pasará</p>
<p>ó primeiro día hábil seguinte, na sala de xuntas da consellería ás 10 horas.</p>
<p>O presente anuncio será por conta do adxudicatario.</p>
<p>Santiago de Compostela, 20 de outubro de 1995.</p>
<p>Ana María Gallego Castro</p>
<p>Directora xeral de Formación Pesqueira e Investigación</p>
<p>7338</p>

