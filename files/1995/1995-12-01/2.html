---
date: '1995-12-01'
id: '6452'
page: 9130
number: 231
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 13 de novembro de 1995, da Secretaría Xeral da Consellería de
  Política Territorial, Obras Públicas e Vivenda, pola que se resolve o recurso
  ordinario número 1197/1993 interposto contra o acordo da Comisión Provincial
  de Urbanismo de Pontevedra do 25 de xaneiro de 1993, polo que se denegou a
  aprobación definitiva da modificación puntual número 9 do Plan Xeral de
  Ordenación Urbana.
range: Resolución
url: 'https://www.xunta.gal/dog/Publicados/1995/19951201/Anuncio6452_gl.html'
---
<p>De conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común, así como no Real decreto lexislativo 1/1992, do 26 de xuño, polo que se aproba o texto refundido da Lei sobre o réxime do solo e ordenación urbana (artigos 124.1º e 131), publícase a resolución dictada polo conselleiro de Política Territorial, Obras Públicas e Vivenda da Xunta de Galicia, do 21 de xullo de 1995, pola que se resolve o recurso ordinario nº 1197/1993 interposto polo alcalde-presidente do Concello de Vilagarcía de Arousa contra o acordo da Comisión Provincial de Urbanismo de Pontevedra do 25 de xaneiro de 1993, polo que se denegou a aprobación definitiva da modificación puntual nº 9 do Plan Xeral de Ordenación Urbana, da que a súa parte dispositiva di:</p>
<p>«Admiti-lo recurso ordinario nº 1197/1993 interposto polo alcalde-presidente do Concello de Vilagarcía de Arousa, contra acordo da Comisión Provincial de Urbanismo de Pontevedra, con data 25 de xaneiro de 1993, polo que se denegou a aprobación definitiva do proxecto de modificación puntual nº 9 do Plan Xeral de Ordenación Urbana de Vilagarcía de Arousa, que en consecuencia se revoga, e outórgase a aprobación definitiva do referido proxecto nos termos en que fora aprobado provisionalmente polo Concello de Vilagarcía de Arousa en sesión plenaria celebrada o día 12 de agosto de 1992, agás no que atinxe á modificación da zonificación e ordenación pormenorizada dos terreos incluídos dentro do ámbito do PERI que lle corresponderá determinar ó propio plan especial.</p>
<p>Contra esta resolución que se transcribe definitiva en vía administrativa, cabe recurso contencioso-administrativo diante da Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa notificación; lémbraselle que debe comunicar previamente a esta consellería a devandita interposición conforme o artigo 110.3º da Lei 30/1992, de réxime xurídico das administracións públicas e do procedemento administrativo común».</p>
<p>Os interesados poderán comparecer nas oficinas da Secretaría Xeral da Consellería de Política Territorial,</p>
<p>Obras Públicas e Vivenda, sita nos edificios administrativos de San Caetano, Santiago de Compostela.</p>
<p>Santiago de Compostela, 13 de novembro de 1995.</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras Públicas e Vivenda</p>
<p>7665</p>

