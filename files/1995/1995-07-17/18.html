---
date: '1995-07-17'
id: 29EA
page: 5
number: 136
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 10 de xullo de 1995 pola que se anuncian polo sistema de
  concurso de procedemento aberto as obras, declaradas de urxencia, de cambio de
  cuberta e falsos teitos no C.P. de Sequelo, Marín e cambio de cuberta e obras
  varias no C.P. de Seixo, Marín (Pontevedra) e outra máis.
range: Resolución
url: 'https://www.xunta.gal/dog/Publicados/1995/19950717/Anuncio29EA_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar, polo sistema de concurso de procedemento aberto, as obras, declaradas de urxencia, que se citan:</p>
<p>1. Cambio de cuberta e falsos teitos no C.P. de Sequelo, Marín e cambio de cuberta e obras varias no C.P. de Seixo, Marín (Pontevedra).</p>
<p>Orzamento de licitación: 24.953.350 ptas. (vintecatro millóns novecentas cincuenta e tres mil trescentas cincuenta pesetas).</p>
<p>Prazo de execución: 7 meses.</p>
<p>Clasificación requirida: grupo C, categoría C.</p>
<p>2. Ximnasio e vestiarios no C.P. de Balaídos, Vigo (Pontevedra).</p>
<p>Orzamento de licitación: 18.633.506 ptas. (dezaoito millóns seiscentas trinta e tres mil cincocentas seis pesetas).</p>
<p>Prazo de execución: 7 meses.</p>
<p>Sen clasificación.</p>
<p>Exposición de proxectos: os proxectos e os pregos de cláusulas administrativas particulares estarán de manifesto na Subdirección Xeral de Construccións e Equipamento, Secretaría Xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das dez ás catorce horas. Os pregos de cláusulas administrativas particulares tamén se poderán examinar nas delegacións provinciais de Educación.</p>
<p>Prazo de presentación de proposicións: comezará o día seguinte ó da publicación da presente resolución no DOG e rematará o día 27 de xullo de 1995 ás 14 horas.</p>
<p>Lugar de presentación de proposicións: no rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, observarase o disposto na cláusula 8.1 do prego das administrativas particulares.</p>
<p>Documentación que presentarán os licitadores: a especificada nas cláusulas 8.2., 8.3 e 8.4 do prego das administrativas particulares.</p>
<p>Exame da documentación: a Mesa de Contratación cualificará as documentacións presentadas e publicará a continuación no taboleiro de anuncios desta consellería, o resultado da devandita cualificación, a fin de que se reparen, dentro do prazo que se indique, os defectos materiais observados na documentación.</p>
<p>Apertura de proposicións: será realizada pola Mesa de Contratación ás 9 horas do día 31 de xullo de 1995 na sala de xuntas desta consellería.</p>
<p>O importe deste anuncio correrá a cargo da empresa adxudicataria.</p>
<p>Santiago de Compostela, 10 de xullo de 1995.</p>
<p>P.D. (Orde 13-12-1993)</p>
<p>Juan J. Bértolo Cadenas</p>
<p>Secretario xeral da Consellería de Educación e Ordenación Universitaria.</p>
<p>5017</p>

