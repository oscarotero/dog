---
date: '1995-05-24'
id: DF6A
page: 3
number: 98
agency: CONCELLO DE OLEIROS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950524/AnuncioDF6A_gl.html'
---
<p>A Comisión de Gobemo, en sesión que tivo lugar o día 25 de abril de 1995, aprobou o expediente para a contratación, mediante concurso e por trámite de urxencia, da obra denominada reforma e adecuación da casa A Braña para preescolar en Mera.</p>
<p>De acordo co artigo 122 do Real decreto lexislativo 781/1986 queda exposto ó público o prego de condicións polo prazo de catro días hábiles para efectos de presentación de reclamacións.</p>
<p>Simultaneamente e para o caso de que non se produzan, anúnciase a licitación de acordo coas seguintes condicións:</p>
<p>Obxecto do contrato: a execución das obras comprendidas no proxecto de reforma e adecuación da casa A Braña para preescolar en Mera e con suxeición á memoria, planos, medicións, cadros de prezos e pregos de prescricións técnicas.</p>
<p>Prezo máximo: 20.539.239 ptas.</p>
<p>Prazo de execución: tres meses.</p>
<p>Pagamentos: verificaranse contra certificación acompañadas de relación valorada expedida polo técnico-director da obra.</p>
<p>Pregos de condicións e prego de prescricións técnicas: poderán recollerse na secretaría deste concello, das 9 ás 13 horas.</p>
<p>Clasificación: subgrupo C, categoría d.</p>
<p>Garantía provisional: dispénsase da súa presentación.</p>
<p>Garantía definitiva: 821.570 ptas.</p>
<p>Proposicións: presentaranse no lugar e prazo que se indica nos epígrafes 5 e 6 do cadro de características do contrato, dentro do prazo de dez días hábiles contados a partir do día seguinte ó da última publicación do anuncio no BOP ou DOG, se é o caso, en horas de nove a trece e en dous sobres pechados que poderán ser lacrados e precintados, asinados polo licitador ou persoa que o represente e coa documentacíón e requisitos esixidos na cláusula 13 do prego de condicións.</p>
<p>Apertura das proposicións: a apertura de proposicións terá lugar no salón de reunións da Casa do Concello sito no primeiro andar do mesmo, ás doce horas do día hábil seguinte ó día en que remate o prazo de presentación de proposicións. Se este acto cadra un sábado, o mesmo terá lugar o día hábil seguinte.</p>
<p>Oleiros, 27 de abril de 1995.</p>
<p>Ángel García Seoane</p>
<p>Alcalde-presidente</p>

