---
date: '1995-05-24'
id: DF42
page: 3
number: 98
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 de maio de 1995, da Delegación Provincial da Coruña, pola que
  se anuncia a licitación, polo sistema de concurso aberto, da obra de mellora
  da capa de rodadura da estrada Ordes-Cerceda, de clave: CXO-95-I Ordes.
range: Resolución
url: 'https://www.xunta.gal/dog/Publicados/1995/19950524/AnuncioDF42_gl.html'
---
<p>Clave:CXO-95-I Ordes.</p>
<p>Obra: mellora da capa de rodadura da estrada Ordes-Cerceda.</p>
<p>Orzamento: cento corenta e nove millóns cincocentas setenta e nove mil trescentas dez pesetas. (149.579.310 ptas.).</p>
<p>Prazo de execución: vintecatro meses.</p>
<p>(Declarada urxente con base no establecido no artigo 26 da Lei de contratos do Estado e 32 da Lei 6/1994, da Comunidade Autónoma de Galicia).</p>
<p>Documentos de interese para os licitadores: o prego de cláusulas administrativas particulares, así como o proxecto estarán de manifesto e ó dispor dos concursantes para o seu exame, durante o prazo de presentación das proposicións, os días e horas hábiles de oficina, na Delegación Provincial da Consellería de Política Territorial, Obras Públicas e Vivenda (Servicio Provincial de Contratación), edificio administrativo de Monelos, 8º andar, A Coruña.</p>
<p>Garantía provisional que se lles esixe ós licitadores: esixirase unha fianza provisional de 2.991.586 ptas., agás nos casos establecidos no Real decreto 1883/1979, e unha fianza definitiva equivalente ó 4% do orzamento de contrata.</p>
<p>As devanditas fianzas poderán ser presentadas na modalidade e polas persoas ou entidades que especifica a lexislación española vixente.</p>
<p>Clasificación do contratista: grupo G, subgrupo 4, categoría d.</p>
<p>Modelo de proposicións: proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>Prazo e lugar para a presentación de proposicións: as proposicións deberán presentarse en sobre pechado no rexistro da Delegación Provincial da Consellería de Política Territorial, Obras Públicas e Vivenda ou ser enviadas por correo dentro do prazo de admisión sinalado (artigo 100 do R.X.C, redactado segundo o Real decreto lexislativo 2528/1986, do 28 de novembro).</p>
<p>O prazo de presentación das proposicións rematará ás doce horas do décimo quinto día, que non coincida en sábado ou festivo, seguinte ó da publicación deste anuncio no Diario Oficial de Galicia.</p>
<p>Apertura de proposicións: a apertura de proposicións será realizada pola Mesa de Contratación ás 12 horas do sexto día, que non cadre en sábado, contado a partir do derradeiro día de presentación de proposicións.</p>
<p>Documentos que deben presenta-los licitadores: os que figuren no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>A Coruña, 18 de maio de 1995.</p>
<p>P.D. (Orde 30-1-1995)</p>
<p>Jesús Almuíña Loeda</p>
<p>Delegado provincial da Coruña</p>

