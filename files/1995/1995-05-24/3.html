---
date: '1995-05-24'
id: DEEE
page: 3
number: 98
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Orde do 2 de maio de 1995 pola que se modifica parcialmente a do 20 de
  decembro de 1985 pola que se determinan os nomes oficiais dos topónimos que se
  relacionan.
range: Orde
url: 'https://www.xunta.gal/dog/Publicados/1995/19950524/AnuncioDEEE_gl.html'
---
<p>A Orde do 20 de decembro de 1985, determinou os nomes oficiais dos topónimos pertencentes ós concellos: Entrimo, Esgos, Larouco, Laza, Leiro, Lobeira, Lobios, Maceda, Maside, Sarreaus, Vilar de Barrio, Xunqueira de Ambía e Xunqueira de Espadanedo (Ourense).</p>
<p>O traballo de campo e a documentación utilizados pola Comisión de Toponimia ó longo destes anos aportaron datos que aconsellaron á comisión, na súa sesión plenaria do vintenove de marzo de mil novecentos noventa e cinco, revisa-lo dictame referido a catro topónimos publicados na orde citada (un pertencente ó concello de Leiro, un ó concello de Lobeira e dous ó concello de Maside).</p>
<p>En consecuencia, esta consellería,</p>
<p>DISPÓN:</p>
<p>Artigo único.-Modifícase a Orde do 20 de decembro de 1985 pola que se determinan os nomes oficiais dos topónimos que se relacionan, no sentido seguinte:</p>
<p>-No concello de Leiro, parroquia de Lamas (Santa María), onde dicía: «Carneira», debe dicir: «Pena Corneira».</p>
<p>-No concello de Lobeira, parroquia de Lobeira (San Vicente), onde dicía: «Meas», debe dicir: «Meás».</p>
<p>-No concello de Maside, parroquia do Lago (San Martiño), onde dicía: «Estúnigo», debe dicir: «Estúniga»; e na parroquia de Santa Comba do Trevoedo (Santa Comba), onde dicía: «Carballeira», debe dicir: «Carballeira, A».</p>
<p>Disposición adicional</p>
<p>Do establecido na presente orde e do seu anexo daráselles conta ás autoridades estatais correspondentes para os efectos que cumpran no exercicio das súas funcións.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia, Santiago de Compostela, 2 de maio de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

