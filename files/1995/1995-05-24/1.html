---
date: '1995-05-24'
id: DEE6
page: 3
number: 98
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Orde do 2 de maio de 1995 pola que se modifica parcialmente a do 17 de
  decembro de 1992 pola que se determinan os nomes oficiais dos topónimos que se
  relacionan pertencentes ós concellos de Betanzos, Cee e Pontedeume (provincia
  da Coruña); Amoeiro, Avión, O Barco de Valdeorras, Beariz, Carballeda de Avia,
  O Carballiño, Castro Caldelas, Manzaneda, Porqueira e Xinzo de Limia
  (provincia de Ourense); e Baiona (provincia de Pontevedra).
range: Orde
url: 'https://www.xunta.gal/dog/Publicados/1995/19950524/AnuncioDEE6_gl.html'
---
<p>A Orde do 17 de decembro de 1992 pola que se determinou os nomes oficiais dos topónimos pertencentes ós concellos de: Betanzos, Cee e Pontedeume (A Coruña); Amoeiro, Avión, O Barco de Valdeorras, Beariz, Carballeda de Avia, O Carballiño, Castro Caldelas, Manzaneda, Porqueira e Xinzo de Limia (Ourense); e Baio (Pontevedra).</p>
<p>O traballo de campo e a documentación utilizados pola Comisión de Toponimia ó longo destes anos aportaron datos que aconsellaron á comisión, na súa sesión plenaria do vintenove de marzo de mil novecentos noventa e cinco, revisa-lo dictame referido a un topónimo do concello de Amoeiro e outro do concello de Castro Caldelas, publicados na orde citada.</p>
<p>En consecuencia, esta consellería,</p>
<p>DISPÓN:</p>
<p>Artigo único.-Modifícase a Orde do 17 de decembro de 1992 pola que se determinan os nomes oficiais dos topónimos que se relacionan pertencentes ós concellos de Betanzos, Cee e Pontedeume (provincia da Coruña); Amoeiro, Avión, O Barco de Valdeorras, Beariz, Carballeda de Avia, O Carballiño, Castro Caldelas, Manzaneda, Porqueira e Xinzo de Limia (provincia de Ourense); e Baiona (provincia de Pontevedra), no sentido seguinte:</p>
<p>-No concello de Amoeiro, parroquia de Abruciños (San Xoán), onde dicía: «Xilfonxe», debe dicir: «Guilfonxe».</p>
<p>-No concello de Castro Caldelas, parroquia de San Paio de Abeleda (San Paio), onde dicía: «Coto, O», debe dicir: «Couto, O».</p>
<p>Disposición adicional</p>
<p>Do establecido na presente orde e do seu anexo daráselles conta ás autoridades estatais correspondentes para os efectos que cumpran no exercicio das súas funcións.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de maio de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

