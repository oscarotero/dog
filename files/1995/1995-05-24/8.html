---
date: '1995-05-24'
id: DF0E
page: 3
number: 98
agency: XULGADO DE INSTRUCCIÓN NÚMERO TRINTA E UN DE MADRID
section: V. ADMINISTRACIÓN DE XUSTIZA
title: Cédula de notificación de sentencia (281/1993-H).
range: Cédula
url: 'https://www.xunta.gal/dog/Publicados/1995/19950524/AnuncioDF0E_gl.html'
---
<p>En Madrid o dezanove de abril de mil novecentos noventa e catro. Antonio Serrano Arnal, maxistrado-xuíz do Xulgado de Instrucción, trinta e un desta localidade, viu e examinou as precedentes actuacións de xuízo de faltas número 281/1993-H seguido pola presunta falta de imprudencia simple con resultado de lesións entre partes: como implicados, Fernando Suárez Acebes, Teodora Martín Sanz, Agapito Díaz Gamero, Andrés Acebes Luna, representante legal de Cosmética Selecta, S.A., José Ignacio Santos</p>
<p>Durán, Enrique Juan Martínez Gómez, Ministerio de Defensa e Consorcio de Compensación de Seguros e en atención ós seguintes:</p>
<p>Antecedentes de feito.</p>
<p>1. Neste xulgado incoáronse dilixencias de xuízo de faltas, dando lugar á celebración do acto de xuízo oral.</p>
<p>2. Na substanciación do presente xuízo de faltas observáronse as prescricións legais vixentes.</p>
<p>Feitos probados.</p>
<p>O día 19 de marzo de 1993, no punto quilométrico 8,050 da estrada M-616 (Fuencarral-El Pardo) como queira que en dirección a El Pardo circulaba o vehículo M-2509-LZ, propiedade de Cosmética Selecta, S.A., conducido por Andrés Acebes Luna e asegurado na compañía Mutua Madrileña Automovilista, seguido polo vehículo M-5903-JG, asegurado na compañía Mapfre, conducido polo seu propietario, Fernando Suárez Acebes, a quen acompañaba como usuaria del a súa esposa Teodora Martín Sanz, o vehículo M-6733-KK, propiedade do Ministerio de Defensa, conducido por José Ignacio Santos Dura, que circulaba a velocidade excesiva dadas as circunstancias da vía e a escasa velocidade dos vehículos anteriormente relacionados que o precedía, os cales coas debidas sinalizacións pretendían virar á súa dereita, iniciou a manobra de adiantamento colisionando frontalmente co vehículo que en sentido contrario da vía circulaba, o vehículo M-0017-MV, asegurado na compañía Apolo e conducido polo seu propietario </p>
<p>Agapito Díez Gamero, sendo que á súa vez o vehículo M-0931-NJ propiedade do Ministerio de Defensa, conducido por Enrique Juan Martínez Gómez que á súa vez seguía o vehículo M-6733-KK, colisionou co vehículo M-5903-JG motivando que este por desprazamento colisionase co que o precedía M-2509-LZ.</p>
<p>Como consecuencia:</p>
<p>-O vehículo M-2509-LZ sufriu desperfectos peritados en 252.784 ptas. sufragados pola compañía Mutua Madrileña Automovilista.</p>
<p>-O vehículo M-5903-JG, desperfectos peritados en 695.527 ptas., satisfeito o seu importe pola compañía Mapfre.</p>
<p>-Con feridas, Férnando Suárez Acebes, das que tardou en curar 53 días, todos eles con impedimento para as súas ocupacións habituais.</p>
<p>-Con feridas, Teodora Martín Sanz, das que tardou, en curar 30 días, todos eles con impedimento para as súas ocupacións habituais.</p>
<p>-O vehículo M-0017-MV con desperfectos peritados segundo valor venal en 1.640.000 ptas., satisfeito o seu importe pola compañía Apolo.</p>
<p>Fundamentos xurídicos.</p>
<p>1. Os feitos probados en autos constitúen unha falta de imprudencia simple con resultado de lesións,</p>
<p>prevista e penada polo artigo 586 bis do Código Penal, da que responden en concepto de autores:</p>
<p>A) José Ignacio Santos Durán, quen á fronte do vehículo M-6733-KK e omitindo as máis elementais normas de precaución e cautela -lindando con temeridade- esixibles a cantos se atopan á fronte de vehículos de motor, emprendeu a manobra de adiantamento de vehículos que o precedían, sen apercibirse adecuadamente para evitar todo risco de poder realizala con total garantía e seguridade sorprendendo a quen en sentido contrario e correctamente circulaba, non podendo evita-la colisión e,</p>
<p>B) Enrique Juan Martínez Gómez, quen ó circular á fronte do vehículo M-0931-NJ tralo vehículo conducido polo anterior, a velocidade non adecuada ás circunstancias do tráfico e da vía, sorprendido pola manobra de quen o precedía e non observando a distancia prudencial con aquel, non puido evitar colisionar co vehículo M-5903-JG que correctamente e sinalizando a súa manobra de que á dereita circulaba desprazándoo con motivo do alcance contra quen á súa vez o precedía (M-2509-LZ) cos resultados reflectidos nos feitos probados.</p>
<p>Vistos os preceptos legais citados e os números 1, 12, 14, 19, 25, 85, 89, 90, 93 e 601 do Código Penal, 142 da LAC e 1 ó 8 do Decreto do 21 de novembro de 1952 e demais de xeral e pertinente aplicación.</p>
<p>Decido que debo condenar e condeno a José Ignacio Santos Durán e a Enrique Juan Martínez Gómez, como autores penalmente responsables de cadansúa falta de imprudencia simple, á pena de tres días de arresto menor, dous meses de privación do permiso de conducir a cada un deles, custas e a que indemnicen:</p>
<p>A) José Ignacio Santos Durán, coa responsabilidade civil directa do Consorcio de Compensación de Seguros e responsabilidade civil subsidiaria do Ministerio de Defensa, na suma de un millón seiscentas corenta mil pesetas (1.640.000 ptas.) á entidade aseguradora Apolo, polos desperfectos ocasionados ó vehículo M-0017-MV.</p>
<p>B) Enrique Juan Martínez Gómez, coa responsabilidade civil directa do Consorcio de Compensación de Seguros e responsabilidade civil subsidiaria do Ministerio de Defensa, á compañía Mutua Madrileña Automovilista, na suma de duascentas cincuenta e dúas mil setecentas oitenta e catro pesetas (252.784 ptas.) polos desperfectos do vehículo M-2509-LZ propiedade de Cosmética Selecta, S.A., e satisfeitos pola dita entidade.</p>
<p>C) E que se indemnice a Fernando Suárez Acebes na suma de cincocentas trinta mil pesetas (530.000 ptas.) polas lesións sufridas e a Teodora Martín Sanz, na suma de trescentas mil pesetas (300.000 ptas.) por lesións e á entidade aseguradora Mapfre á suma de seiscentas noventa e cinco mil cincocentas vintesete pesetas (695.527 ptas.) como importe dos desperfectos do vehículo M-5903-JG satisfeitos por esta.</p>
<p>Así, por esta miña sentencia, contra a que se poderá interpor recurso de apelación en ámbolos efectos neste xulgado dentro do prazo de cinco días a partir da súa notificación, pronúncioo, mándoo e asínoo.</p>

