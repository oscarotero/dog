---
date: '1995-11-28'
id: '6276'
page: 9035
number: 228
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Decreto 300/1995, do 16 de novembro, polo que se declara de utilidade pública
  e urxente execución a concentración parcelaria da zona de San Fiz de Monfero e
  Santa Xiá de Monfero (Monfero-A Coruña).
range: Decreto
url: 'https://www.xunta.gal/dog/Publicados/1995/19951128/Anuncio6276_gl.html'
---
<p>As parroquias de San Fiz de Monfero e Santa Xiá de Monfero, que pertence ó concello de Monfero, está situada ó noroeste da provincia da Coruña, e resultan afectadas pola concentración parcelaria aproximadamente 3.100 ha.</p>
<p>A dispersión parcelaria que presentan os terreos da dita parroquia, posta de manifesto polos agricultores desta mediante solicitude dirixida ó conselleiro de Agricultura, Gandería e Montes, motivou un estudio de viabilidade e de valoración das posibilidades que ofrece a zona para incrementa-lo rendemento dos recursos agropecuarios, e deduciu a convenencia de levar a cabo a concentración parcelaria por razóns de utilidade pública e interese social.</p>
<p>Na súa virtude, por proposta do conselleiro de Agricultura, Gandería e Montes, formulada conforme o establecido na Lei galega 10/1985, do 14 de agosto, de concentración parcelaria para Galicia, logo de deliberación do Consello da Xunta de Galicia na súa reunión do día dezaseis de novembro de mil novecentos noventa e cinco,</p>
<p>DISPOÑO:</p>
<p>Artigo 1º</p>
<p>Declárase de utilidade pública e urxente execución a concentración parcelaria da zona de San Fiz de Monfero e Santa Xía de Monfero (Monfero-A Coruña).</p>
<p>Artigo 2º</p>
<p>O perímetro da zona será, en principio, o correspondente á totalidade dos terreos das parroquias San Fiz de Monfero e Santa Xiá de Monfero (Monfero-A Coruña). O referido perímetro quedará en definitiva modificado polas rectificacións, inclusións ou exclu</p>
<p>sións que se acorden, ó abeiro dos artigos 23 e seguintes da Lei 10/1985, do 14 de agosto, de concentración parcelaria para Galicia.</p>
<p>Artigo 3º</p>
<p>A esta zona seranlle de aplicación os beneficios económicos programados ou asumidos pola Xunta de Galicia, para mellorar ou moderniza-las explotacións agrarias, e, as que sinale o artigo 6 da Lei de concentración parcelaria para Galicia.</p>
<p>Artigo 4º</p>
<p>Os traballos de execución desta concentración parcelaria iniciaranse nun prazo non superior ós 6 meses a partir da publicación do presente decreto.</p>
<p>Disposicións derradeiras</p>
<p>Primeira.-Facúltase a Consellería de Agricultura, Gandería e Montes para dicta-las disposicións complementarias que requira a execución do presente decreto.</p>
<p>Segunda.-A presente disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaseis de novembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>95-7677</p>

