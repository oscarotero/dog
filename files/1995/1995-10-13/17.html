---
date: '1995-10-13'
id: '4E92'
page: 7
number: 197
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 3 de outubro de 1995 pola que se anuncia a celebración dunhas
  xornadas de estudio sobre ética pública.
range: Resolución
url: 'https://www.xunta.gal/dog/Publicados/1995/19951013/Anuncio4E92_gl.html'
---
<p>Dentro das actividades da Escola Galega de Administración Pública para 1995, figura a realización dunhas xornadas de estudio sobre ética pública.</p>
<p>1. Obxecto.</p>
<p>Os días 16 e 17 de novenbro de 1995 terán lugar, no salón de actos da Escola Galega de Administración Pública, unhas xornadas de estudio sobre ética pública.</p>
<p>O obxectivo destas xornadas é analiza-las conductas das administracións públicas e privadas, desde as perspectivas dos valores que loxicamente teñen que guialas, tomando as manifestacións anómalas e desviadas como inevitable punto de referencia. En segundo termo, preténdese recupera-la dimensión pedagóxica da lei e levar a cabo a construcción da responsabilidade dos cidadáns e, en especial, dos funcionarios, desde o punto de vista do dereito, da ética e das ciencias empíricas da conducta humana.</p>
<p>2. Contido.</p>
<p>Iniciar un proceso de sensibilización dos cidadáns en xeral, e dos funcionarios públicos moi en primeiro termo, para comenzar espertando a conciencia da</p>
<p>dimensión ética da función pública, seguida nun segundo momento da formación sistemática daquel persoal, cun criterio analítico, nos aspectos deontolóxicos da actividade profesional que habitualmente desempeña.</p>
<p>3. Destinatarios.</p>
<p>Persoal ó servicio de calquera das administracións públicas galegas, e interesados en xeral.</p>
<p>4. Desenvolvemento e duración.</p>
<p>As xornadas abriranse o xoves, día 16 de novembro, ás 10 horas, e rematará o venres, día 17 de novembro.</p>
<p>5. Inscrición.</p>
<p>-Prazo: remata o luns, día 13 de novembro de 1995.</p>
<p>-Lugar de presentación: no Rexistro Xeral da EGAP (Polígono das Fontiñas, rúa de Madrid, 2-4 - 15703, Santiago de Compostela). Tfno. 57 08 00. Telefax nº 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas baldeiras, coa condición de que se cumpran os requisitos xerais antes indicados.</p>
<p>A partir do 14 de novembro, os peticionarios poderán obter confirmación da súa posible admisión, chamando por teléfono en días laborables, de 11.30 a 14.45 horas, ó seguinte número: (981) 57 08 00 (Ext. 229), ou ben consultando a lista de admitidos que se expoñerá no taboleiro de anuncioes da EGAP 24 horas despois do remate do prazo de presentación de solicitudes.</p>
<p>6. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a elas, e expresarase neste documento a natureza da actividade e as datas da súa realización.</p>
<p>Santiago de Compostela, 3 de outubro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración Pública</p>
<p>95-6412</p>

