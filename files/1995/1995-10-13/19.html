---
date: '1995-10-13'
id: 4E9E
page: 7
number: 197
agency: CONSELLERÍA DE INDUSTRIA E COMERCIO
section: IV. OPOSICIÓNS E CONCURSOS
title: >-
  Orde do 19 setembro de 1995 pola que se resolve convocatoria pública para a
  provision, polo sistema de libre designacion, de un posto de traballo vacante
  na Consellería de Industria e Comercio.
range: Orde
url: 'https://www.xunta.gal/dog/Publicados/1995/19951013/Anuncio4E9E_gl.html'
---
<p>Convocada por Orde do 18 de xullo de 1995 (DOG nº 148, do 3 de agosto) a provisión, polo sistema de libre designación, de un posto de traballo vacante na Consellería de Industria y Comercio, esta consellería, no uso das facultades e atribucións conferidas pola Lei 4/1988, do 26 de maio, da función pública de Galicia, e os artigos 16 e 17 do Decreto 93/1991, do 20 de marzo, e en uso das facultades que lle confire o artigo 15.4º da dita lei,</p>
<p>DISPON:</p>
<p>Primeiro.-Resolve-la convocatoria pública para a provisión, polo sistema de libre designación, de un posto de traballo vacante na Consellería de Industria e Comercio, anunciada pola Orde do 18 de xullo de 1995 (DOG nº 148, do 3 de agosto).</p>
<p>Segundo.-Adxudicar destino, no posto de traballoque se indica, ó funcionario que se relaciona no anexo á presente orde.</p>
<p>Terceiro.-O cese no actual destino do funcionario que obtivo a praza producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión da praza adxudicada deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo de un mes se se trata de distinta localidade, conforme ó establecido no artigo 14 do decreto 93/1991, do 20 de marzo.</p>
<p>Cuarto.-O centro onde cause alta o funcionario realizará, dentro dos prazos sinalados no apartado anterior, a dilixencia de toma de posesión.</p>
<p>Quinto.-Contra esta orde poderase interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, comunicando previamente a esta consellería a vontade de interpoñelo.</p>
<p>Santiago de Compostela, 19 de setembro de 1995.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO I</p>
<p>Nº rexistro persoal: 1310669024 A2060.</p>
<p>Grupo: A.</p>
<p>Apelidos e nome: Aguarón Turrientes, Antonio.</p>
<p>Posto de traballo: xefe do Servicio de Consumo.</p>
<p>Nivel de destino: 28.</p>
<p>Código do posto: IC.C99.10.000.32001.081.</p>
<p>Dependencia: Delegación provincial.</p>
<p>Localidade: Ourense.</p>
<p>95-6535</p>

