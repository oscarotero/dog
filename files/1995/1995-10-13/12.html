---
date: '1995-10-13'
id: 4E7E
page: 7
number: 197
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 262/1995, do 29 de setembro, polo que se declara a urxente ocupación,
  para efectos de expropiación forzosa, pola Deputación Provincial da Coruña,
  dos bens e dereitos necesarios para a realización das obras do proxecto de
  reforma, ampliación e afirmado da E.P. 1914 Carballo-Santiago de Compostela,
  tramo de Portomouro-Carballo.
range: Decreto
url: 'https://www.xunta.gal/dog/Publicados/1995/19951013/Anuncio4E7E_gl.html'
---
<p>A Deputación Provincial da Coruña, en sesión celebrada o día 12 de decembro de 1994, aprobou o proxecto de reforma, ampliación e afirmado da E.P. 1914 Carballo-Santiago de Compostela, tramo de Portomouro-Carballo e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A Deputación remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 25 de setembro de 1995.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 9 maio 1995.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, polo estado do firme da calzada de dimensións inferiores ás necesidades dos vehículos, a intensidade media do tráfico, e a existencia de poboación infantil y zonas escolares próximas que supoñen un peligro para a seguridade vial.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, e por proposta do consellerio de Xustiza, Interior e Relacións Laborais, logo de deliberación do Consello da Xunta de Galicia na súa xuntanza do día vintenove de setembro de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial da Coruña para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras</p>
<p>do proxecto de reforma, ampliación e afirmado da E.P. 1914 Carballo-Santiago de Compostela, tramo de Portomouro-Carballo.</p>
<p>Santiago de Compostela, vintenove de setembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>
<p>95-06449</p>

