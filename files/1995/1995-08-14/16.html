---
date: '1995-08-14'
id: 745E
page: 6421
number: 155
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 2 de agosto de 1995, da Delegación Provincial de Lugo, polo que se
  anuncia o levantamento de actas previas correspondentes á execución da liña a
  132 kV Meira-Lugo, solicitado pola empresa Barras Eléctricas
  Galaico-Asturianas, S.A. (Expediente número 3631 A.T.).
range: Edicto
url: 'https://www.xunta.gal/dog/Publicados/1995/19950814/Anuncio745E_gl.html'
---
<p>En cumprimento do disposto nos artigos 52 da Lei de expropiación forzosa, do 16 de decembro de 1954, e 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, e declarada polo Decreto 403/1992 (Diario Oficial de Galicia nº 6, do 12 de xaneiro de 1993) a urxente ocupación dos bens e dereitos afectados que se indican na relación que se publicou no BOP de Lugo, do 7-11-1990, fáiselles saber a tódolos afectados pola execución do proxecto que a seguir se indica: liña eléctrica aérea a 132 kV Meira-Lugo, propiedade da empresa Barras Eléctricas Galaico-Asturianas, S.A., con domicilio en r/Cidade de Viveiro, 4, que o representante da Administración dará comezo, sobre o terreo, ó levantamento</p>
<p>das actas previas á ocupación dos predios contidos na relación publicada no BOP de Lugo do 16 de marzo de 1995 e expostas nos taboleiros oficiais das casas dos concellos e no desta Delegación Provincial de Lugo, rúa Pascual Veiga, 12-14.</p>
<p>Advírteselles ós interesados afectados, que recibirán unha notificación individual na que se lles sinalarán o día e a hora en que terá lugar o levantamento das actas, que poderán formular alegacións por escrito perante esta delegación ata o momento do dito levantamento, para os únicos efectos de rectificaren posibles erros na relación dos bens afectados.</p>
<p>Lugo, 2 de agosto de 1995.</p>
<p>Jesús Bendaña Suárez</p>
<p>Delegado provincial de Lugo</p>
<p>95-05261</p>

