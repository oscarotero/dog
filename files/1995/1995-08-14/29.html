---
date: '1995-08-14'
id: '7492'
page: 6435
number: 155
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 14 de xullo de 1995, da Xerencia de Atención Primaria de
  Ourense, pola que se anuncia concurso público aberto para a subministración de
  equipos portátiles de radio Trunking para a rede oficial de comunicacións da
  Xunta de Galicia.
range: Resolución
url: 'https://www.xunta.gal/dog/Publicados/1995/19950814/Anuncio7492_gl.html'
---
<p>A Xerencia de Atención Primaria do Servicio Galego de Saúde en Ourense, en virtude das atribucións que lle foron delegadas conforme o establecido na orde da Consellería de Sanidade e Servicios Sociais do 15 de setembro de 1994 (DOG nº 191, do 3 de outubro), convoca o seguinte concurso público polo procedemento aberto e con carácter de urxencia para a subministración de cincuenta equipos portátiles de radio Trunking para a rede oficial de comunicacións da Xunta de Galicia.</p>
<p>Orzamento: 7.500.000 ptas. (IVE incluído).</p>
<p>Forma de adxudicación: concurso público aberto urxente.</p>
<p>Prazo de execución: os bens obxecto do presente concurso entregaranse no prazo de 15 días contados a partir da data de notificación da adxudicación.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos interesados na sede da Xerencia de Atención Primaria en Ourense, sita na rúa Avda. de Zamora, 13-3ª planta, tódolos días laborais, agás sábados, durante as horas hábiles de oficina.</p>
<p>Fianza provisional: os concursantes deberán acreditar na forma que se estalece no prego de cláusulas unha fianza provisional polo importe de 300.000 ptas.</p>
<p>Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no rexistro da xerencia, antes das 14 horas do décimo cuarto día natural contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposicióndo envío na oficina de correos e anunciar ó órgano de contratación a remisión da oferta mediante fax (988) 38 64 51, ou telegrama no mesmo día; de recibirse a oferta pasados 5 días da data de finalización do prazo de presentación, esta non será aceptada.</p>
<p>Apertura de proposicións: terá lugar na sala de xuntas da Xerencia de Atención Primaria (Avda. Zamora, 13-3ª planta, de Ourense), a partir das 10 horas do sexto día natural contado desde o seguinte a aquel</p>
<p>en que remate o prazo de presentación de ofertas. No caso de que o dito día coincida en sábado ou festivo, a apertura terá lugar o día hábil seguinte.</p>
<p>Documentación a aportar: serán os documentos que figuran na clausula 9ª do prego de cláusulas administrativas particulares.</p>
<p>Anuncios: o pagamento dos anuncios do presente concurso público serán por conta do adxudicatario do contrato.</p>
<p>Ourense, 14 de xullo de 1995.</p>
<p>Rosendo L. Fernández Fernández</p>
<p>Director xerente de Atención Primaria</p>
<p>5467</p>

