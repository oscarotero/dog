---
date: '1995-08-14'
id: '7466'
page: 6426
number: 155
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Anuncio do 11 de xullo de 1995, da Delegación Provincial da Coruña, polo que
  se somete a información pública a solicitude da declaración de urxente
  ocupación dos bens e dereitos afectados polas instalacións eléctricas que se
  citan. (Expedientes números 117/1994 e 198/1994).
range: Anuncio
url: 'https://www.xunta.gal/dog/Publicados/1995/19950814/Anuncio7466_gl.html'
---
<p>De conformidade co disposto no artigo 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, sométese a información pública a solicitude de Unión Eléctrica-Fenosa, S.A., co enderezo na rúa Fernando Macías, nº 2, 15004 A Coruña, de declaración de urxente ocupación para a expropiación forzosa e imposición de servidumes de paso, sobre os bens e dereitos que se afectan pola instalación de:</p>
<p>-Liña eléctrica a 20 kV. Subestación Mera-Somozas (enlace), no concello de Ortigueira. (Expediente nº 117/1994).</p>
<p>-Liña eléctrica a 15/20 kV. Subestación de San Marcos, polígono industrial de Bergondo, nos concellos de Oleiros e Cambre. (Expediente nº 198/1994).</p>
<p>As declaracións de utilidade pública, das referidas instalacións, que foron outorgadas con datas do 27 de abril e 20 de xaneiro de 1995, respectivamente levan implícitas en todo caso, a necesidade de ocupación dos bens ou adquisición dos dereitos afectados, así como a imposición da servidume de paso de enerxía eléctrica, segundo o artigo 14.1º do Decreto 2619/1966.</p>
<p>En consecuencia, calquera persoa dentro dos quince días seguintes ós da publicación deste anuncio que</p>
<p>se inserirá no Diario Oficial de Galicia, no BOP e no xornal El Ideal Gallego, e os interesados propostos como titulares dos predios afectados contidos na relación anexa, cos que non foi posible o mutuo acordos ós que se lles practicará notificación individual, conforme o artigo 16 do Decreto 1619/1966, poderán aportar por escrito os datos oportunos para rectificar posibles erros na relación indicada, así como formula-las alegacións en razón do disposto nos artigos 25 e 26 do decreto; para tal efecto estará exposto nesta delegación, sita no edificio administrativo Monelos, s/n, 15071 A Coruña, en horas de oficina, o expediente cos planos de situación e perfil das instalacións.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así, dirixir ó Ministerio Fiscal ás dilixencias que se produzan destes, de conformidade co artigo 5 da Lei de expropiación forzosa do 16 de decembro de 1954.</p>
<p>Infórmase os propietarios que a entidade beneficiaria facilitará por xestión directa na mesma ou por escrito que se reciba nesta delegación os datos para identificación dos bens que se afectan; e que, de outorgarse a declaración de urxente ocupación solicitada, seguirá o proceso nas súas fases de expropiación, determinación do prezo xusto, e pagamento da indemnización que acorde o Xurado Provincial de Expropiación, en cada caso.</p>
<p>A Coruña, 11 de xullo de 1995.</p>
<p>Juan Ignacio Lizaur Otero</p>
<p>Delegado provincial da Coruña</p>
<p>5057</p>

