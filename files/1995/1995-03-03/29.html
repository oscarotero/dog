---
date: '1995-03-03'
id: B0E2
page: 1
number: 44
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 16 de febreiro de 1995, da Delegación Provincial da Coruña, de
  notificación do acordo de iniciación do procedemento sancionador de epizootias
  que se cita (procedemento nº 001NZ/1994).
range: Resolución
url: 'https://www.xunta.gal/dog/Publicados/1995/19950303/AnuncioB0E2_gl.html'
---
<p>De conformidade co disposto no artigo 59.4 da Lei 30/1992, do 26 de novembro, do réxime xurídico das administracións públicas e do procedemento administrativo común, notifícaselles ás persoas que no anexo se mencionan que, con esta data, resolvín publica-lo acordo de iniciación do procedemento sancionador por infracción da Lei do 20 de decembro de 1952, sobre epizootias (BO nº 358, do 23 de decembro), e do seu regulamento do 4, de febreiro de 1955, modificado, entre outros, polo R.d. 1.665/1976, do 7 de maio, polo que se actualizan as sancións (BOE nº 174, do 21-6-76), e o Decreto do 24 de abril de 1975, número 1.119/1975, autorización e rexistro de núcleos zoolóxicos, establecementos para a práctica da equitación e centros para o fomento e coidado de animais (BOE nº 219, de 11-9-80), por non ter sido posible a súa notificación.</p>
<p>Noméase instructora do procedemento a Beatriz Rodríguez Fraga, funcionaria desta delegación, podendo promove-la súa recusación en calquera momento da tramitación do procedemento, se concorre algunha das circunstancias previstas no artigo 28 da Lei 30/1992, do 26 de novembro, de réxime xurídico das administracións públicas e do procedemento administrativo común. A resolución será acordada polo delegado provincial desta consellería.</p>
<p>Os interesados disporán dun prazo de quince días, contados a partir do seguinte ó de publicación desta notificación, para que poidan examina-los expedientes na delegación provincial desta consellería na Coruña, sita no edificio administrativo de servicios múltiples, Monelos, e para achegaren, por escrito, cantas alegacións, documentos, informacións ou propostas de probas, coide convenientes en defensa dos seus dereitos, así como para recusa-la persoa designada como instructora.</p>
<p>Conforme o establecido no artigo 13.2 do Regulamento do procedemento para o exercicio da potestade sancionadora, do 4 de agosto de 1993, de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario porá fin ó expediente. Para efectualo deberanse emprega-los impresos normalizados que serán facilitados nesta delegación provincial, sita no edificio administrativo de servicios múltiples, Monelos, A Coruña.</p>
<p>O que se lles comunica de acordo coa normativa antes citada e co establecido no regulamento do procedemento para o exercicio da potestade sancionadora, aprobado polo R.d. 1.398/1993, do 4 de agosto (BOE nº 189 do 9-8-93).</p>
<p>A Coruña, 16 de febreiro de 1995.</p>
<p>Rogelio Aramburu Núñez</p>
<p>Delegado provincial da Coruña</p>

