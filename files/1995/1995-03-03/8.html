---
date: '1995-03-03'
id: B082
page: 1
number: 44
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de febreiro de 1995, da Delegación Provincial da Coruña, pola
  que se dispón a inscrición no Rexistro e a publicación no Diario Oficial de
  Galicia do convenio colectivo da empresa Casais y Cía, S.L.
range: Resolución
url: 'https://www.xunta.gal/dog/Publicados/1995/19950303/AnuncioB082_gl.html'
---
<p>Visto o expediente do convenio colectivo Casais y Cía., S.L., que tivo entrada nesta delegación provincial da Consellería de Xustiza, Interior e Relacións Laborais o día 9-2-95, subscrito en representación da parte económica pola empresa, e da parte social polo representante dos traballadores o día 31-12-94, e de conformidade co disposto no art. 90.2 e 3 da Lei 8/1980, do 10 de marzo, do Estatuto dos traballadores, Real decreto 1.040/1981, do 22 de maio, sobre rexistro e depósito de convenios colectivos de traballo e Real decreto 2.412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no Libro de Rexistro de Convenios Colectivos de Traballo desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (S.M.A.C.).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 10 de febreiro de 1995.</p>
<p>Fernando Rodríguez Corcoba</p>
<p>Delegado provincial da Coruña</p>
<p>Convenio colectivo da empresa</p>
<p>Casais y Cía., S.L.</p>
<p>Artigo 1º-Ámbito de aplicación.</p>
<p>0 presente convenio é o que regulará con carácter preferente as relacións laborais entre a empresa Casais y Cía, S.L. e os seus traballadores, na provincia da Coruña.</p>
<p>Artigo 2º-Vixencia e duración.</p>
<p>0 presente convenio terá unha duración de dous anos, con efectos desde o día 1 de xaneiro de 1995 ata o 31 de decembro de 1996. En caso de non mediar denuncia por calquera das partes afectadas cunha anticipación non menor de dous meses ó final da súa vixencia, o convenio quedará prorrogado por un período de dous anos. A denuncia formalizarase por escrito e remitiráselle ó representante legal da outra parte.</p>
<p>Artigo 3º-Devengos salariais.</p>
<p>0 presente convenio entrará en vigor o día da súa sinatura, con efectos salariais desde o 1 de xaneiro de 1995. En caso de que o IPC establecido polo INE rexistrase o 31 de decembro de 1966 un incremento superior ó 6%, efectuarase automaticamente a revisión pertinente sobre as táboas salariais na contía exacta do exceso porcentual, excepto a antigüidade.</p>
<p>Artigo 4º-Xubilacións.</p>
<p>A xubilación será obrigatoria ó cumpri-lo traballador a idade de 65 anos. O traballador con 20 ou máis anos de antigüidade na empresa que decida voluntariamente a xubilación anticipada, percibirá unha gratificación consistente nas contías seguintes:</p>
<p>-Ós 60 anos de idade, 12 mensualidades.</p>
<p>-Ós 61 anos de idade, 10 mensualidades.</p>
<p>-Ós 62 anos de idade, 8 mensualidades.</p>
<p>-Ós 63 anos de idade, 5 mensualidades.</p>
<p>A solicitude deberá ser efectuada polo traballador con un mes de anticipación ó cumprimento da idade en que se pretenda acoller este beneficio. A mensualidade refírese ó salario base.</p>
<p>A gratificación será satisfeita pola empresa mediante o rateo ó longo das catro anualidades seguintes, en caso de facelo ós 60 anos e de 3, 2 e 1 se o fai ós 61, 62 e 63 respectivamente. A empresa e o traballador poderán pactar outra forma de pago.</p>
<p>En caso de reducirse por disposición legal a idade de xubilación, quedará en suspenso de aplicación deste artigo ós supostos afectados pola reducción legal.</p>
<p>Artigo 5º-Axuda por invalidez.</p>
<p>Ós traballadores cunha antigüidade na empresa de 10 anos seralles aboada por este, en caso de invalidez permanente absoluta para todo tipo de traballo en concepto de axuda, unha gratificación equivalente a 8.500 pesetas por ano de servicio.</p>
<p>Artigo 6º-Defunción.</p>
<p>A empresa aboará dúas mensualidades dos salarios que figuran no convenio, o plus e a antigüidade correspondente, ós seguintes familiares dun productor que con el convivan, e por esta orde: 1º) cónxixe viúvo, 2º) villos, cando aquel faleza estando en activo e leve como mínimo un ano de servicio na empresa.</p>
<p>Independentemente das súas mensualidades a quen dereito segundo o sinalado anteriormente aboaráselles ós ditos familiares do traballador o salario completo do mes no que o productor faleza, calquera que sexa a data do seu falecemento.</p>
<p>A empresa queda obrigada a sufraga-los gastos de traslado cando o falecemento, por causa accidental, ocorra en localidade distinta da súa residencia habitual, sempre e cando o dito trabaltador se encontre realizando un servicio á empresa.</p>
<p>Artigo 7º-Xornada.</p>
<p>Establécese unha xornada durante a vixencia do presente convenio de 1.820 horas de traballo efectivo en cómputo anual e de 40 horas semanais de luns a domingo.</p>
<p>Artigo 8º-Axudas de custo.</p>
<p>As axudas de custo que se satisfará ó persoal que se desprace da súa residencia por necesidades de servicio serán dun mínimo de 3.800 pesetas por día. Establécese a media axuda de custo, calculada na metade dos importes consignados no parágrafo anterior.</p>
<p>Artigo 9º-Licencias.</p>
<p>Ampliarase o disposto o artigo 81, alíneas b), c), d) e f) da Ordenanza de transportes por estrada e que sinale de 1 a 5 días no artigo 82, no sentido de estendelo de 3 a 5 días, ampliando o especificado na alínea c) do artigo 81 ós irmáns políticos e tíos carnais.</p>
<p>Artigo 10º-Carné de conducir.</p>
<p>Para os casos de privación do carné de conducir de calquera traballador afectado por este convenio, a empresa facilitaralle ó traballador ocupación en calquera traballo, aínda de inferior categoría, polo período de privación do carné, sempre que non exceda de quince días, sen perda dos emolumentos que viña percibindo.</p>
<p>O disposto neste artigo non será de aplicación nos seguintes casos:</p>
<p>a) Que a privación do permiso de conducir sexa reincidente dentro da vixencia do presente convenio.</p>
<p>b) Que a privación do permiso de conducir derive de feitos acaecidos no exercicio da actividade de conducir allea á empresa.</p>
<p>c) Que a privación do permiso de conducir sexa como consecuencia da comisión de delictos dolosos.</p>
<p>d) Que a privación do permiso de conducir sexa como consecuencia de ter inxerido bebidas alcohólicas ou tomado algún tipo de estupefacientes, ou ter incorrido en imprudencia temeraria.</p>
<p>Artigo 11º-Antigüidade.</p>
<p>Todo o persoal afectado polo presente convenio percibirá, con carácter xeral, en concepto de complemento de antigüidade, unha contía fixa por cada 5 anos de servicios prestados á empresa.</p>
<p>As percepcións por quinquenios serán as seguintes:</p>
<p>-5 anos: 7.442 pesetas/mes.</p>
<p>-10 anos: 11.360 pesetas/mes.</p>
<p>-15 anos: 14.794 pesetas/mes.</p>
<p>-20 anos: 20.514 pesetas/mes.</p>
<p>-25 anos: 28.650 pesetas/mes.</p>
<p>Os quinquenios comezaranse a devengar a partir do día 1º do mes seguinte a aquel en que se cumpra o quinquenio.</p>
<p>Artigo 12º-Vacacións.</p>
<p>Tódolos traballadores, con independencia da súa antigüidade na empresa, terán dereito a 30 días naturais de vacacións remuneradas ó ano, podéndose pacta-la forma do seu desfrute, se isto afectase ó normal funcionamento e orde da actividade da empresa.</p>
<p>Artigo 13º-Pagas extras.</p>
<p>Establécense dúas pagas extraordinarias de 30 días de salario base máis antigüidade.</p>
<p>Artigo 14º-Comisión paritaria.</p>
<p>A comisión paritaria será un órgano de interpretación, conciliación, arbitraxe e vixilancia do convenio.</p>
<p>As súas funcións específicas serán as seguintes:</p>
<p>1º) Interpretacion auténtica do convenio.</p>
<p>2º) Arbitraxe dos problemas ou cuestións que lle sexan sometidas por ámbalas partes, de común acordo en asuntos derivados deste convenio.</p>
<p>3º) Conciliación facultativa nos problemas colectivos con independencia das atribucións que, por norma legal, poidan corresponderlles ós organismos correspondentes.</p>
<p>4º) Vixilancia e seguimento do cumprimento do pactado.</p>
<p>5º) Estudio da evolución das relacións entre as partes contratantes.</p>
<p>6º) Cantas outras cuestións tendan á maior eficacia práctica do convenio.</p>
<p>Os acordos ou resolucións adoptados por unanimidade de tódolos membros presentes da comisión mixta terá carácter vinculante.</p>
<p>De non obterse unanimidade, seguiranse, para a resolución das cuestións presentadas as canles legalmente previstas.</p>
<p>A comisión estará integrada por dous vocais, o empresario e o representante legal dos traballadores. Poderanse nomear asesores por cada representación, aínda que non terán dereito ó voto.</p>
<p>A comisión non poderá actuar sen a presencia dos dous vocais e reunirase por instancia das partes, póndose de acordo sobre lulgar e hora en que se deberá celebra-la reunión.</p>
<p>En ningún caso se poderá reuni-la comisión antes do transcurso dun prazo de tres meses desde a anterior, salvo no suposto de circunstancias extraordinarias debidamente xustificadas apreciadas de común acordo.</p>
<p>Ámbalas partes conveñen en dar coñecemento á comisión mixta de tódalas dúbidas, discrepancias e conflictos que se puidesen producir como consecuencia da interpretación e aplicación do presente convenio, para que a comisión actúe de acordo coas súas funcións.</p>
<p>Artigo 15º-Roupa de traballo.</p>
<p>Independentemente da roupa de traballo que a empresa facilite ós seus traballadores, proverase os</p>
<p>que efectúen traballos á intemperie de roupa de auga e de botas adecuadas; ó persoal administrativo facilitaráselle igualmente un gardapó. A duración destas pezas será de seis meses a un ano.</p>
<p>Artigo 16º-Plus de longa distancia.</p>
<p>Os conductores e acompañantes que circulen por rutas do Estado Español, excepto Galicia e provincias limítrofes, percibirán a cantidade de 8.068 pesetas mensuais.</p>
<p>Artigo 17º-Póliza de seguros.</p>
<p>A empresa quedará obrigada a concertar con primas íntegras ó seu, cargo cando se publique este convenio unha póliza de seguros que cubra os riscos de morte ou invalidez por accidente de traballo, e que garanta a tódolos traballadores a percepción das indemnizacións seguintes:</p>
<p>a) En caso de falecemento do traballador por accidente: 2.500.000 pesetas.</p>
<p>b) En caso de invalidez total ou absoluta do traballador por accidente: 3.500.000 pesetas.</p>
<p>Esta compensación é compatible coa pensión e indemnización que poida causa-lo traballador na Seguridade Social.</p>
<p>Artigo 18º-Recoñécense as garantías sindicais conforme o establecido na Lei orgánica de liberdade sindical.</p>
<p>Artigo 19º-Cursos de perfeccionamento.</p>
<p>Cando se organicen cursos de perfeccionamento e voluntariamente os realicen os traballadores, logo de autorización da empresa, os gastos de matrícula correrán a cargo das mesmas.</p>
<p>Para a realización de exames oficiais que conduzan ó perfeccionarnento profesional no centro de traballo, o traballador terá a correspondente licencia, con dereito a retribución, debendo xustificar tanto a formafización da matrícula como ter asistido ós ditos exames.</p>

