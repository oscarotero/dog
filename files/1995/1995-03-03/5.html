---
date: '1995-03-03'
id: B076
page: 1
number: 44
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 1 de marzo de 1995 pola que se determinan os servicios mínimos durante
  a folga convocada para os días 5 e 12 de marzo nos centros de traballo da
  Empresa Nacional de Electricidade, S.A. (ENDESA) nas Pontes de García
  Rodríguez.
range: Orde
url: 'https://www.xunta.gal/dog/Publicados/1995/19950303/AnuncioB076_gl.html'
---
<p>0 artigo 28.2º da Constitución española recoñece o dereito de folga dos traballadores para a defensa dos seus intereses, aínda que limite o seu exercicio para garanti-lo mantemento dos servicios esenciais da comunidade.</p>
<p>0 Decreto 155/1988, do 9 de xullo, no seu artigo 3 faculta o conselleiro competente por razón dos servicios esenciais afectados para que, mediante orde, e ante unha situación de folga, decida o mínimo de actividade necesaria para asegura-lo mantemento dos servicios, así como para determina-lo persoal preciso para a súa prestación.</p>
<p>Por esta razón, cómpre a determinación de servicios mínimos ó ter carácter esencial os de mantemento de bens de utilidade pública, tal como recoñece o propio Decreto 155/1988, do 9 de xullo, da Xunta de Galicia, e, convocada a folga para os días 5 e 12 de marzo, no centro de traballo de Endesa nas Pontes de García Rodríguez, esta consellería, escoitado o comité de folga, e en virtude das competencias que lle atribúe o mencionado decreto e demais disposicións de aplicación,</p>
<p>DISPÓN:</p>
<p>Artigo 1º-Os servicios mínimos de persoal mentres dure a folga anunciada para os días 5 e 12 de marzo do presente ano no centro industrial Endesa nas Pontes de García Rodríguez, serán os seguintes:</p>
<p>Servicios xerais de zona:</p>
<p>Requirirase a súa presencia nas instalacións e conseguinte intervención, no caso de que se produza unha emerxencia.</p>
<p>No caso de producirse avaría ou incidente a dirección e o comité de folga comprométense a reunirse co fin de acorda-lo persoal para a correspondente reparación.</p>
<p>Artigo 2º-0 incumprimento desta obriga de mante-los servicios mínimos fixados na presente orde será sancionado de conformidade coa lexislación vixente aplicable.</p>
<p>Artigo 3º-A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 1 de marzo de 1995.</p>
<p>Antonio Couceiro Méndez</p>
<p>Conselleiro de Industria e Comercio</p>

