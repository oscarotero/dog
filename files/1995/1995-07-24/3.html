---
date: '1995-07-24'
id: 2D3E
page: 5
number: 141
agency: 'CONSELLERÍA DE AGRICULTURA, GANDERÍA E MONTES'
section: I. DISPOSICIÓNS XERAIS
title: >-
  Decreto 214/1995, do 20 de xullo, polo que se modifica o Decreto 205/1990, do
  15 de marzo, polo que se establece a estructura orgánica da Consellería de
  Agricultura, Gandería e Montes.
range: Decreto
url: 'https://www.xunta.gal/dog/Publicados/1995/19950724/Anuncio2D3E_gl.html'
---
<p>En consonancia co artigo 30.I.3 do Estatuto de Autonomía de Galicia, a Comunidade Autónoma posúe competencia exclusiva en materia de agricultura, dacordo coas bases e a ordenación da actividade económica xeral e a política monetaria do Estado, nos termos do disposto nos artigos 38, 131 e nos parágrafos 11 e 13 do número 1 do artigo 149 da Constitución.</p>
<p>De conformidade con aquela previsión estatutaria, por medio do Real dcreto 2165/1994, do 4 de novembro, acordouse o traspaso á Comunidade Autónoma de Galicia das funcións e servicios da Administración do Estado en materia de defensa contra fraudes e calidade agroalimentaria.</p>
<p>Ó asumir tan relevantes atribucións por medio do Decreto 393/1994, do 29 de decembro, o Consello da Xunta de Galicia decidiu asigna-los medios en cuestión á Consellería de Agricultura, Gandería e Montes. Por mor da necesaria operatividade, e para garanti-la eficiencia na prestación deses novos servicios, é necesario adapta-la estructura orgánica desa consellería á nova realidade funcional da Administración autonómica.</p>
<p>En consecuencia, e por proposta do conselleiro de Agricultura, Gandería e Montes, co previo informe das consellerías da Presidencia e Administración Pública e de Economía e Facenda, e logo da deliberación do Consello da Xunta de Galicia na súa reunión do día, vinte de xullo de mil novecentos noventa e cinco,</p>
<p>DISPOÑO:</p>
<p>Artigo 1º</p>
<p>Modifícase, no artigo 6 do Decreto 205/1990, do 15 de marzo, de entre os servicios directamente dependentes do director xeral de Producción Agropecuaria e Industrias Agroalimentarias, apartado a), a denominación do Servicio de Calidade Agroalimentaria que pasará a tela seguinte:</p>
<p>«a) Servicio de Promoción Agroalimentaria».</p>
<p>Artigo 2º</p>
<p>Créase un novo Servicio de Defensa da Calidade Agroalimentaria, directamente dependente do director xeral de Producción Agropecuaria e Industrias Agroalimentarias, dentro do artigo 6 do Decreto 205/1990, do 15 de marzo, que terá as seguintes funcións:</p>
<p>«c) Servicio de Defensa da Calidade Agroalimentaria: coordinará os traballos do persoal transferido polo Real decreto 2165/1994, do 4 de novembro, en materia de defensa contra fraudes e calidade agroalimentaria, e velará polo cumprimento das tarefas administrativas precisas para o correcto exercicio dos servicios traspasados á Comunidade Autónoma de Galicia no referido real decreto. Do mesmo xeito,</p>
<p>desenvolverá todas aquelas actuacións relacionadas coa defensa da calidade dos productos agroalimentarios galegos».</p>
<p>Disposicións finais</p>
<p>Primeira.-Facúltase o conselleiro de Agricultura, Gandería e Montes para dicta-las normas complementarias para o desenvolvemento e aplicación deste decreto.</p>
<p>Segunda.-O presente decreto entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, vinte de xullo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>95-5243</p>

