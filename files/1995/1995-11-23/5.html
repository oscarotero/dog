---
date: '1995-11-23'
id: 7F82
page: 8
number: 225
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de novembro de 1995 pola que se resolven os premios de
  investigación Xunta de Galicia 1994 convocados na Orde do 3 de abril de 1995
  (DOG do 20 de abril).
range: Orde
url: 'https://www.xunta.gal/dog/Publicados/1995/19951123/Anuncio7F82_gl.html'
---
<p>Pola orde da Consellería de Educación e Ordenación Universitaria do 3 de abril de 1995 (DOG do 20 de abril), convocáronse os premios de investigación Xunta de Galicia 1994.</p>
<p>De acordo co establecido nas bases da convocatoria, a decisión adoptada polo xurado debe darse a coñecer mediante a correspondente publicación no Diario Oficial de Galicia.</p>
<p>Reunido o xurado e adoptadas as decisións pertinentes en relación cos anexos I, II e III da citada orde procede, en consecuencia, darlles publicidade. Polo que antecede,</p>
<p>RESOLVO:</p>
<p>Primeiro.-Concede-lo premio de investigación Xunta de Galicia 1994 a un labor ou traxectoria investigadora ó Prof. Dr. Francisco Guitián Ojea.</p>
<p>Segundo.-Concede-lo premio de investigación Xunta de Galicia 1994 ó mellor artigo de divulgación sobre investigación e/ou desenvolvemento tecnolóxico publicado en xornal, semanario ou revista de información xeral editados na Comunidade Autónoma de Galicia ó Prof. Dr. Carlos Pajares Vales.</p>
<p>Terceiro.-Concede-lo premio de investigación Xunta de Galicia 1994 ó mellor traballo publicado en revista científica ou capítulo de libro, e realizado por investigadores galegos ou investigadores vencellados a centros de investigación galegos, ós investigadores que a continuación se relacionan dentro das súas respectivas áreas de coñecemento:</p>
<p>1. Área de ciencias experimentais.</p>
<p>Premio ós investigadores Eduardo González Gurriarán e Juan Manuel Freire Botana polo traballo titulado: «Movement patterns and habitat utilization in the spi</p>
<p>der crab Maja squinado (Herbst) (Decapoda, Majidae) measured by ultrasonic telemetry», publicado na revista Journal of Experimental Marine Biology and Ecology.</p>
<p>2. Área de ciencias da saúde.</p>
<p>Premio ó investigador José Luis Labandeira García polo traballo titulado: «Cortical stimulation induces for expression in intrastriatal striatal grafts», publicado na revista Brain Research.</p>
<p>3. Área de ciencias sociais e xurídicas.</p>
<p>Premio compartido ós investigadores:</p>
<p>-Manuel José Blanco Rial e Antonio A. Álvarez Cruz polo traballo titulado: «"Psychometric intelligence and visual focused attention: Relationships in nonsearch tasks», publicado en Intelligence, e</p>
<p>-Mª Jesús Baz Vicente, polo traballo titulado: «Reconsiderando la persistencia del Régimen Foral en la Galicia del siglo XIX: Una racionalidad de otro orden», publicado en Agricultura y Sociedad.</p>
<p>4. Área de humanidades.</p>
<p>Premio compartido ós investigadores:</p>
<p>-Elvira Fidalgo Francisco polo traballo titulado: «Esquemas narrativos en las Cantigas de Santa Maria(I)», publicado en Studi Mediolatini e Volgari, e</p>
<p>-Víctor Millet Schröder polo traballo titulado: «Tradición y epopeya. Ensayo metodológico sobre la poesía épica castellana» publicado en Cultura Neolatina.</p>
<p>Cuarto.-Declarar deserto o premio correspondente á área de ensinanzas técnicas por non terse presentado ningunha candidatura.</p>
<p>Quinto.-A presente disposición pon fin á vía administrativa segundo o disposto no artigo 109. c) da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 13 de novembro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>Sr. Director xeral de Universidades e Investigación</p>
<p>95-7661</p>

