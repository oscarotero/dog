---
date: '1995-11-23'
id: 7FAE
page: 8
number: 225
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Orde do 8 de novembro de 1995 pola que se anuncia a convocatoria pública para
  a provisión de cargo directivo pertencente á estructura organizativa do
  Complexo Hospitalario de Santiago de Compostela.
range: Orde
url: 'https://www.xunta.gal/dog/Publicados/1995/19951123/Anuncio7FAE_gl.html'
---
<p>O Decreto 178/1994, do 16 de xuño, desenvolve a estructura organizativa do Complexo Hospitalario</p>
<p>de Santiago de Compostela, creado polo Decreto 71/1993, do 18 de marzo.</p>
<p>Encontrándose vacante un cargo directivo da citada estructura, procede a súa cobertura polo sistema de libre designación en convocatoria pública.</p>
<p>Por isto, esta consellería, de conformidade co establecido no artigo 5.1º do dito Decreto 178/1994, do 16 de xuño,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, a praza que se indica no anexo da presente orde, pertencente á estructura organizativa do Complexo Hospitalario de Santiago de Compostela.</p>
<p>Segundo.-Poderán concorrer a ela os interesados que, para esa praza, reúnan os requisitos previstos no devandito Decreto 178/1994, do 16 de xuño.</p>
<p>Terceiro.-As solicitudes para participar na presente convocatoria poderán presentarse no rexistro xeral da Consellería de Sanidade e Servicios Sociais, no das súas delegacións provinciais ou en calquera das direccións provinciais do Sergas, ademais de nas oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ó da publicación desta orde no Diario Oficial de Galicia.</p>
<p>Os interesados deberán presentar, xunto coa solicitude, un currículum vitae e xustificar mediante certificación ou copia compulsada os méritos que nel aleguen, ademais de xustifica-los requisitos ós que se refire o apartado segundo da presente orde.</p>
<p>Cuarto.-Cumpridos os trámites previstos no dito Decreto 178/1994, a resolución desta convocatoria farase pública no Diario Oficial de Galicia, podéndose declarar deserto o cargo directivo ofertado.</p>
<p>Quinto.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 8 de novembro de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>
<p>ANEXO</p>
<p>Praza: director de Recursos Económicos e de Servicios Sociais.</p>
<p>Requisitos:</p>
<p>-Posuír titulación superior universitaria.</p>
<p>-Non encontrarse inhabilitado para o exercicio de funcións públicas ou profesionais.</p>
<p>7514</p>

