---
date: '1995-07-31'
id: 2FF2
page: 6119
number: 145
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 28 de xullo de 1995 pola que se anuncia a contratación polo
  sistema de concurso de procedemento aberto, diversos servicios de transporte
  escolar nas provincias da Coruña, Ourense e Pontevedra.
range: Resolución
url: 'https://www.xunta.gal/dog/Publicados/1995/19950731/Anuncio2FF2_gl.html'
---
<p>Con data 20 de xullo de 1995 o Consello da Xunta de Galicia autorizou a convocatoria dun concurso aberto para a contratación polo período setembro/1995 a decembro/1998, de diversos servicios de transporte escolar nas provincias da Coruña, Ourense e Pontevedra por un importe total de 789.737.068 pesetas.</p>
<p>Orzamento de licitación: 789.737.068 pesetas, segundo as anualidades seguintes:</p>
<p>1995: 84.592.446 pesetas.</p>
<p>1996: 228.135.725 pesetas.</p>
<p>1997: 234.929.767 pesetas.</p>
<p>1998: 242.029.130 pesetas.</p>
<p>Prazo de execución: período setembro/1995 a decembro/1998.</p>
<p>Clasificación requirida: ningunha.</p>
<p>Os pregos de cláusulas administrativas particulares e prescricións técnicas estarán de manifesto na secretaría xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións desde as 10 horas ás 14 horas. Tamén se poderán examinar nas delegacións provinciais da Consellería de Educación e Ordenación Universitaria correspondentes.</p>
<p>Prazo de presentación de proposicións: comezará o día seguinte ó da publicación da presente resolución no Diario Oficial de Galicia e rematará o día 4 de setembro ás 14 horas.</p>
<p>Lugar de presentación de proposicións: no rexistro xeral desta Consellería de Educación e Ordenación Universitaria, edificio administrativo, 2, San Caetano, Santiago de Compostela. En canto ás proposicións por</p>
<p>correo observarase o disposto na cláusula 8.2 do prego de cláusulas administrativas particulares.</p>
<p>Documentación que presentarán os licitadores: a especificada nas cláusulas 8.1, 8.3, 8.4, 8.5 e 8.6 do prego de cláusulas administrativas particulares.</p>
<p>Exame da documentación administrativa e técnica: o día 7 de setembro a Mesa de Contratación cualificará as documentacións presentadas e publicará a continuación no taboleiro de anuncios desta consellería, o resultado da dita cualificación, co fin de que se reparen no prazo de 48 horas os defectos materiais observados na dita documentación.</p>
<p>Apertura de proposicións económicas: será realizada pola Mesa de Contratación o día 11 de setembro de 1995 ás 9 horas na sala de xuntas desta consellería.</p>
<p>Santiago de Compostela, 28 de xullo de 1995.</p>
<p>P.D. (Orde 8-9-1994)</p>
<p>Juan José Bértolo Cadenas</p>
<p>Secretario xeral da Consellería de Educación e Ordenación Universitaria</p>
<p>95-5148</p>

