---
date: '1995-07-31'
id: 2F82
page: 6066
number: 145
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 5 de xuño de 1995 pola que se modifica a inserción dos municipios da
  Comunidade Autónoma nas distintas áreas xeográficas establecidas no Real
  decreto 1932/1991, do 20 de decembro, sobre medidas de financiación en materia
  de vivenda.
range: Orde
url: 'https://www.xunta.gal/dog/Publicados/1995/19950731/Anuncio2F82_gl.html'
---
<p>A Orde do 20 de marzo de 1992, pola que se determinan as áreas xeográficas aplicables ás operacións</p>
<p>de promoción e adquisición de vivendas de protección oficial, adquisición de vivenda a prezo taxado e rehabilitación, establece a inserción dos municipios de Galicia nas distintas áreas xeográficas das establecidas no Real decreto 1932/1991, do 20 de decembro, sobre medidas de financiamento de actuacións protexibles en materia de vivenda (Plan 1992-1995).</p>
<p>Tendo en conta a evolución dos factores que serviron de base á definición de áreas xeográficas homoxéneas no territorio da Comunidade Autónoma, é necesaria a modificación da inserción daqueles concellos nos que variaron claramente as condicións obxectivas que as determinaron.</p>
<p>En virtude do anterior,</p>
<p>DISPOÑO:</p>
<p>Artigo 1º</p>
<p>Modifícase a inserción dos municipios da Comunidade Autónoma que se sinalan nas distintas áreas xeográficas, que pasa a se-la seguinte:</p>
<p>-Municipios que pasan a estar integrados na área xeográfica 3ª:</p>
<p>* Boqueixón.</p>
<p>-Municipios que pasan a estar integrados na área xeográfica 2ª:</p>
<p>* Cedeira, Cee, Melide, Padrón, Sada.</p>
<p>* Burela, Chantada.</p>
<p>* Allariz, Ribadavia, A Rúa, Xinzo de Limia.</p>
<p>* Cambados.</p>
<p>Artigo 2º</p>
<p>O disposto no artigo anterior será de aplicación:</p>
<p>-Ás actuacións protexibles en materia de vivenda e solo definidas no Real decreto 1932/1991, de 20 de decembro.</p>
<p>-Ás actuacións en matria de vivendas de protección oficial de promoción directa por parte da Comunidade Autónoma.</p>
<p>Disposición derradeira</p>
<p>A presente orde entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, cinco de xullo de mil novecentos noventa e cinco.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>5144</p>

