---
date: '1995-06-02'
id: E25E
page: 4
number: 105
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 23 de maio de 1995 pola que se anuncia a licitación, polo
  sistema de poxa con admisión previa, da obra de clave CS-02-13-94/402.
range: Resolución
url: 'https://www.xunta.gal/dog/Publicados/1995/19950602/AnuncioE25E_gl.html'
---
<p>A) Obra.</p>
<p>Adquisición de guindastres en diversos portos da Coruña-Sur (Camelle e Arou).</p>
<p>Clave: CS-02-13-94/402.</p>
<p>Orzamento: dezaoito millóns oitocentas catro mil catrocentas oitenta e cinco (18.804.485) pesetas.</p>
<p>Prazo de execución: 6 meses.</p>
<p>Fianza provisional: trescentas setenta e seis mil noventa (376.090) pesetas.</p>
<p>(Declarada urxente segundo o establecido no artigo 26 da Lei de contratos do Estado).</p>
<p>B) Documentos de interese para os licitadores.</p>
<p>O prego de cláusulas administrativas particulares, así como os pregos de bases, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>C) Garantías que se lles esixen ós licitadores.</p>
<p>Esixirase a fianza provisional indicada no apartado A) anterior, salvo nos casos establecidos no Real decreto 1883/1979, e unha fianza definitiva equivalente ó 4% do orzamento de contrata.</p>
<p>A devandita fianza poderá ser presentada na modalidade e polas persoas ou entidades que especifica a lexislación española vixente.</p>
<p>D) Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>E) Prazo e lugar para a presentación de proposicións.</p>
<p>As proposicións deberán dirixirse en sobre pechado no rexistro xeral da Consellería de Política Territorial, Obras Públicas e Vivenda, ben persoalmente ou ben envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo quinto día hábil, que non coincida en sábado, seguinte ó da publicación deste anuncio no Boletín Oficial del Estado.</p>
<p>F) Apertura das proposicións.</p>
<p>A apertura das proposicións será realizada pola Mesa de Contratación ás once horas do sexto día</p>
<p>hábil, que non coincida en sábado, contado a partir do último día de presentación de proposicións.</p>
<p>G) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 23 de mano de 1995.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras Públicas e Vivenda</p>

