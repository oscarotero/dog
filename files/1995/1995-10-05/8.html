---
date: '1995-10-05'
id: 4B1A
page: 7
number: 192
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 26 de setembro de 1995 pola que se modifican determinados artigos da
  denominación Producto Galego de Calidade-Pataca de Galicia.
range: Orde
url: 'https://www.xunta.gal/dog/Publicados/1995/19951005/Anuncio4B1A_gl.html'
---
<p>Por Orde do 19 de setembro de 1989 a Consellería de Agricultura, Gandería e Montes aproba o regulamento da denominación Producto Galego de Calidade-Pataca de Galicia.</p>
<p>O órgano rector da mencionada denominación, na súa reunión extraordinaria do día 22 de xullo, acorda propoñer á Consellería de Agricultura, Gandería e Montes, a modificación de determinados artigos do regulamento particular da denominación.</p>
<p>A evolución actual da producción e da comercialización, así como a necesidade de renova-lo órgano rector, aconsellan acceder á mencionada modificación.</p>
<p>En consecuencia, de conformidade co artígo 30.1º 3º e 4º, do Estatuto de autonomía de Galicia, e no uso das competencias que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-Modifícanse os artigos 5, 9, 15, 18, 19 e 21 do Regulamento da denominación Producto Galego de Calidade-Pataca de Galicia que quedan redactados como figura no anexo desta orde.</p>
<p>Disposicións derradeiras</p>
<p>Primeira.-A presente orde entrará en vigor o día seguinte ó da súa publicación no DOG.</p>
<p>Segunda.-Facúltase o director xeral de Producción Agropecuaria e Industrias Agroalimentarias para dicta-las normas precisas para o desenvolvemento do establecido na presente orde.</p>
<p>Santiago de Compostela, 26 de setembro de 1995.</p>
<p>Tomás Pérez Vidal</p>
<p>Conselleiro de Agricultura, Ganderia e Montes</p>
<p>ANEXO</p>
<p>Artigo 5º</p>
<p>1. Só se poderán amparar baixo a denominación Producto Galego de Calidade-Pataca de Galicia aqueles tubérculos que cumpran as seguintes condicións:</p>
<p>-Deben ser:</p>
<p>Enteiros.</p>
<p>Sans.</p>
<p>Consistentes.</p>
<p>Co aspecto característico de tipo varietal.</p>
<p>-Deben estar exentos de:</p>
<p>Humidade exterior anormal.</p>
<p>Olor e sabor, internos ou externos, estraños.</p>
<p>-Deben estar practicamente exentos de:</p>
<p>Mazaduras.</p>
<p>Picaduras, cortes ou feridas.</p>
<p>Xerminación.</p>
<p>Enverdecemento.</p>
<p>Danos causados polo frío.</p>
<p>Fortes deformacións (tocos ou carretes).</p>
<p>Terra ou outras materias estrañas visibles, especialmente resto de fertilizantes ou productos de tratamento.</p>
<p>2. En cada envase non poderán excederse as tolerancias fixadas na seguinte táboa:</p>
<p>DefectosTolerancia</p>
<p>Porcentaxe en masa</p>
<p>Mestura doutras variedades con igual ou distinta</p>
<p>cor de pel0,5%</p>
<p>Terra ou materiais estraños0,5%</p>
<p>Tubérculos danados, golpeados ou agretados1%</p>
<p>Tubérculos deformes1%</p>
<p>Tubérculos co corazón oco ou con vidrosidade0,5%</p>
<p>Tubérculos con sarna superficial ou pel agrelada (1)1%</p>
<p>Tubérculos con manchas de ferro (2)1%</p>
<p>Tubérculos enverdecidos (3)1%</p>
<p>Tubérculos con podremia seca ou húmida (4)0,5%</p>
<p>Tubérculos grelados (5)2%</p>
<p>(1) Considérase que un tubérculo está afectado de sarna ou pel agrelada cando a alteración alcanza máis dunha terceira parte da superficie total.</p>
<p>(2) Considérase que un tubérculo está afectado de mancha de ferro cando a alteración afecta a máis dunha oitava parte da superficie dun corte medio en sentido lonxitudinal.</p>
<p>(3) Considérase que un tubérculo está enverdecido cando a alteración alcanza a máis da sexta parte da súa superficie total.</p>
<p>(4) Un tubérculo está afectado de podremia cando presenta o menor sintoma visible de infección.</p>
<p>(5) Considérase que un tubérculo está grelado cando presenta un ou máis abrochos superiores a 5 mm.</p>
<p>3. En calquera mostra de tubérculos dun mesmo envase e lote, o contido en materia seca será superior ó 18% e o de azucres reductores superior ó 0,4%</p>
<p>Artigo 9º.-Envasado.</p>
<p>As patacas de consumo amparadas pola denominación Producto Galego de Calidade-Pataca de Galicia presentaranse calibradas, estando o seu calibre comprendido entre 40 e 80 mm.</p>
<p>Poderánse presentar en envases de 2, 3, 4, 5, 10, 15, 25 e 50 kg de contido neto.</p>
<p>Artigo 15º</p>
<p>1. As solicitudes de inscrición dirixiranse ó órgano rector acompañadas da documentación, información</p>
<p>e comprobantes que en cada caso sexan requiridos e en xeral os seguintes:</p>
<p>-Nome ou razón social e domicilio do titular.</p>
<p>-Número, situación, nome e superficie dos predios nos que se van plantar (productores).</p>
<p>-Inscrición no Rexistro de Industrias Agrarias (envasadores).</p>
<p>-Inscrición no Rexistro de Sanidade (envasadores).</p>
<p>-Alta no epígrafe correspondente de licencia fiscal (envasadores).</p>
<p>2. Para a inscrición en calquera dos dous rexistros será requisito indispensable que se cumpran as condicións establecidas no presente regulamento e demais lexislación aplicable.</p>
<p>3. Tódalas inscricións nos diferentes rexistros serán renovadas no prazo e forma que determine o órgano rector.</p>
<p>4. Para a permanencia ou renovación das inscricións, se estas deberan producirse, nos rexistros da denominación será necesario, para os productores, ter producido na campaña anterior patacas de consumo destinadas a seren protexidas pola denominación e, para os envasadores ter envasado na campaña anterior ou na actual pataca amparada pola denominación.</p>
<p>Artigo 18º</p>
<p>O órgano rector estará constituído por:</p>
<p>-Un presidente.</p>
<p>-Catro vocais en representación dos productores.</p>
<p>-Catro vocais en representación dos envasadores.</p>
<p>-Un asesor técnico da Consellería de Agricultura, Gandería e Montes, que asistirá ás sesións do órgano rector con voz pero sen voto.</p>
<p>Artigo 19º</p>
<p>1. Cada unha das zonas delimitadas no artigo 7 terá, alomenos, un representante dos productores e outro dos envasadores.</p>
<p>Non obstante o dispuesto no páragrafo anterior, se na data da convocatoria das eleccións non houbera inscricións nalgún rexistro das zonas, o vocal ou vocais que puideran corresponderlle asignaranse ás outras zonas de acordo coa normativa vixente.</p>
<p>2. Para resolver cuestións de trámite, ou naqueles casos en que o pleno do órgano rector o estime necesario, o dito pleno poderá constituír unha comisión permanente que estará formada polo presidente do consello e dous vocais, un do sector productor e outro do sector envasador, designados polo pleno do órgano rector, o cal aprobará as funcións que exercerá.</p>
<p>Tódalas resolucións que tome a comisión permanente serán comunicadas ó pleno do órgano rector na primeira sesión que este celebre.</p>
<p>Artigo 21º</p>
<p>A renovación do órgano rector realizarase cada catro anos, podendo reelixirse os cargos.</p>
<p>6328</p>

