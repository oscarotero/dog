---
date: '1995-10-05'
id: 4B86
page: 7
number: 192
agency: CONCELLO DE CALDAS DE REIS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19951005/Anuncio4B86_gl.html'
---
<p>Aprobado o prego de condicións para a contratación da xestión do servicio de piscina municipal cuberta climatizada, anúnciase a licitación consonte o referido prego que se extracta:</p>
<p>Obxecto do concurso: é obxecto do presente concurso aberto a concesión administrativa da explotación do servicio de piscina cuberta climatizada, sita na rúa José Salgado de Caldas de Reis (Estrada Chapa-Vilagarcía).</p>
<p>O concesionario farase cargo de tódalas instalacións; para tal efecto formalizarase inventario, previamente á iniciación da actividade.</p>
<p>Prazo da concesión: o prazo da concesión será de dous (2) anos.</p>
<p>Ó termo da concesión, revertirán ó concello tódolos bens e instalacións propiedade deste relacionadas no inventario e as que incorporase o concesionario, así</p>
<p>como as instalacións non fixas que este ofertará na súa proposición, toto isto en perfectas condicións e funcionamento.</p>
<p>Enténdese por instalacións fixas aquelas que, tendo como destino normal a explotación da concesión, requiran para o seu uso e funcionamento a adhesión a algunha parte do inmoble.</p>
<p>Tipo de licitación: fíxase como canon ou tipo mínimo de licitación o de 100.000 ptas. anuais. A cantidade ofertada ingresaráselle ó concello por trimestres anticipados; sen este requisito, non poderán manterse abertas ó público as instalacións. O ingreso realizarase dentro dos primeiros quince días naturais de cada trimestre, ou durante os quince días seguintes con recargo do 5%. Transcorrido o prazo de prórroga, o recargo será do 20%, independentemente da sanción que proceda. O ingreso efectuarase sen requirimento ningún por parte do concello.</p>
<p>Prego de condicións: o prego de condicións estará exposto ó público, para efectos de reclamacións, durante os oito días hábiles seguintes ó da publicación do presente anuncio no BOP.</p>
<p>Facilitaránselles copias ós interesados durante o prazo de presentación de plicas.</p>
<p>Garantías provisional e definitiva: para tomar parte no concurso é preciso cosntituír garantía provisional ante o tesoureiro do concello, en calquera das formas establecidas no artigo 36 da Lei 13/1995, do 18 de maio.</p>
<p>Quen resulte adxudicatario debrá constituír garantía definitiva por importe de 40.000 pesetas en calquera das formas antes referidas, no prazo dos 15 días seguintes ó de notificación de adxudicación definitiva.</p>
<p>Prazo de presentación de proposicións: as proposicións para optar ó concurso presentaranse en sobre pechado ou lacrado na secretaría do concello durante o prazo de vinteseis días naturais contados desde o seguinte ó da publicación do derradeiro anuncio da convocatoria no DOG, BOP ou xoral dos de maios tirada na provincia. Nun sobre (sobre B) figurará a proposición axustada ó modelo que se transcribe ó final deste prego; nela sinalarase o precio anual para satisfacer ó concello. Noutro sobre (sobre A) deberanse incluí-los seguintes documentos:</p>
<p>a) Resgardo da garantía provisional.</p>
<p>b) Xustificación de non estar comprendido en ningún dos supostos de prohibición para contratar coas administracións públicas, sinalados no artigo 20 da Lei 13/1995, do 18 de maio. A xustificación realizarase mediante testemuño xudicial, certificación administrativa e subsidiariamente, se os referidos documentos non poden ser expedidos pola autoridade competente, poderán substituírse pro declaración responsable ante notario público ou autoridade administrativa.</p>
<p>c) Escritura de constitución ou modificación de sociedade (persoa xurídica).</p>
<p>d) DNI do asinante da proposición.</p>
<p>e) Poder acreditado de suficiencia, a custa do licitador, polo secretario do concello.</p>
<p>f) Último recibo do IAE.</p>
<p>g) Memoria detallada, onde o licitador exprese a forma en que prestará o servicio (horario, medios, etc.).</p>
<p>h) Proxecto de explotación con indicación de tarifas previstas.</p>
<p>Nos sobres figurará a lenda Proposición para tomar parte no concurso para a adxudicación do servicio de piscina municipal.</p>
<p>Apertura de plicas: a mesa formada polo alcalde-presidente, ou concelleiro no que delegue, consitutirase ás 12.30 horas do seguinte día ó que remate o prazo de admisión de proposicións; se este fose inhábil ou sábado, trasladarase ó inmediato posterior que sexa hábil. Lidas polo presidente estas, comezando polo sobre referido á documentación (A), rexeitaranse as que non xunten toda a documentación esixida por este prego. A continuación procederase á apertura do sobre (B) relativo a proposta económica, das que resulten admitidas, e rexeitaranse as non axustadas ó modelo que podan producir dúbida racional sobre a persoa do licitador, prezo ofertado ou compromiso que contraia. Da apertura de proposicións levantarase acta, sen que a mesa verifique adxudicación provisional.</p>
<p>Modelo:</p>
<p>Don/Dona..., con domicilio en..., con DNI número..., expedido en... o día..., en representación de..., informado/a do anuncio de licitación do concurso convocado para a contratación da xestión do servicio de piscina municipal cuberta climatizada, manifesta:</p>
<p>1. Que coñece o prego de cláusulas administrativas particulares para tomar parte no concurso aberto de contratación dos servicios da piscina cuberta climatizada de Caldas de Reis.</p>
<p>2. Declara baixo a súa responsabilidade que, como licitador, en plena capacidade xurídica e de obra e dispón de medios materiais, económicos e persoais suficientes para realiza-los servicios, reúne os requisitos específicos esixidos e non se encontra incurso en ningunha das causas de incapacidade nin de incompatibilidade para contratar coa Administración municipal, de acordo co disposto na vixente Lei de contratos das administracións públicas.</p>
<p>3. Establécese como prezo anual do contrato polos servicios o de... pesetas, IVE incluído. (O licitador expresará en letra e número a cantidade que corresponda).</p>
<p>4. Achega o plan de organización e funcionamento do servicio ofertado e demais documentación esixida no prego de condicións (sobre A).</p>
<p>Lugar, data e sinatura do licitador.</p>
<p>Caldas de Reis, 7 de setembro de 1995.</p>
<p>José María Tobío Barreira</p>
<p>Alcalde</p>
<p>95-6205</p>

