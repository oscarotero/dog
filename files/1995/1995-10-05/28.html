---
date: '1995-10-05'
id: 4B76
page: 7
number: 192
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 7 de setembro de 1995, da Dirección Xerencia de Atención
  Primaria de Pontevedra-Vigo, pola que se anuncia concurso público por
  procedemento aberto, para a subministración de aparellos de odontoloxía (C.P.
  1/1995).
range: Resolución
url: 'https://www.xunta.gal/dog/Publicados/1995/19951005/Anuncio4B76_gl.html'
---
<p>A Dirección Xerencia de Atención Primaria de Pontevedra-Vigo, en virtude das atribucións que lle foron delegadas conforme o establecido no artigo 7 da Orde do 15 de setembro de 1994 (DOG do 3 de outubro), da Consellería de Sanidade e Servicios Sociais, convoca o seguinte concurso público número 1/1995.</p>
<p>Obxecto: subministración de aparellos de odontoloxía, por un orzamento de contrata de seis millóns novecentas mil pesetas (6.900.000 ptas.).</p>
<p>Forma de adxudicación: concurso público por procedemento aberto.</p>
<p>Prazo de entrega: un mes desde a data de adxudicación.</p>
<p>Documentación de interese para os licitadores: o prego de cláusulas administrativas particulares e demais documentación complementaria pode ser solicitada no rexistro xeral da Xerencia de Atención Primaria, área norte en Avda. de Vigo, 16, 36006 Pontevedra, en días hábiles desde as 9 ata as 14 horas.</p>
<p>Fianzas: provisional, non se esixe. Definitiva, será do 4% do orzamento de licitación.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral desta Xerencia de Atención Primaria en Avda. de Vigo, 16, 36006 Pontevedra, antes das 14 horas do vixésimo sexto día natural contado a partir do seguinte ó da publicación desta resolución no DOG, ou por correo no xeito indicado no artigo 100 do Regu</p>
<p>lamento xeral de contratación.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas da Xerencia de Atención Primaria, área sur (Vigo), as 9 horas do décimo cuarto día natural contado desde o seguinte a aquel no que finalice o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>Documentación que deberán aporta-los licitadores: os documentos que figuran no prego de cláusulas administrativas particulares.</p>
<p>A solvencia económica e financeira acrecitarase por un dos medios previstos no artigo 16 da Lei 13/1995, de contratos das administracións públicas.</p>
<p>A solvencia técnica acreditarase por medio de:</p>
<p>-Mostras, descricións e fotografías dos productos que hai que subministrar.</p>
<p>-Descrición do equipo técnico, medidas empregadas polo subministrador para asegura-la calidade e os medios de estudio e investigación da empresa.</p>
<p>-Certificacións establecidas polos institutos ou servicios oficiais e homologados, encargados do control da calidade e que acrediten a conformidade dos artigos ben identificados coa referencia a certas especificacións ou normas.</p>
<p>Variantes: non se admiten.</p>
<p>Anuncios: o pagamento dos anuncios do presente concurso público correrán por conta do adxudicatario do contrato.</p>
<p>Pontevedra, 7 de setembro de 1995.</p>
<p>Alberto García Pazos</p>
<p>Director xerente de Atención Primaria de Pontevedra-Vigo</p>
<p>95-6243</p>

