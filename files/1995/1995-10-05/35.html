---
date: '1995-10-05'
id: 4B92
page: 7
number: 192
agency: DEPUTACIÓN PROVINCIAL DE LUGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19951005/Anuncio4B92_gl.html'
---
<p>Asunción pola Deputación Provincial de Lugo de funcións que delegan os concellos da provincia en materia de xestión tributaria.</p>
<p>A Deputación Provincial en Pleno do 27 de marzo de 1995 adoptou o acordo polo que se aproban as bases que rexerán para a aceptación das delegacións que os concellos efectúen en materia de xestión, liquidación e recadación dos seus tributos, taxas, prezos públicos e demais exaccións, todo iso de conformidade co marco xurídico establecido polos artigos 106.3º da Lei 7/1985, do 2 de abril, reguladora das bases</p>
<p>de réxime local e o artigo 7 da Lei 39/1988, do 28 de decembro, reguladora das facendas locais, co seguinte detalle:</p>
<p>«Bases que rexerán para a aceptación das delegacións que os concellos efectúen en materia de xestión, liquidación e recadación dos seus tributos, taxas, prezos públicos e demais exaccións.</p>
<p>Base I</p>
<p>A Deputación Provincial de Lugo asume:</p>
<p>a) As facultades que os concellos teñen atribuídas en materia de xestión tributaria do imposto sobre bens inmobles e do imposto sobre actividades económicas reguladas nos artigos 78.2º e 92.2º da Lei 39/1988, do 28 de decembro.</p>
<p>b) As competencias que os concellos teñen atribuídas en período voluntario dos impostos anteriormente citados e calquera outro imposto, taxas, prezos públicos de cobro periódico anual que se recadan mediante padrón.</p>
<p>c) Tódalas competencias en materia de xestión recadatoria en período executivo, para facer efectivas as liquidacións periódicas e non periódicas correspondentes a débedas liquidadas polos concellos non ingresadas en período voluntario.</p>
<p>Base II</p>
<p>As facultades delegadas, tanto en relación a actuacións materiais como xurídicas, serán exercidas pola Deputación Provincial de Lugo, a través de calquera das formas de xestión previstas pola lei e que determine a expresada corporación.</p>
<p>Base III</p>
<p>Para o exercicio das facultades delegadas, o Servicio Provincial de Recadación aterase ó ordenamento local e demais lexislación aplicable de acordo co establecido na Lei reguladora das facendas locais así como á normativa en materia de xestión e recadación tributarias que poida dicta-la Deputación Provincial de Lugo, en uso da potestade regulamentaria prevista no artigo 106.2º da Lei 7/1985, do 2 de abril.</p>
<p>Base IV</p>
<p>Os concellos prestarán á Deputación Provincial de Lugo a colaboración que resulte necesaria para a boa prestación do servicio.</p>
<p>Base V</p>
<p>Polo exercicio das funcións delegadas a Deputación Provincial de Lugo percibirá unha compensación económica consistente en:</p>
<p>a) O 6% do principal recadado en período voluntario.</p>
<p>b) O recargo de constrinximento, máis as custas e xuros do recadado en período executivo.</p>
<p>Estas compensacións económicas serán deducidas das liquidacións que se realicen.</p>
<p>Estas porcentaxes poderán ser revisadas en función da evolución dos ingresos e custos do servicio, por acordo de ámbalas partes.</p>
<p>Base VI</p>
<p>A Deputación Provincial de Lugo poderá negociar con entidades de crédito un sistema de anticipos periódicos, a conta dos recursos xestionados, os cales quedarán afectados en garantía do reintegro dos anticipos entregados ós concellos. A cantidade do anticipo non superará o 75% da recadación obtida no exercicio inmediato anterior. O custo financeiro dos anticipos referidos será a cargo dos concellos.</p>
<p>Base VII</p>
<p>No mes de decembro realizarase ó concello unha liquidación anual, sen prexuízo da realización de liquidacións parciais, que serán efectuadas segundo o calendario de recadación que se elabore, e sen custo financeiro.</p>
<p>Base VIII</p>
<p>A Deputación Provincial de Lugo e os concellos configurarán o seu compromiso mediante a formalización dun convenio que subscribirán os respectivos presidentes e que terá unha vixencia de dez anos, renovada automaticamente por prazos iguais, se ningunha das partes manifesta expresamente a súa vontade en contra, mediante acordo plenario adoptado e comunicado no primeiro semestre do penúltimo ano de vixencia da delegación.</p>
<p>Base IX</p>
<p>As bases anteriores non serán de aplicación ós concellos que deleguen exclusivamente a recadación executiva sen incluí-la recadación voluntaria dalgún dos seus impostos».</p>
<p>Distintos concellos da provincia adheríronse ás bases anteriores adoptando os correspondentes acordos de delegación co alcance e contido seguintes:</p>
<table><tbody><tr><td>Concello</td><td>Data
acordo</td><td>Xestión</td><td>Recadación en
período voluntario</td><td>Recadación en
período executivo</td></tr>
<tr><td></td></tr>
</tbody></table>
<table><tbody><tr><td>Abadín</td><td>2-5-1995</td><td>I.B.I.
I.V.T.M.</td><td>Tódalas débedas liquidadas non ingresadas en período voluntario</td></tr>
<tr><td>Baralla</td><td>2-5-1995</td><td>I.B.I.
I.V.T.M.</td><td>Idem</td></tr>
<tr><td>Becerreá</td><td>29-3-1995</td><td>I.B.I.</td></tr>
<tr><td>Begonte</td><td>2-1-1995</td><td>I.B.I.</td></tr>
<tr><td>Castro
de Rei</td><td>2-5-1995</td><td>I.B.I.</td></tr>
<tr><td>Castroverde</td><td>29-3-1995</td><td>I.B.I.</td></tr>
<tr><td>Cervantes</td><td>11-4-1995</td><td>I.B.I.</td></tr>
<tr><td>O Corgo</td><td>1-4-1995</td><td>I.B.I.
I.V.T.M.</td><td>Idem</td></tr>
<tr><td>Cospeito</td><td>2-5-1995</td><td>I.B.I.</td></tr>
<tr><td>Folgoso
do Courel</td><td>3-5-1995</td><td>I.B.I.
I.V.T.M.</td><td>Idem</td></tr>
<tr><td>Guntín</td><td>2-5-1995</td><td>I.B.I.</td></tr>
<tr><td>Láncara</td><td>6-4-1995</td><td>I.B.I.</td></tr></tbody></table>
<table><tbody><tr><td>Concello</td><td>Data
acordo</td><td>Xestión</td><td>Recadación en
período voluntario</td><td>Recadación en
período executivo</td></tr>
<tr><td></td></tr>
</tbody></table>
<table><tbody><tr><td>Meira</td><td>28-3-1995</td><td>I.B.I.</td></tr>
<tr><td>Monterroso</td><td>19-4-1995</td><td>I.B.I.
Prezo público por ocupación de terreos de uso público con mesas, cadeas e elementos auxiliares con finalidade lucrativa.
Calquera outro recurso que se estime conveniente delegar na deputación provincial.</td><td>Idem</td></tr>
<tr><td>Muras</td><td>2-5-1995</td><td>I.B.I.</td><td>I.B.I.</td><td>Idem</td></tr>
<tr><td>Navia de
Suarna</td><td>22-5-1995</td><td>I.B.I.</td></tr>
<tr><td>Ourol</td><td>18-4-1995</td><td>I.B.I.</td></tr>
<tr><td>Outeiro
de Rei</td><td>27-4-1995</td><td>I.B.I.</td></tr>
<tr><td>Palas de
Rei</td><td>25-3-1995</td><td>I.B.I.</td></tr>
<tr><td>A Pastoriza</td><td>22-4-1995</td><td>I.B.I.</td></tr>
<tr><td>Pedrafita
do Cebreiro</td><td>7-4-1995</td><td>I.B.I.</td></tr>
<tr><td>Portomarín</td><td>2-5-1995</td><td>I.B.I.
I.V.T.M.</td><td>Idem</td></tr>
<tr><td>A Pobra de
Brollón</td><td>20-3-1995</td><td>I.B.I.</td></tr>
<tr><td>A Pontenova</td><td>4-4-1995</td><td>I.B.I.</td></tr></tbody></table>
<table><tbody><tr><td>Concello</td><td>Data
acordo</td><td>Xestión</td><td>Recadación en
período voluntario</td><td>Recadación en
período executivo</td></tr>
<tr><td></td></tr>
</tbody></table>
<table><tbody><tr><td>Quiroga</td><td>30-3-1995</td><td>I.B.I.</td></tr>
<tr><td>Ribas de Sil</td><td>2-5-1995</td><td>I.B.I.</td></tr>
<tr><td>Ribeira de
Piquín</td><td>20-4-1995</td><td>I.B.I.</td></tr>
<tr><td>Riotorto</td><td>11-4-1995</td><td>I.B.I.</td></tr>
<tr><td>Samos</td><td>2-5-1995</td><td>I.B.I.</td></tr>
<tr><td>Sarria</td><td>30-3-1995</td><td>I.B.I.</td></tr>
<tr><td>O Saviñao</td><td>14-3-1995</td><td>I.B.I.</td></tr>
<tr><td>Sober</td><td>10-3-1995</td><td>I.B.I.</td></tr>
<tr><td>Taboada</td><td>29-3-1995</td><td>I.B.I.</td></tr>
<tr><td>Trabada</td><td>2-5-1995</td><td>I.B.I.</td></tr>
<tr><td>O Valadouro</td><td>3-5-1995</td><td>I.B.I.</td></tr>
<tr><td>O Vicedo</td><td>2-5-1995</td><td>I.B.I.</td></tr>
<tr><td>Xermade</td><td>2-5-1995</td><td>I.B.I.</td></tr></tbody></table>
<p>Lugo, 4 de xullo de 1995.</p>
<p>Francisco Cacharro Pardo</p>
<p>Presidente</p>
<p>Faustino Martínez Fernández</p>
<p>Secretario xeral da Deputación Provincial de Lugo</p>
<p>O DIARIO OFICIAL DE GALICIA</p>
<p>VÉNDESE:</p>
<p>NA CORUÑA:EN PONTEVEDRA:</p>
<p>Na librería Arenas, Cantón Grande, 21En Luís Paredes Rey, rúa Benito Corbal, 1.</p>
<p>Na librería Inoa, Federico Tapia, 55.Na librería Gonzalo Rey, rúa Benito Corbal, 29.</p>
<p>EN FERROL:</p>
<p>Na librería Central Librera, rúa Dolores, 2 e 4.EN SANTIAGO DE COMPOSTELA:</p>
<p>Na librería Egea, rúa Sol, 74.Nos edificios administrativos de San Caetano,</p>
<p>edificio central, planta baixa, rexistro xeral.</p>
<p>EN LUGO:Na librería Toral, Cantón do Toural, 7.</p>
<p>Na librería Souto, praza de España, 14.Na papelería Xaquín, Rúa Nova de Abaixo, 10.</p>
<p>EN OURENSE:</p>
<p>En Aníbal e Hijos, S.L., Avda. da Habana, 65.EN VIGO:</p>
<p>No quiosco «La Viuda», rúa Lamas Carvajal, 46.En Librería Colón, rúa Colón, 22.</p>

