---
date: '1995-10-05'
id: 4B82
page: 7
number: 192
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 14 de setembro de 1995, da Dirección Xerencia do Complexo
  Hospitalario Xeral-Cíes de Vigo, pola que se anuncia contratación, polo
  sistema de concurso mediante procedemento aberto e tramitación urxente, para a
  adquisición e montaxe de dúas caldeiras (expediente 11/1995).
range: Resolución
url: 'https://www.xunta.gal/dog/Publicados/1995/19951005/Anuncio4B82_gl.html'
---
<p>A Dirección Xerencia do Complexo Hospitalario Xeral-Cíes de Vigo, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 15 de setembro de 1994 (DOG nº 191, do 3 de outubro), convoca o seguinte concurso:</p>
<p>Subministración: dúas caldeiras de vapor de alto rendemento-baixa densidade de 170 kW, a 4 Bar., con queimadores de gasóleo de duas marchas.</p>
<p>Orzamento: 4.000.000 de ptas. IVE incluído.</p>
<p>Garantía provisional: 80.000 ptas.</p>
<p>Forma de adxudicación: concurso público, procedemento aberto e tramitación urxente.</p>
<p>Prazo de execución: a entrega da subministración e a instalación realizarase no prazo máximo de 30 días, desde a notificación da adxudicación.</p>
<p>Clasificación: non se esixe.</p>
<p>Solvencia económica e financeira: acreditarase segundo dispón o artigo 16.1º a) e b) da Lei 13/1995, de contratos das administracións públicas.</p>
<p>Solvencia técnica: acreditarase conforme dispón o artigo 18 a), c) e d) da Lei 13/1995, de contratos das administracións públicas.</p>
<p>Criterios de adxudicación:</p>
<p>1. Prazo de execución: ata 3 puntos.</p>
<p>2. Calidade: ata 2,5 puntos.</p>
<p>3. Prezo: ata 2,5 puntos.</p>
<p>4. Características estéticas e funcionais: ata 1 punto.</p>
<p>5. Asistencia técnica (na instalación): ata 1 punto.</p>
<p>Documentación: o prego de cláusulas administrativas particulares, e demais documentación complementaria pódese solicitar no Servicio de Subministracións do Complexo Hospitalario Xeral-Cíes, rúa Pizarro, 22, 36204 Vigo, en días laborais desde as 9 ata as 14 horas ou ó teléfono (986) 81 60 23 e fax (986) 81 60 65.</p>
<p>Prazo de presentación de proposicións: as proposicións deberanse presentar en man, no rexistro xeral do Complexo Hospitalario Xeral-Cíes, antes das 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia, ou por correo na forma indicada no artigo 100 do Regulamento xeral de contratación do Estado.</p>
<p>Documentación que deben presenta-los licitadores: presentarán en sobre pechado e asinado polo licitador a solicitude para participar, así como a documentación persoal e referencias técnicas, descritas no PCAP.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público, na sala de xuntas do Hospital Xeral as 10 horas do décimo primeiro día natural contado a partir do seguinte a aquel en que remate o prazo de presentación de ofertas. No caso de que concida en sábado ou festivo, a apertura das proposicións terá lugar no día hábil seguinte.</p>
<p>Anuncios: os anuncios do presente concurso público será por conta do adxudicatario do contrato.</p>
<p>Vigo, 14 de setembro de 1995.</p>
<p>Juan José Equiza Escudero</p>
<p>Director xerente do Complexo Hospitalario Xeral-Cíes de Vigo</p>
<p>95-6100</p>

