---
date: '2003-09-30'
id: 1C006
page: 12
number: 189
agency: 'CONSELLERÍA DE FAMILIA, XUVENTUDE, DEPORTE E VOLUNTARIADO'
section: VI. ANUNCIOS
title: >-
  Resolución do 22 de setembro de 2003, da Dirección Xeral para o Deporte, pola
  que se emprazan as partes interesadas no recurso contencioso-administrativo
  0007820/2003 interposto polo Club Subacuático Bahía de Vigo contra resolución
  do Comité Galego de Xustiza Deportiva do 23 de maio de 2003 sobre o proceso
  electoral da Federación Galega de Actividades Subacuáticas.
range: Resolución
url: 'https://www.xunta.gal/dog/Publicados/2003/20030930/Anuncio1C006_gl.html'
---
<p>A Dirección Xeral para o Deporte recibiu da Sección Primeira da Sala do Contencioso-Administrativo do Tribunal Superior de Xustiza de Galicia, providencia pola que se admite a trámite o recurso contencioso-administrativo nº 0007820/2003 interposto polo Club Subacuático Bahía de Vigo, contra Resolución do Comité Galego de Xustiza Deportiva do 23 de maio de 2003 sobre o proceso electoral da Federación Galega de Actividades Subacuáticas.</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, de 13 de xullo, reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento de tódalas persoas interesadas no procedemento e emprázanse para que poidan comparecer como parte nos autos na Sección Primeira da Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 22 de setembro de 2003.</p>
<p>José Ramón Lete Lasa</p>
<p>Director xeral para o Deporte</p>

