---
date: '2003-09-30'
id: 1C042
page: 12
number: 189
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do estudio de detalle da parcela número 5 do
  Campus Universitario de Pontevedra, en desenvolvemento do PERI da unidade de
  actuación número 19 do PXOU, formulado pola Universidade de Vigo.
range: Anuncio
url: 'https://www.xunta.gal/dog/Publicados/2003/20030930/Anuncio1C042_gl.html'
---
<p>O Pleno da Corporación, en sesión do un de agosto de dous mil tres, acordou aprobar, con carácter definitivo, o estudio de detalle da parcela número 5 do campus universitario en desenvolvemento do Plan especial de reforma interior da unidade de actuación número 19 do vixente Plan Xeral de Ordenación Urbana de Pontevedra, coa finalidade de establece-lo sinalamento de aliñacións, as rasantes e a ordenación de volumes desa parcela, previo á solicitude de licencia para o edificio de ciencias da actividade física e do deporte, formulándose o dito estudio de detalle pola Universidade de Vigo, e subscrito polo arquitecto Xosé Carlos Rodríguez Otero e debidamente supervisado pola oficina de supervisión de proxectos da unidade técnica da universidade, dispoñéndose o seu sometemento a información pública.</p>
<p>O que se fai público para a súa executividade, significándose que contra este acto, que esgota a vía administrativa, os que se consideren lexitimados poderán interpoñer directamente o recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte co establecido nos artigos 10-1-6) y 46-1 da Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados estimen procedentes conforme dereito, significando que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 21 de agosto de 2003.</p>
<p>Adolfo Castro Pérez</p>
<p>Secretario accidental</p>
<p>P.D.</p>
<p>Xosé Cesáreo Mosquera Lorenzo</p>
<p>Teniente alcalde delgado del Área de Urbanismo y Medio Ambiente</p>
<p>CONSORCIO PARA O SERVICIO CONTRA INCENDIOS E SALVAMENTO</p>
<p>DA COMARCA DO SALNÉS</p>

