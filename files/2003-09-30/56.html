---
date: '2003-09-30'
id: 1C002
page: 12
number: 189
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: VI. ANUNCIOS
title: >-
  Resolución do 12 de setembro de 2003, da Dirección Xeral de Interior e
  Protección Civil, pola que se notifica a resolución do expediente sancionador
  en materia de xogo LU-6/2003.
range: Resolución
url: 'https://www.xunta.gal/dog/Publicados/2003/20030930/Anuncio1C002_gl.html'
---
<p>Intentada a notificación ó titular do establecemento, en relación co expediente sancionador en materia</p>
<p>de xogo, que se relaciona no anexo, e ó non poder efectuarse, esta Dirección Xeral de Interior e Protección Civil, resolve ó abeiro do previsto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, proceder á notificación da dita resolución mediante a súa publicación no Diario Oficial de Galicia.</p>
<p>Contra a resolución do expediente indicado, que non esgota a vía administrativa, poderá o interesado interpoñer recurso de alzada perante o conselleiro de Xustiza, Interior e Administración Local, no prazo dun mes contado a partir do día seguinte ó da publicación desta resolución, de acordo co disposto nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De non ter presentado recurso no devandito prazo, a sanción devirá firme en vía administrativa, debendo aboa-lo importe da multa por transferencia bancaria no período voluntario sinalado no boletín de multas e sancións á súa disposición na Delegación Provincial da Consellería de Xustiza, Interior e Administración Local na Coruña (sita na rúa Fernando Macías número 18, 1º), a favor do Tesouro da Facenda, na conta restrinxida que consta no devandito boletín, facendo consta-lo número de expediente sancionador. De non efectua-lo pagamento dentro do prazo establecido, procederase á súa execución por vía de constrinximento, nos termos previstos na orde da Consellería de Economía e Facenda do 23 de novembro de 2001 (Diario Oficial de Galicia número 235, do 5 de decembro).</p>
<p>Santiago de Compostela, 12 de setembro de 2003.</p>
<p>José Benito Suárez Costa</p>
<p>Director xeral de Interior e Protección Civil</p>
<p>ANEXO</p>
<p>Expediente: LU-6/2003.</p>
<p>Empresa operadora/titular: Javier Álvarez López.</p>
<p>Enderezo: estrada N-VI, km 463. 27640 Becerreá (Lugo).</p>
<p>CIF/NIF: 33810169-P.</p>
<p>Data de resolución: 28-8-2003.</p>
<p>Tipificación: grave.</p>
<p>Importe: 3.000,01 A.</p>
<p>Establecemento: Club Satélite 22.</p>
<p>C/c a ingresar: Caixa Galicia ou Caixanova.</p>
<p>Precepto infrinxido: artigo 29 i) da Lei 14/1985, do 23 de outubro.</p>
<p>CONSELLERÍA DE FAMILIA, XUVENTUDE, DEPORTE</p>
<p>E VOLUNTARIADO</p>

