---
date: '1999-06-15'
id: 145CA
page: 7
number: 113
agency: CONCELLO DE RIOTORTO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1999/19990615/Anuncio145CA_gl.html'
---
<p>O Pleno deste Concello acordou contrata-la obra de camiño local de acceso ó barrio de Augaxosa, Rego do Paxaro e barrio da Covela, cun orzamento de 7.432.000 ptas., polo procedemento aberto, sistema de concurso e tramitación urxente.</p>
<p>Os pregos de condicións económico-administrativas particulares que rexerán na contratación da obra citada expóñense ó público polo prazo de oito días hábiles contados desde o seguinte ó da publicación do correspondente edicto no BOP.</p>
<p>De conformidade co disposto no artigo 122.2º do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local, anúnciase, ó mesmo tempo, a contratación da obra, tendo en conta que estas se suspenderán no caso de producírense reclamacións contra os pregos.</p>
<p>1. Presentación de proposicións.</p>
<p>As proposicións presentaranse no Rexistro do Concello, durante o prazo de 13 días naturais contados desde o seguinte ó da publicación deste edicto no BOP e no Diario Oficial de Galicia.</p>
<p>2. Documentación que hai que presentar.</p>
<p>Os licitadores presentarán, ó mesmo tempo, dous sobres; un levará soamente o modelo de proposición económica e as modificacións que propoña o concursante que poidan facer máis conveniente a realización do obxecto do contrato, de conformidade cos criterios que se establecen por orde decrecente na base nº 21, e outro cos documentos seguintes:</p>
<p>a) DNI e NIF ou fotocopia autenticada.</p>
<p>b) Xustificante acreditativo de ter depositada fianza provisional.</p>
<p>c) Testemuño xudicial ou certificación administrativa, segundo os casos, de non estar incurso en ningún dos supostos de prohibición que para contratar se prevén no artigo 20 da Ley 13/1995, do 18 de maio, de contratos das administracións públicas. No suposto de que o dito documento non poida ser expedido pola autoridade competente, poderá ser substituido por unha declaración responsable outorgada ante unha autoridade administrativa, notario público ou organismo profesional cualificado.</p>
<p>d) Escritura de poder, se actúa en representación doutra persoa, legalizado, de é o caso, e verificado na súa suficiencia por un letrado en exercicio ou polo secretario do concello.</p>
<p>e) Escritura de constitución de sociedade mercantil inscrita no Rexistro Mercantil, cando concorra unha sociedade desta natureza.</p>
<p>f) Xustificante autenticado de estar dado de alta no Imposto sobre Actividades Económicas no epígrafe que o faculte para contratar.</p>
<p>g) Certificación de estar ó día no pagamento das cotas da Seguridade Social.</p>
<p>h) Declaración de estar al ó día nas súas obrigas tributarias nos termos establecidos no artigo 2 do Real decreto 1462/1985, do 3 de xullo.</p>
<p>i) Xustificación da solvencia económica e financeira, que se acreditará por calquera dos medios seguintes:</p>
<p>1. Informe de institucións financeiras ou, se é o caso, xustificantes da existencia dun seguro de indemnizacións por riscos profesionais.</p>
<p>2. Declaración relativa á cifra de negocios global e das obras durante os tres últimos anos.</p>
<p>j) Xustificación da solvencia técnica, que se acreditará polos seguintes medios:</p>
<p>a) Relación das obras executadas nos últimos cinco anos, xunto cun certificado de boa execución para as máis importantes.</p>
<p>b) Declaración en la que se indica a maquinaria, o material e os medios técnicos de que dispón o empresario para a execución das obras.</p>
<p>3. Modelo de proposición.</p>
<p>D/na,...domiciliado/a en ...con DNI nº..., en nome propio (ou en representación de...como acredita por...), informado/a da convocatoria do concurso, toma parte nel, comprometéndose á realización das obras de ...no prazo de... e no prezo de...(en letra e en número) IVE incluído, conforme o proxecto técnico e prego de cláusulas económico-administrativas, que acepta na súa totalidade e que se compromete á realización das unidades de obra adicional valoradas ó prezo de proxecto e de acordo co seguinte detalle: unidades, medición, designación, prezo e total.</p>
<p>Riotorto,...de...de 1998.</p>
<p>4. Condicións da adxudicación.</p>
<p>-Unidades de obra completa adicional que garden relación coa materia do proxecto obxecto do contrato e prezos do proxecto.</p>
<p>-Mellor prezo.</p>
<p>-Mellor prazo de execución.</p>
<p>En todo caso, solicitará a alcaldía a un técnico competente informe sobre as proposicións presentadas antes da súa adxudicación.</p>
<p>O expediente está á disposición dos interesados na Secretaría Municipal.</p>
<p>Riotorto, 28 de maio de 1999.</p>
<p>José López Cabodevila</p>
<p>Alcalde.</p>

