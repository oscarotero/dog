---
date: '1999-06-15'
id: 145B6
page: 7
number: 113
agency: CONCELLO DE BOIMORTO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990615/Anuncio145B6_gl.html'
---
<p>O Pleno da Corporación, en sesión que tivo lugar o día catro de xuño de 1999, acordou aproba-lo proxecto de obra denominado Centro Social de Sendelle, redactado polo arquitecto técnico, José Ángel Santos Ferro, cun orzamento de execución por contrata de 11.499.541 ptas. Así mesmo, a corporación acorda proceder á contratación das obras, mediante poxa con procedemento aberto e trámite de urxencia, de acordo coas cláusulas administrativas aprobadas por este concello, en sesión que tivo lugar o día 26 de decembro de 1995 (BOP do 31 de xaneiro de 1996).</p>
<p>1. Tipo de licitación: 11.499.541 ptas.</p>
<p>2. Presentación de proposicións: no rexistro xeral do concello, das 9 ás 14 horas, durante o prazo de 13 días naturais, contados a partir do día seguinte ó da publicación deste anuncio no BOP.</p>
<p>3. Fianzas: provisional: 229.991 ptas. Definitiva: 459.982 ptas.</p>
<p>4. Apertura de proposicións: terá lugar ás 12 horas do día seguinte ó do remate do prazo de presentación de proposicións; se cadrase en sábado, domingo ou festivo, trasladarase ó seguinte día hábil.</p>
<p>5. Pregos de cláusulas administrativas: as aprobadas polo Concello de Boimorto, publicadas no BOP do 31 de xaneiro de 1996.</p>
<p>6. Modelo de proposición:</p>
<p>Don/a ..., con domicilio en ..., Concello de ..., CP ..., provisto/a do DNI (pasaporte ou documento que o substitúa) nº ..., actuando en nome propio (ou en representación de ...), tomo parte na poxa para a adxudicación das obras comprendidas no proxecto ..., para o cal fago constar:</p>
<p>1º. Que ofrezo o prezo de ... ptas. (en letra e número), IVE incluído, que significa unha baixa de ... ptas. (en letra e número), en relación co tipo de licitación.</p>
<p>2º. Que coñezo e acepto as obrigas derivadas dos pregos de condicións deste contrato.</p>
<p>3º. Que achego a documentación esixida no prego de condicións.</p>
<p>En ..., o ... de ... de ...</p>
<p>O licitador (asinado e rubricado).</p>
<p>7. Documentación: a esixida na cláusula 7ª do prego de cláusulas.</p>
<p>Boimorto, 4 de xuño de 1999.</p>
<p>O alcalde</p>
<p>Rubricado</p>

