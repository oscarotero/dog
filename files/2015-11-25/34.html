---
date: '2015-11-25'
id: CA04-231112-0006
page: 44606
number: 225
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de novembro de 2012, da Xefatura Territorial de Ourense, pola
  que se autoriza e se aproba o proxecto de execución dunha instalación
  eléctrica no concello de Paderne de Allariz (expediente IN407A 2012/48-3).
range: Resolución
url: >-
  https://www.xunta.gal/dog/Publicados/2015/20151125/AnuncioCA04-231112-0006_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Antonio Carballo Vilarchao.</p>
    <p>Domicilio social: lugar de Rioseco, 2 (estrada Rioseco-O Pinto, OU- 0105, 32110 Paderne de Allariz).</p>
    <p>Denominación: centro de transformación en canteira Rioseco.</p>
    <p>Situación: Rioseco-Paderne de Allariz.</p>
    <p>Características técnicas: centro de transformación proxectado na canteira Rioseco composto por edificio prefabricado modular de formigón (Inael) con CT de 315 kV, R/T 20.000/400-230 V, e LAT RHZ1 12/20 kV Al 3F × (1 × 95 mm2) de 14 m de lonxitude, con final no paso subterráneo-aéreo proxectado e alimentado desde a LMT da empresa distribuidora VLL 813 PTE. Gozos-C.H. Castadón.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Ourense, 20 de novembro de 2012</p>
    <footer><p>Gabriel Diéguez Domínguez<br>Xefe territorial de Ourense</p></footer>

