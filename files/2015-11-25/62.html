---
date: '2015-11-25'
id: L428-051115-0003
page: 44659
number: 225
agency: Concello de Lugo
section: VI. Anuncios. b) Administración local.
title: >-
  ANUNCIO de aprobación definitiva do Plan especial de reforma interior 5-3 da
  unidade de intervención número 6 do Plan xeral de ordenación municipal de
  Lugo, dentro do ámbito do Plan especial de protección e reforma interior.
range: Anuncio
url: >-
  https://www.xunta.gal/dog/Publicados/2015/20151125/AnuncioL428-051115-0003_gl.html
---
<p>O Concello Pleno, en sesión que tivo lugar o día 24.9.2015, acordou aprobar definitivamente o Plan especial de reforma interior 5-3 da unidade de intervención número 6 (UI-6) do PXOM de Lugo con ordenación detallada, dentro do ámbito territorial do Plan especial de protección e reforma interior do recinto histórico de Lugo e a súa zona de influencia (PEPRI), redactado polo arquitecto Manuel Urbano Barrio y Moure, e iso en execución da Sentenza do TSXG do 23.10.2003, ditada no recurso contencioso-administrativo número 02/0005296/1997.</p>
    <p>O acordo de aprobación definitiva do dito PERI foille comunicado á Consellería de Medio Ambiente e Ordenación do Territorio da Xunta de Galicia con data do 3.11.2015, en cumprimento do establecido no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Contra este acordo, que é definitivo en vía administrativa, poderase interpor, no prazo de dous meses, recurso contencioso-administrativo, ante o Tribunal Superior de Xustiza de Galicia, sen prexuízo de que se poida exercer, se é o caso, calquera outro recurso que se considere procedente.</p>
    <p>Lugo, 4 de novembro de 2015</p>
    <p class="dog-firma-izq">P.D. (Decreto Alcaldía 15005366)<br>Xosé Daniel Piñeiro Villares José Antonio Carro Asorey<br>Tenente alcalde delegado da Secretario xeral do Pleno<br>Área de Desenvolvemento<br>Sostible e Persoal</p>

