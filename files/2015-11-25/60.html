---
date: '2015-11-25'
id: L106-131115-0003
page: 44657
number: 225
agency: Concello de Arzúa
section: VI. Anuncios. b) Administración local.
title: >-
  ANUNCIO do concurso-oposición para o posto de coidador de instalacións
  deportivas.
range: Anuncio
url: >-
  https://www.xunta.gal/dog/Publicados/2015/20151125/AnuncioL106-131115-0003_gl.html
---
<p>Conforme o acordo adoptado pola Xunta de Goberno Local, na sesión celebrada o día 30 de outubro de 2015, convócase concurso-oposición para poder seleccionar a persoa que será contratada na modalidade de contrato de interinidade, para desempeñar as funcións de coidador de instalacións deportivas, previstas na base 1ª das que rexen o dito proceso de selección, que resultaron aprobadas nesa mesma sesión.</p>
    <p>O período de duración do contrato comprenderá ata que se produza a provisión definitiva da dita praza, que quedou vacante pola xubilación do traballador que a viña ocupando.</p>
    <p>A retribución bruta anual será de 16.337,30 euros, por todos os conceptos salariais (1.166,95 euros de salario mensual, máis dúas pagas extraordinarias polo mesmo importe).</p>
    <p>As bases que rexen a convocatoria están nas oficinas municipais á disposición dos interesados.</p>
    <p>O prazo de presentación de solicitudes será de dez días hábiles, a partir do seguinte ao da publicación deste anuncio no Diario Oficial de Galicia, debendo achegar a seguinte documentación: DNI ou equivalente, certificado de estudos primarios ou equivalente, permiso de conducir de clase B e xustificante dos méritos alegados.</p>
    <p>Os sucesivos anuncios relativos a este procedemento publicaranse no taboleiro de edictos da casa do concello.</p>
    <p> Arzúa, 13 de novembro de 2015</p>
    <footer><p>José Luis García López<br>Alcalde</p></footer>

