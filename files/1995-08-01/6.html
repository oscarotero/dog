---
date: '1995-08-01'
id: '3056'
page: 6
number: 146
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 24 de maio de 1995, da Delegación Provincial de Lugo, pola que
  se autoriza o establecemento da instalación eléctrica que se cita. (Expediente
  número 4238 A.T.).
range: Resolución
url: 'https://www.xunta.gal/dog/Publicados/1995/19950801/Anuncio3056_gl.html'
---
<p>Visto o expediente incoado nesta delegación provincial por instancia de Barras Eléctricas Galaico-Asturianas, S.A., con domicilio en Cidade de Viveiro, 4-1º, Lugo, en solicitude de autorización para instalar L.M.T. subterránea entre C.T. Facultade de Humanidades e L.M.T. subterránea entre C.T. Palacio dos Deportes e subestación das Mercés, e cumpridos os trámites de información pública que determina o artigo 9 do Decreto 2617/1966, do 20 de outubro, sen que se presentase oposición nin obxección ningunha á citada solicitude.</p>
<p>O delegado provincial, de conformidade co Decreto 1634/1980, artigo 14, e co 2617/1966, artigo 11, así como coas demais disposicións vixentes, resolveu:</p>
<p>Autorizar a Barras Eléctricas Galaico-Asturianas, S.A., a instalación de liña de media tensión subterránea, a 20 kV, entre C.T. Quintás e o C.T. Facultade de Humanidades, realizarase con tres cables de illamento seco designación U.N.E. D.H.V. 15/25 kV e 1x95 mm Al. O seu trazado será pola Avda. de Alfonso X o Sabio. Liña de media tensión subterránea a 20 kV, desde o C.T. Palacio dos Deportes ata a subestación das Mercés, realizarase con tres cables de illamento seco designación U.N.E. D.H.V. 15/25 kV e 1x240 mm Al, nos extremos del instalaranse terminais de 15/25 kV, o trazado desta liña será desde o C.T. Palacio dos Deportes ó C.T. Agrónomos; do C.T. Agrónomos ó C.T. Xordomudos e do C.T. Xordomudos á subestación das Mercés, en Lugo.</p>
<p>Esta autorización non supón a aprobación do proxecto.</p>
<p>Lugo, 24 de maio de 1995.</p>
<p>Jesús Bendaña Suárez</p>
<p>Delegado provincial de Lugo</p>
<p>4466</p>

