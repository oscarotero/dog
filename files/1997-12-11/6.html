---
date: '1997-12-11'
id: D85A
page: 11
number: 239
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Resolución do 24 de novembro de 1997 pola que se resolve a integración de
  centros bibliotecarios na rede de bibliotecas de Galicia.
range: Resolución
url: 'https://www.xunta.gal/dog/Publicados/1997/19971211/AnuncioD85A_gl.html'
---
<p>Vista a proposta do director xeral de Promoción Cultural, en conformidade co establecido no artigo 10 da Orde do 21 de novembro de 1995 na que se desenvolve o Decreto 24/1995, do 20 de xaneiro, polo que se regulan os centros bibliotecarios fixos no referente á creación de bibliotecas municipais en colaboración coa Consellería de Cultura e Comunicación Social e pola que se regula a integración na rede de bibliotecas de Galicia,</p>
<p>RESOLVO:</p>
<p>Primeiro.-Intégranse na rede de bibliotecas de Galicia os centros bibliotecarios relacionados no anexo, comezando pola Biblioteca Pública Municipal do Concello de Arzúa e rematando pola Biblioteca do Convento dos Padres Dominicos de Padrón.</p>
<p>Segundo.-A resolución favorable de integración estará condicionada ó asinamento dun convenio onde se recolla a obriga por parte do centro bibliotecario</p>
<p>de prestar un servicio público que deberá axustarse ó estipulado na Orde do 21 de novembro de 1995 na que se desenvolve o Decreto 24/1995, do 20 de xaneiro, que regula os centros bibliotecarios fixos, e que poderá responder nos restantes termos ás especiais características de cada tipo de centros.</p>
<p>Terceiro.-O prazo de asinamento deste convenio non deberá ser superior ós tres meses. O non asinamento do convenio neste prazo deixará sen efectos a posible resolución favorable e suporá o arquivo definitivo da solicitude.</p>
<p>Cuarto.-O posterior incumprimento do devandito convenio poderá ser motivo de exclusión temporal ou definitiva do centro bibliotecario de que se trate, da rede de bibliotecas de Galicia.</p>
<p>Santiago de Compostela, 24 de novembro 1997.</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>ANEXO</p>
<p>-Biblioteca Pública Municipal do Concello de Arzúa.</p>
<p>-Biblioteca Pública Municipal do Concello da Baña.</p>
<p>-Biblioteca Pública Municipal do Concello de Boiro.</p>
<p>-Biblioteca Pública Municipal do Concello de Cerceda.</p>
<p>-Biblioteca Pública Municipal do Castrillón do Concello da Coruña.</p>
<p>-Biblioteca Pública Municipal Forum Metropolitano do Concello da Coruña.</p>
<p>-Biblioteca Pública Municipal do Concello de Neda.</p>
<p>-Biblioteca Pública Municipal do Concello de Oleiros.</p>
<p>-Biblioteca Pública Municipal Ánxel Fole do Concello de Oleiros.</p>
<p>-Biblioteca Pública Municipal Mª José Trincado do Concello de Oleiros.</p>
<p>-Biblioteca Pública Municipal de Iñás do Concello de Oleiros.</p>
<p>-Biblioteca Pública Municipal de Dorneda do Concello de Oleiros.</p>
<p>-Biblioteca Pública Municipal Central do Concello de Oleiros.</p>
<p>-Biblioteca Pública Municipal e Centro de Documentación da Muller Rosalía de Castro Sta Cruz-Liáns. Oleiros.</p>
<p>-Biblioteca Pública Municipal Castelao do Concello de Rianxo.</p>
<p>-Biblioteca Pública Municipal El viejo Pancho do Concello de Ribadeo.</p>
<p>-Biblioteca Pública Municipal Ramón Suárez Picallo do Concello de Sada.</p>
<p>-Biblioteca Pública Municipal de Mandín-Soñeiro. Concello de Sada.</p>
<p>-Biblioteca Pública Municipal do Concello de Baiona.</p>
<p>-Biblioteca Pública Municipal do Concello de Cangas.</p>
<p>-Biblioteca Pública Municipal do Concello da Cañiza.</p>
<p>-Biblioteca Pública Municipal do Concello de Meis.</p>
<p>-Biblioteca Pública Municipal de Quintela do Concello de Moaña.</p>
<p>-Biblioteca Pública Municipal do Concello de Riotorto.</p>
<p>-Biblioteca Pública Municipal do Concello de Antas de Ulla.</p>
<p>-Biblioteca Pública Municipal do Concello de Becerreá.</p>
<p>-Biblioteca Pública Municipal do Concello de Xove.</p>
<p>-Biblioteca Pública Municipal de Castro Caldelas.</p>
<p>-Biblioteca Pública Municipal do Carballiño.</p>
<p>-Biblioteca Pública Municipal do Concello de Maceda.</p>
<p>-Biblioteca Pública Municipal do Concello de Oímbra.</p>
<p>-Biblioteca Pública Municipal do Concello de Xunqueira de Ambía.</p>
<p>-Axencia Municipal de Lectura do Concello de Verea.</p>
<p>-Axencia Municipal de Lectura de Anca. Concello de Neda.</p>
<p>-Axencia Municipal de Lectura de Viladonelle. Concello de Neda.</p>
<p>-Axencia Municipal de Lectura de Mondego. Concello de Sada.</p>
<p>-Axencia Municipal de Lectura de Meirás. Concello de Sada.</p>
<p>-Axencia Municipal de Lectura do Castro. Concello de Sada.</p>
<p>-Axencia Municipal de Lectura de Veigue. Concello de Sada.</p>
<p>-Axencia Municipal de Lectura de Tirán. Concello de Moaña.</p>
<p>-Axencia Municipal de Lectura de Domaio do Concello de Moaña.</p>
<p>-Biblioteca do Convento dos Padres Dominicos de Padrón.</p>
<p>6634</p>

