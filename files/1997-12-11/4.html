---
date: '1997-12-11'
id: D852
page: 11
number: 239
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 14 de novembro de 1997, da Secretaría Xeral para o Deporte, pola
  que se emprazan as partes interesadas no recurso contencioso-administrativo
  01/0002018/1997, interposto polo Club Baloncesto Bosco.
range: Resolución
url: 'https://www.xunta.gal/dog/Publicados/1997/19971211/AnuncioD852_gl.html'
---
<p>Con data do 6 de novembro de 1997, o Comité Galego de Disciplina Deportiva recibe da sección primeira da Sala do Contencioso-Administrativo do Tribunal Superior de Xustiza de Galicia providencia pola que se admite o recurso contencioso-administrativo nº 01/0002018/1997 interposto polo Club Baloncesto Bosco contra resolución do recurso número 397, con data do 12 de maio de 1997, sobre a denegación do pagamento de dereitos de formación a xogadores reclamados polo Club Baloncesto Vigo.</p>
<p>En consecuencia, esta Secretaría Xeral para o Deporte acordou nesta data, e de conformidade co disposto no artigo 64 da Lei reguladora da xurisdicción contencioso-administrativa modificada pola Lei 10/1992, do 30 de abril, a remisión do expediente administrativo á referida sala, o que se lles notifica para xeral coñecemento a tódalas persoas interesadas no procedemento e son emprazadas para que poidan comparecer como parte en autos na sección primeira da Sala do Contenicoso-Administrativo do Tribunal Superior de Xustiza de Galicia, no prazo de nove días.</p>
<p>Santiago de Compostela, 14 de novembro de 1997.</p>
<p>Dositeo Rodríguez Rodríguez</p>
<p>Conselleiro da Presidencia</p>
<p>e Administración Pública</p>
<p>9516</p>

