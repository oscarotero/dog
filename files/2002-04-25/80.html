---
date: '2002-04-25'
id: 7C56
page: 5
number: 80
agency: CONCELLO DE ROIS
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2002/20020425/Anuncio7C56_gl.html'
---
<p>De acordo co disposto no artigo 6 do R.D. 896/1991, do 7 de xuño, procédese á publicación extractada das bases da convocatoria polas que se rexerán as probas selectivas para a provisión dunha praza de conserxe-operario incluída na oferta de emprego público de 2002, aprobadas por resolución da Alcaldía do 9 de abril de 2002. As ditas bases serán publicadas integramente no BOP e no taboleiro de edictos do concello.</p>
<p>1. Obxecto da convocatoria: provisión da praza incluída na oferta de emprego público de 2002 do Concello de Rois.</p>
<p>2. Natureza e contido da praza:</p>
<p>Persoal laboral fixo.</p>
<p>Asimilación: grupo E.</p>
<p>Denominación: conserxe operario.</p>
<p>Nº de vacantes: unha.</p>
<p>Sistema de provisión: libre.</p>
<p>Sistema de selección: concurso.</p>
<p>3. Probas:</p>
<p>a) Os servicios prestados na Administración local en postos de características similares ás da praza á que aspira en calidade de interino ou contratado laboral. A puntuación será de 0,10 puntos por cada mes traballado e a puntuación máxima que se pode outorgar por este epígrafe é de 4,00 puntos. Para determina-los meses traballados dividirase o total de días traballados a tempo completo entre 30, sen ter en conta os decimais. Para computa-lo tempo traballado a tempo parcial, dividirase o número de horas traballadas cada día entre 8, multiplicándose o resultado polo número de días traballados a tempo parcial.</p>
<p>b) Por cursos, xornadas ou seminarios impartidos polo Instituto Nacional da Administración Pública, Escola Galega de Administración Pública, a deputación provincial, ou calquera outro organismo oficial competente para impartilos, relacionados coas funcións de atención o público, protocolo e relacións públicas:</p>
<p>-Por cada curso, xornada ou seminario de 10 a 40 horas: 0,50 puntos.</p>
<p>-Por cada curso, xornada ou seminario de máis de 40 horas: 1,00 punto.</p>
<p>A puntuación máxima por este epígrafe non poderá exceder de 1,50 puntos.</p>
<p>c) Coñecemento do idioma galego:</p>
<p>c.1) Curso de iniciación á lingua galega: 0,50 puntos.</p>
<p>c.2) Curso de perfeccionamento da lingua galega: 1,00 punto.</p>
<p>A puntuación máxima que se pode acadar por este epígrafe é de 1,00 punto.</p>
<p>d) Memoria. Cada aspirante deberá confeccionar unha memoria na que analice as tarefas do posto, as condicións e os medios necesarios para o seu desempeño ó xuízo do candidato.</p>
<p>A puntuación máxima que se pode obter por este epígrafe é de 2,50 puntos.</p>
<p>e) Entrevista persoal: na entrevista persoal o tribunal formulará a cada aspirante cuestións relacionadas cos méritos alegados e coa memoria presentada. A puntuación máxima que se pode alcanzar por este epígrafe é de 1,00 punto.</p>
<p>Os méritos serán avaliados de conformidade coa documentación que acheguen os aspirantes ó presenta-la solicitude de admisión ás probas.</p>
<p>A puntuación final e a orde de cualificación dos aspirantes aprobados virá dada pola suma das puntuacións obtidas no conxunto das probas.</p>
<p>Rois, 9 de abril de 2002.</p>
<p>Carlos Ares Villar</p>
<p>Alcalde-presidente en funcións</p>

