---
date: '1996-05-29'
id: 6C0E
page: 5
number: 105
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 30 de abril de 1996 pola que se establece o prezo privado pola
  utilizacion dos servicios de tanatorio no Hospital Provincial de Pontevedra,
  centro dependente do Servicio Galego de Saúde (Sergas).
range: Orde
url: 'https://www.xunta.gal/dog/Publicados/1996/19960529/Anuncio6C0E_gl.html'
---
<p>A Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, establece no seu capítulo I do título II</p>
<p>que os prezos privados serán fixados polas consellerías atendendo ás condicións e circunstancias do mercado no que operen.</p>
<p>A Lei 8/1991, do 23 de xullo, de reforma da Lei 1/1989, do 2 de xaneiro, do Sergas, establece no seu artigo 4 d), como competencia da Consellería de Sanidade e Servicios Sociais, aproba-los módulos económicos para a prestación de servicios propios e concertados, así como a súa modificación e revisión.</p>
<p>O Hospital Provincial de Pontevedra integrado na rede do Sergas, está prestando de forma asidua o servicio de tanatorio no propio centro, servicio que xa viña cobrando con anterioridade á súa transferencia ó Sergas, polo que se fai necesario aprobar esta orde para posibilita-la súa percepción.</p>
<p>En virtude de todo isto, por proposta da Dirección Xeral de Recursos Económicos e logo do informe da Consellería de Economía e Facenda.</p>
<p>DISPOÑO:</p>
<p>Artigo 1º</p>
<p>Atendendo ás condicións e circunstancias de mercado, fíxase o prezo privado como consecuencia da prestación do servicio de tanatorio no Hospital Provincial de Pontevedra, dependente do Sergas.</p>
<p>Artigo 2º</p>
<p>A tarifa fixada por utilización dunha sala velatorio é de 35.000 ptas. Enténdese, se é o caso, con IVE incluído.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no DOG.</p>
<p>Santiago de Compostela, 30 de abril de 1996.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>
<p>2597</p>

