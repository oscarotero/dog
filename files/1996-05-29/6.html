---
date: '1996-05-29'
id: 6C12
page: 5
number: 105
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 25 de marzo de 1996, da Delegación Provincial da Coruña, pola
  que se dispón a inscrición no rexistro e a publicación no Diario Oficial de
  Galicia do convenio colectivo da empresa Cotelga, S.L.
range: Resolución
url: 'https://www.xunta.gal/dog/Publicados/1996/19960529/Anuncio6C12_gl.html'
---
<p>Visto o expediente do convenio colectivo Cotelga, S.L., que tivo entrada nesta delegación provincial da Consellería de Xustiza, Interior e Relacións Laborais o día 14-3-1995, subscrito en representación da parte económica pola empresa e, da parte social, polo delegado de persoal o día 10-3-1996, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real</p>
<p>decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a súa notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 25 de marzo de 1996.</p>
<p>Fernando Rodríguez Corcoba</p>
<p>Delegado provincial da Coruña</p>
<p>Convenio colectivo da empresa Cotelga, S.L.</p>
<p>Preámbulo</p>
<p>A negociación do presente convenio foi inspirada polo criterio de acada-lo progreso da empresa afectada por el e o benestar dos seus traballadores.</p>
<p>As partes asinantes son responsables, cada unha no seu ámbito de competencia, da estricta observancia do convenio.</p>
<p>Os asinantes expresamente conveñen en que, de conformidade co disposto no parágrafo 2, artigos 83 e 84 do Estatuto dos traballadores, é a súa vontade non seren afectados polo disposto en actuais ou futuros convenios de ámbito distinto en ningunha materia.</p>
<p>Artigo 1º.-Ámbito funcional, territorial e persoal.</p>
<p>O presente convenio regula as relacións laborais entre a empresa Cotelga, S.L.  e os seus traballadores na provincia da Coruña.</p>
<p>Queden comprendidos dentro do ámbito do convenio tódolos traballadores que presten os seus servicios na empresa indicada, calquera que sexa a categoría profesional que ostenten.</p>
<p>Asímesmo, quedarán incluídos aqueles traballadores que comecen a prestalos servicios durante a vixencia do convenio, e é vinculante, por tanto, para todo o persoal laboral dos centros de traballo actuais e os que nun futuro se podan abrir calquera que sexa a súa localización territorial.</p>
<p>Artigo 2º.-Entrada en vigor e duración.</p>
<p>Con independencia da súa entrada no BOP, o presente convenio entrará en vigor a partires do 1 de abril de 1996 ata o 31 de decembro de 1997. Transcurrido este período, prorrogarase anualmente pola tácita reconducción, a non ser que con anterioridade e con dous meses de antelación ó remate do período de vixencia do convenio, ou de calquera das súas prórrogas, mediase denuncia expresa del por calquera das partes asinantes do convenio.</p>
<p>Artigo 3º.-Clasificación profesional.</p>
<p>a) Persoal da Administración.</p>
<p>b) Persoal técnico.</p>
<p>c) Persoal de vendas.</p>
<p>d) Persoal de reparto e almacén.</p>
<p>e) Persoal de oficios varios: considérarase persoal de oficios varios aqueles que, como vixilantes, limpadores, cobradores, etc., realicen traballos propios do seu oficio na empresa.</p>
<p>Artigo 4º.-Mobilidade xeográfica e funcional.</p>
<p>A empresa poderá desprazalo seu persoal a outros centros de traballo distintos daquel onde presten os seus servicios durante calquera prazo de tempo, fundamentando o referido desprazamento en razóns técnicas, organizativas ou de producción.</p>
<p>Todo o persoal, cando as necesidades do servicio así o requiran, poderá adoptar unha categoría laboral superior. Esta categoría serálle recoñecida se a continúa desempeñando nun prazo superior a seis meses, aboándoselle o correspondente salario integramente durante o período no que o traballador preste o servicio.</p>
<p>Artigo 5º.-Xornada de traballo.</p>
<p>A xornada de traballo será de 40 horas semanais no caso de contratos a xornada completa. Nos contratos a tempo parcial, axustarase ó horario de traballo en función das necesidades da empresa, e poderá ser este de 8, 10 ou 20 horas á semana.</p>
<p>Artigo 6º.-Salarios.</p>
<p>As táboas salariais aplicables son as que figuran no anexo I.</p>
<p>Artigo 7º.-Horas extraordinarias.</p>
<p>As horas extraordinarias aboaranse a razón de salario base cun incremento do 20% sobre este. En todo o mencionado neste artigo haberá que aterse ó establecido no artigo 34.2º do Estatuto dos traballadores.</p>
<p>Artigo 8º.-Axudas de custos e desprazamentos.</p>
<p>No suposto de que o persoal afectado polo presente convenio deba permanecer fóra do concello onde radica o seu centro de traballo, recibirá unha axuda de custo de 800 pesetas.</p>
<p>Artigo 9º.-Gratificacións extraordinarias.</p>
<p>Aboaranse dúas pagas extraordinarias a razón de 30 días de salario base máis antigüidade. As ditas pagas devegaranse no mes de xullo e no Nadal.</p>
<p>A empresa poderá ratealas pagas extras en doce mensualidades. A empresa e os representantes dos traballadores poderán negociar distintos xeitos de pagamento.</p>
<p>Artigo 10º.-Vacacións.</p>
<p>Os traballadores, calquera que sexa o grupo ou categoría a que pertenzan, teñen dereito a unha vacación anual de 30 días naturais para todo o persoal que leve un ano na empresa.</p>
<p>Artigo 11º.-Permisos especiais.</p>
<p>O traballador, logo de aviso e xustificación, poderá ausentarse do traballo con dereito a remuneración por algún dos motivos e polo tempo seguinte:</p>
<p>a) Quince días naturais en caso de matrimonio.</p>
<p>b) Tres días no caso de nacemento dun fillo, intervención quirúrxica que precise hospitalización, enfermidade grave ou falecemento de parentes ata segundo grao de consanguinidade ou afinidade.</p>
<p>c) Un día por traslado do domicilio habitual.</p>
<p>d) Polo tempo indispensable para o cumprimento dun deber de carácter público e persoal.</p>
<p>e) Para realizar funcións sindicais ou de representación do persoal nos termos establecidos legalmente.</p>
<p>Artigo 12º.-Antigüidade.</p>
<p>A antigüidade establécese por trienios, contados a partir do ingreso na empresa. Os trienios aboaranse a razón do 3% sobre o salario do convenio vixente en cada momento.</p>
<p>Artigo 13º.-Póliza de accidentes.</p>
<p>A empresa afectada polo presente convenio estará obrigada a subscribir unha póliza de accidentes que lles garanta a tódolos traballadores un capital de 3.000.000 de pesetas en caso de falecemento e 4.000.000 de pesetas no suposto de invalidez permanente, por accidente de traballo.</p>
<p>Artigo 14º.-Dereitos sindicais.</p>
<p>En todo o relacionado cos aspectos sindicais dentro e fóra da empresa, observarase o que sobre esta materia dispón o vixente Estatuto dos traballadores e a Lei orgánica 11/1985, de liberdade sindical.</p>
<p>Artigo 15º.-Comisión paritaria.</p>
<p>Dentro dos trinta días seguintes ó da publicación deste convenio, constituirase unha comisión paritaria formada por un representante da empresa e o delegado do persoal, como órgano de interpretación e vixilancia, para o seu máis eficaz cumprimento.</p>
<p>Artigo 16º.-Revisións médicas.</p>
<p>A empresa estará obrigada a solicitar da mutua patronal que cubra o risco de accidente de traballo, un recoñecemento médico anual para todo o persoal.</p>
<p>Disposición derradeira</p>
<p>No non establecido de forma expresa no peresente convenio, será de aplicación canto dispón o Real decreto lexislativo 1/1995 do 24 de marzo, polo que se aproba o texto refundido da Lei do Estatuto dos traballadores.</p>
<p>ANEXO</p>
<p>(Táboas salariais)</p>
<table><tbody><tr><td>Salario base
(mensual)</td><td>Salario base
(mensual)</td></tr>
<tr><td></td></tr>
</tbody></table>
<table><tbody><tr><td>Grupo I</td></tr>
<tr><td>-Persoal da Administración:</td></tr>
<tr><td>Xerente</td><td>130.000</td><td>1.820.000</td></tr>
<tr><td>Conselleiro delegado</td><td>105.000</td><td>1.470.000</td></tr>
<tr><td>Grupo II</td></tr>
<tr><td>-Persoal técnico:</td></tr>
<tr><td>Xefe de sección:</td><td>86.530</td><td>1.211.420</td></tr>
<tr><td>Contable</td><td>89.365</td><td>1.251.110</td></tr>
<tr><td>Oficial administrativo</td><td>85.941</td><td>1.203.174</td></tr>
<tr><td>Auxiliar administrativo</td><td>82.998</td><td>1.161.972</td></tr>
<tr><td>Grupo III</td></tr>
<tr><td>-Persoal de vendas:</td></tr>
<tr><td>Xefe de vendas</td><td>89.600</td><td>1.254.400</td></tr>
<tr><td>Xefe de zona</td><td>82.900</td><td>1.160.600</td></tr>
<tr><td>Corredor de praza</td><td>71.445</td><td>1.000.200</td></tr>
<tr><td>Grupo IV</td></tr>
<tr><td>-Persoal de reparto e almacén:</td></tr>
<tr><td>Repartidor</td><td>78.650</td><td>1.101.100</td></tr>
<tr><td>Almacenista</td><td>78.650</td><td>1.101.100</td></tr>
<tr><td>Axudante de almacén</td><td>72.450</td><td>1.014.300</td></tr>
<tr><td>Grupo V</td></tr>
<tr><td>-Persoal de oficios varios:</td></tr>
<tr><td>Xefe de servicio técnico</td><td>88.560</td><td>1.239.840</td></tr>
<tr><td>Vixilante porteiro</td><td>73.630</td><td>1.030.820</td></tr>
<tr><td>Limpador</td><td>68.250</td><td>955.500</td></tr>
</tbody></table>
<p>Aprendices: cobrarán durante o primeiro, segundo e terceiro ano de contrato e 75, 80 e 90% respectivamente do salario vixente para cada categoría profesional.</p>
<p>O persoal de vendas percibirá ademais do seu salario anual correspondente, en concepto de comisión, a cantidade que individualmente pacta coa empresa.</p>
<p>3035</p>

