---
date: '1997-05-28'
id: 6BE2
page: 5012
number: 101
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de maio de 1997 pola que se autoriza definitivamente a apertura e
  funcionamento dos centros privados de educación secundaria: Nuestra Señora del
  Carmen de Betanzos; San José da Guarda; Santiago Apóstol de Soutomaior e San
  Francisco de Vilagarcía de Arousa.
range: Orde
url: 'https://www.xunta.gal/dog/Publicados/1997/19970528/Anuncio6BE2_gl.html'
---
<p>Examinados os expedientes instruídos por instancia dos titulares dos centros, nos que se solicita autorización definitiva para a apertura e funcionamento dos centros privados de educación secundaria: Nuestra Señora del Carmen de Betanzos; San José de A Guarda; Santiago Apóstol de Soutomaior e San Francisco de Vilagarcía de Arousa.</p>
<p>Tendo en conta que os expedientes foron tramitados polas delegacións provinciais da Consellería de Educación e Ordenación Universitaria, que se remiten cos informes da Unidade Técnica e Inspección Educativa.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG 15 de decembro) que o desenvolve.</p>
<p>Considerando que concorren nos expedientes os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento dos centros de educación secundaria, e, como consecuencia disto, establece-la configuración definitiva do centro existente no mesmo edificio ou recinto escolar, segundo se especifica no anexo.</p>
<p>Segundo.-A presente autorización producirá efectos progresivamente, a medida que se implanten as ensinanzas autorizadas consonte o calendario de aplicación da nova ordenación do sistema educativo, segundo os reais decretos 986/1991, do 14 de xuño e 1487/1994, do 1 de xullo.</p>
<p>Terceiro.-Antes do inicio das ensinanzas de educación secundaria obrigatoria que se autorizan, a Delegación Provincial da Consellería de Educación e Ordenación Universitaria, logo de informe da inspección educativa, aprobará expresamente a relación de persoal que impartirá docencia nos ditos centros.</p>
<p>Cuarto.-Os centros de educación secundaria que pola presente orde se autorizan deberán cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Quedan os centros obrigados ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 2 de maio de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>-Provincia: A Coruña.</p>
<p>Municipio: Betanzos.</p>
<p>Localidade: Betanzos.</p>
<p>Enderezo: estrada de Castela, 146-152.</p>
<p>Denominación específica: Nuestra Señora del Carmen.</p>
<p>Titular: Hijas de la Natividad de María.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>d) Centro de bacharelato 4 unidades coas modalidades seguintes: Ciencias da Natureza e da Saúde e Humanidades e Ciencias Sociais.</p>
<p>-Provincia: Pontevedra.</p>
<p>Municipio: A Guarda.</p>
<p>Localidade: A Guarda.</p>
<p>Enderezo: Camiño de Currás, 2.</p>
<p>Denominación específica: San José.</p>
<p>Titular: Hermanas Carmelitas de la Caridad.</p>
<p>Composición resultante:</p>
<p>a) Centro de educación infantil: 4 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>
<p>-Provincia: Pontevedra.</p>
<p>Municipio: Soutomaior.</p>
<p>Localidade: Arcade.</p>
<p>Enderezo: A Montesiña s/n.</p>
<p>Denominación específica: Santiago Apóstol.</p>
<p>Titular: Cooperativa de Enseñanza Santiago Apóstol.</p>
<p>Composición resultante:</p>
<p>a) Centro de educación infantil: 4 unidades.</p>
<p>b) Centro de educación primaria: 12 unidades.</p>
<p>c) Centro de educación especial: 1 unidade.</p>
<p>d) Centro de educación secundaria: 8 unidades de educación secundaria obrigatoria.</p>
<p>e) Centro de bacharelato 6 unidades coas modalidades seguintes: Ciencias da Natureza e da Saúde, Humanidades e Ciencias Sociais e Tecnoloxía.</p>
<p>-Provincia: Pontevedra.</p>
<p>Municipio: Vilagarcía de Arousa.</p>
<p>Localidade: Vilagarcía de Arousa.</p>
<p>Enderezo: Edelmiro Trillo, 15.</p>
<p>Denominación específica: San Francisco.</p>
<p>Titular: Religiosas Franciscanas Divina Pastora.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>
<p>3869</p>

