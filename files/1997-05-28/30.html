---
date: '1997-05-28'
id: 6C4A
page: 5039
number: 101
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 22 de maio de 1997 pola que se anuncia o concurso público
  aberto, tramitación urxente, para a contratación da execución dun edificio
  para o Instituto Galego de Estatística (IGE) e outro para o Instituto Galego
  de Promoción Económica (Igape).
range: Resolución
url: 'https://www.xunta.gal/dog/Publicados/1997/19970528/Anuncio6C4A_gl.html'
---
<p>A Consellería de Economía e Facenda anuncia o concurso público aberto, pola tramitación de urxente, para a contratación da execución dun edificio para o Instituto Galego de Estatística (IGE) e outro para o Instituto Galego de Promoción Económica (Igape). As características básicas da contratación son as seguintes:</p>
<p>1. Entidade adxudicadora: Consellería de Economía e Facenda, Secretaría Xeral e do Patrimonio, San Caetano s/n, 15704, Santiago de Compostela. Tfno: 54 41 34. Expte.: 6/97.</p>
<p>2. Obxecto do contrato: construcción de dous edificios, un para o Instituto Galego de Estatística e outro para o Instituto Galego de Promoción Económica.</p>
<p>O prazo de execución será o seguinte:</p>
<p>Lote 1: edificio do IGE será de 14 meses.</p>
<p>Lote 2: edificio do Igape será de 18 meses.</p>
<p>3. Tramitación, procedemento e forma de adxudicación: concurso público aberto e pola tramitación urxente.</p>
<p>4. Orzamento base de licitación:</p>
<p>Lote 1: douscentos vintecatro millóns setecentas cincuenta e cinco mil trescentas trinta e oito pesetas (224.755.338).</p>
<p>Lote 2: catrocentos tres millóns cincocentas oitenta e tres mil catrocentas sesenta e dúas pesetas (403.583.462).</p>
<p>5. Garantía provisional:</p>
<p>Lote 1: catro millóns catrocentas noventa e cinco mil cento sete pesetas (4.495.107).</p>
<p>Lote 2: oito millóns setenta e unha mil seiscentas sesenta e nove pesetas (8.071.669).</p>
<p>6. Información: nas dependencias da Secretaría Xeral e do Patrimonio da Consellería de Economía e Facenda, no edificio administrativo San Caetano, s/n, 15704 Santiago de Compostela. Tfno: 54 41 34. Fax: 54 41 25.</p>
<p>A data límite de obtención da documentación e información será a fixada para o prazo de presentación das proposicións.</p>
<p>7. Requisitos específicos do contratista.</p>
<p>Clasificación, grupo C, subgrupo II, categoría E.</p>
<p>No caso de presentar proposición conxunta ós dous lotes, a clasificación será: grupo C, subgrupo II, categoría F.</p>
<p>8. Presentación de ofertas: os interesados poderán presenta-las súas proposicións por lotes, individualmente ou pola totalidade deles. As proposicións presentaranse antes das 14 horas do décimo terceiro día seguinte ó da publicación do anuncio no Diario Oficial de Galicia e elaboraranse segundo o modelo que figura no prego de cláusulas administrativas particulares. Tódolos documentos esixidos no prego deberanse presentar en man no Rexistro Xeral da Consellería de Economía e Facenda, ou por correo na forma establecida no artigo 100 do Regulamento xeral de contratación do Estado, dirixidos á Consellería de Economía e Facenda, Secretaría Xeral e do Patrimonio, edificio administrativo San Caetano, s/n, 15704 Santiago de Compostela.</p>
<p>9. Apertura de ofertas: a mesa de contratación procederá á apertura das proposicións económicas en acto público ó que poderán asistir os licitadores ou os seus representantes, nas dependencias da Secretaría Xeral e do Patrimonio da Consellería de Economía e Facenda, en San Caetano (Santiago de Compostela) ás 10 horas do cuarto día hábil, que non coincida en sábado, seguinte ó da finalización do prazo de presentación das proposicións.</p>
<p>O importe do anuncio de licitación será por conta do adxudicatario.</p>
<p>Santiago de Compostela, 22 de maio de 1997.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio</p>
<p>4098</p>

