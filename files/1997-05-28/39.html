---
date: '1997-05-28'
id: 6C6E
page: 5043
number: 101
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 28 de abril de 1997, do Xurado Provincial de Montes Veciñais en Man
  Común de Pontevedra, polo que se inicia a tramitación do expediente de
  clasificación dos montes Castro, Penduradas e Carballeira das Chans,
  pertencentes á parroquia de Canicouva do concello de Pontevedra.
range: Edicto
url: 'https://www.xunta.gal/dog/Publicados/1997/19970528/Anuncio6C6E_gl.html'
---
<p>O Xurado Provincial de Clasificación de Montes Veciñais de Pontevedra, en sesión celebrada o día 4 de abril de 1995, acordou inicia-los trámites para a clasificación, como veciñal en man común, do seguinte monte:</p>
<p>Concello: Pontevedra.</p>
<p>Parroquia: A Canicouva.</p>
<p>Nome do monte: Monte Castro.</p>
<p>Cabida: 40.972 m.</p>
<p>Lindes.</p>
<p>Norte: predios particulares.</p>
<p>Leste e sur: parroquia de Pontesampaio e estrada de Castro a Pontesampaio.</p>
<p>Oeste: predios particulares.</p>
<p>Descrición do perímetro.</p>
<p>Comezando polo extremo máis oriental do monte atopámonos cun punto que toca coa estrada de Castro a Pontesampaio. En dirección NO imos lindando coa propiedade de Floreano Boullosa Míguez e continuando posteriormente en dirección oeste lindando coas propiedades de José Cal González e María Conde Currás, ata que se encontra coa propiedade de María Pazos Rodiño, onde o límite se dirixe en dirección sur lindando coas propiedades de María Pazos Rodiño, Manuel Conde Míguez e Argentina Noval Taboada; alí atópase co límite parroquial de Pontesampaio, onde o linde toma dirección NE e diríxese en liña recta a atoparse ó punto de partida, na estrada de Castro a Pontesampaio.</p>
<p>Nome do monte: Penduradas.</p>
<p>Cabida: 42.684 m.</p>
<p>Lindes.</p>
<p>Norte: predios particulares.</p>
<p>Leste: predios particulares e camiño de Santiago.</p>
<p>Sur: predios particulares.</p>
<p>Oeste: concello de Vilaboa.</p>
<p>Descrición do perímetro.</p>
<p>Comezamos no punto situado mais ó norte, que está definido pola integración dun muro co límite do concello de Vilaboa. Desde este punto dirixímonos ó sur todo polo límite de concellos ata tocar coa propiedade de José Ramón Conce Naval, onde nos diriximos cara ó leste seguindo esta propiedade e a de María Pazos Rodiño, continuando o límite polo lindeiro do monte de Pontesampaio ata un camiño denominado Camiño de Santiago, onde toma</p>
<p>dirección norte ata atopa-las propiedades de Argentina Noval Taboada, Manuel Conde Míguez e María Pazos Rodiño, finalizando no punto de partida.</p>
<p>Nome do monte: Carballeira das Chans.</p>
<p>Cabida: 18.572 m.</p>
<p>Lindes.</p>
<p>Norte: predios particulares.</p>
<p>Leste: predios particulares e concello de Vilaboa.</p>
<p>Sur: predios particulares e concello de Vilaboa.</p>
<p>Oeste: predios particulares.</p>
<p>Descrición do perímetro.</p>
<p>Comezamos no punto situado máis ó norte que é un marco do límite co concello de Vilaboa. De alí dirixímonos en dirección SO ata un muro do predio de José Manuel Rios Sabajanes e seguindo con esta ata atoparnos novamente co límite de concellos, seguindo esta liña ata que toma dirección sur polo muro do predio de Carmen Parada Carballo e Asunción Portela Carballo, torcendo posteriormente en dirección oeste polo muro do predio de María Inés González Ríos, posteriormente toma dirección norte polo muro do predio de José Manuel Rios Sabajanes e María Inés González Ríos ata chegar ó punto de partida.</p>
<p>O que se pon en coñecemento de tódolos interesados, para efectos de abrir un período de información dun mes de duración contado a partir do día seguinte á publicación deste anuncio para que se poida examina-lo expediente e aducir durante este tempo o que se considere procedente en relación co monte de referencia , todo isto de acordo co disposto no artigo 11 da Lei do Parlamento de Galicia 13/1989, do 10 de outubro, de montes veciñais en man común, e o artigo 23.2 do Decreto 260/1992 polo que se aproba o regulamento para a execución da dita lei.</p>
<p>Pontevedra, 28 de abril de 1997.</p>
<p>José Luis Díez Yáñez</p>
<p>Presidente do Xurado Provincial de Montes</p>
<p>Veciñais en Man Común de Pontevedra</p>
<p>3818</p>

