---
date: '2018-12-20'
id: G0425-141218-0001
page: 53072
number: 242
agency: Consellería de Política Social
section: III. Outras disposicións.
title: >-
  RESOLUCIÓN do 30 de novembro de 2018, da Dirección Xeral de Familia, Infancia
  e Dinamización Demográfica, pola que se publica a Resolución do 22 de novembro
  de 2018 das axudas convocadas pola Orde do 25 de maio de 2018 pola que se
  regulan as bases que rexerán a concesión de axudas económicas para a creación
  de escolas infantís 0-3 en polígonos industriais e parques empresariais,
  cofinanciadas polo Fondo Europeo de Desenvolvemento Rexional no marco do
  programa operativo Feder Galicia 2014-2020, e se convocan en réxime de
  concorrencia competitiva para os anos 2018 e 2019.
range: Resolución
url: >-
  https://www.xunta.gal/dog/Publicados/2018/20181220/AnuncioG0425-141218-0001_gl.html
---
<p>Mediante a Orde do 25 de maio de 2018 (DOG núm. 106, do 5 de xuño), publicáronse as bases reguladoras do procedemento de concesión de axudas para a creación de escolas infantís 0-3 en polígonos industriais e parques empresariais e convocáronse en réxime de concorrencia competitiva para os anos 2018 e 2019.</p>
    <p>De conformidade co artigo 16 da antedita orde, a resolución dos expedientes de axuda, logo da fiscalización da proposta facendo uso do previsto no artigo 7.3 da Lei 9/2007, do 13 de xuño, de subvencións de Galicia, corresponde, por delegación, á directora xeral de Familia, Infancia e Dinamización Demográfica da Consellería de Política Social, que deberá resolver no prazo de quince días desde a data de elevación da proposta.</p>
    <p>Así mesmo, o artigo 17 da mesma orde, establece que se publicarán no <em>Diario Oficial de Galicia</em> de conformidade co artigo 45 da Lei 39/2015, do 1 de outubro, do procedemento administrativo común das administracións públicas, entre outras, as correspondentes resolucións. Esta publicación producirá os efectos de notificación.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 22 de novembro de 2018, ditada no procedemento BS403D, de concesión de axudas económicas para a creación de escolas infantís 0-3 en polígonos industriais e parques empresariais, cofinanciadas polo Fondo Europeo de Desenvolvemento Rexional no marco do programa operativo Feder Galicia 2014-2020, que se xunta á presente resolución no anexo.</p>
    <p>Segundo. Comunicar que a Resolución do 22 de novembro de 2018 que finaliza este procedemento esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes contado a partir da publicación desta resolución no <em>Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte da súa publicación no <em>Diario Oficial de Galicia</em>.</p>
    <p>Terceiro. Notificada a resolución polo órgano competente, as entidades propostas como beneficiarias dispoñerán dun prazo de dez (10) días computado a partir do día seguinte da publicación para a súa aceptación, transcorrido o cal sen que se producise manifestación expresa entenderase tacitamente aceptada.</p>
    <p>Santiago de Compostela, 30 de novembro de 2018</p>
    <footer><p>Amparo González Méndez<br>Directora xeral de Familia, Infancia e Dinamización Demográfica</p></footer>
    <h2>ANEXO</h2>
    <h3>Resolución do 22 de novembro de 2018 ditada no procedemento BS403D de concesión de axudas económicas para a creación de escolas infantís 0-3 en polígonos industriais e parques empresariais cofinanciadas polo Fondo Europeo de Desenvolvemento Rexional no marco do programa operativo Feder Galicia (2014-2020)</h3>
    <p>Vista a proposta de resolución da Subdirección Xeral de Demografía e Conciliación de conformidade co disposto no artigo 13 da Orde do 25 de maio de 2018, pola que se regulan as bases que rexerán a concesión de axudas económicas para a creación de escolas infantís 0-3 en polígonos industriais e parques empresariais, cofinanciadas polo Fondo Europeo de Desenvolvemento Rexional no marco do programa operativo Feder Galicia 2014-2020, e se procede á súa convocatoria en réxime de concorrencia competitiva para os anos 2018 e 2019,</p>
    <h2>RESOLVO:</h2>
    <p>Primeiro. Conceder a todas as entidades que presentaron solicitude e se relacionan no anexo I as axudas reguladas na dita orde de convocatoria con cargo á aplicación orzamentaria 12.02.312B.781.0.</p>
    <p>Esta liña de axudas está cofinanciada nun 80 % polo Fondo Europeo de Desenvolvemento Rexional, no marco do programa operativo Feder Galicia 2014-2020 e, en particular:</p>
    <p>Obxectivo temático 10. Investir en educación, formación e formación profesional para a adquisición de capacidades e aprendizaxe permanente.</p>
    <p>Prioridade de investimento 10.5. Investir en educación, formación e formación profesional para a adquisición de capacidades e aprendizaxe permanente, mediante o desenvolvemento das infraestruturas en educación e formación. </p>
    <p>Obxectivo específico 10.5.1. Mellorar as infraestruturas de educación e formación.</p>
    <p>Actuación 10.5.1.4b. Axudas ao investimento en centros de atención á primeira infancia de 0-3 anos e casas niño.</p>
    <p>Categoría de intervención CE052. Infraestruturas para a atención e a educación da primeira infancia.</p>
    <p>O que exixe o cumprimento da normativa aplicable a este fondo, en particular, o Regulamento (UE) nº 1303/2013, do Parlamento e do Consello, do 17 de decembro de 2013, e o Regulamento (UE) nº 1301/2013, do Parlamento Europeo e do Consello, do 17 de decembro de 2013, sobre o Fondo Europeo de Desenvolvemento Rexional, a Orde HPF/1979/2016, do 29 de decembro, pola que se aproban as normas sobre os gastos subvencionables dos programas operativos do Fondo Europeo de Desenvolvemento Rexional para o período 2014-2020, así como a súa normativa comunitaria, estatal e autonómica de desenvolvemento.</p>
    <p>A concesión desta axuda supón que o beneficiario acepta ser incluído na lista pública de operacións prevista no artigo 115.2 do Regulamento (UE) nº 1303/2013. Así mesmo, o beneficiario deberá cumprir os requisitos de publicación e comunicación en relación coa publicidade do financiamento, de conformidade co previsto no anexo XII, punto 2.2, do devandito Regulamento (UE) nº 1303/2013.</p>
    <p>O método aplicado para determinar o importe subvencionable e o importe da subvención é o de custos reais.</p>
    <p>As axudas concedidas condicionaranse ao cumprimento de todas as obrigas establecidas na Orde do 25 de maio de 2018.</p>
    <p>A xustificación da subvención realizarase de acordo co establecido no artigo 21 da orde de convocatoria.</p>
    <p>Coa solicitude de pagamento a entidade beneficiaria deberá informar sobre o nivel de logro dos indicadores de produtividade asociados a esta convocatoria de axudas.</p>
    <p>O pagamento da subvención realizarase de acordo co establecido no artigo 22 da Orde do 25 de maio de 2018.</p>
    <p>Segundo. Esta resolución que finaliza o procedemento esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes contado a partir da súa publicación no <em>Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte da publicación no <em>Diario Oficial de Galicia</em>.</p>
    <p>Santiago de Compostela, 22 de novembro de 2018. A conselleira de Política Social. P.D. artigo 16 da Orde do 25.5.2018. DOG núm. 106, do 5.6.2018. A directora xeral de Familia, Infancia e Dinamización Demográfica. Mª Amparo González Méndez.</p>
    <h2>ANEXO I</h2>
    <h3>Axudas concedidas</h3>
    <table>
     <tbody>
      <tr>
       <td>Nº 
        expediente</td>
       <td>Entidade solicitante</td>
       <td>NIF</td>
       <td>Axuda solicitada</td>
       <td>Axuda
        concedida</td>
       <td>Anualidade 2018</td>
       <td>Anualidade 2019</td>
      </tr>
      <tr>
       <td>BS403D-2017/1</td>
       <td>Entidade urbanística de conservación A Granxa</td>
       <td>G36381929</td>
       <td>447.000</td>
       <td>200.000 €</td>
       <td>0,00 €</td>
       <td>200.000 €</td>
      </tr>
      <tr>
       <td>BS403D-2017/3</td>
       <td>Entidade urbanística de conservación do polígono industrial da Tomada</td>
       <td>G15741796</td>
       <td>200.000</td>
       <td>200.000 €</td>
       <td>150.000 €</td>
       <td>50.000 €</td>
      </tr>
     </tbody>
    </table>

