---
date: '1997-02-05'
id: 32FE
page: 1
number: 24
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 24 de xaneiro de 1997 de desenvolvemento do Decreto 452/1996, do 20 de
  decembro, de axudas ás familias numerosas para adquisición de vivenda
  familiar.
range: Orde
url: 'https://www.xunta.gal/dog/Publicados/1997/19970205/Anuncio32FE_gl.html'
---
<p>A disposición derradeira primeira do Decreto 452/1996, do 20 de decembro, que regula a concesión de axudas ás familias numerosas para adquisición de vivenda familiar, faculta o conselleiro de Política Territorial, Obras Públicas e Vivenda para dictar, no marco das súas competencias, as disposicións necesarias para o seu desenvolvemento.</p>
<p>Logo dos informes preceptivos segundo o Decreto 21/1992, do 29 de xaneiro, e a orde da Consellería da Presidencia e Administración Pública, do 9 de novembro de 1993, e en uso da referida autorización,</p>
<p>DISPOÑO:</p>
<p>Artigo 1º.-Ingresos familiares e prazos de formalización.</p>
<p>Para os efectos do disposto no artigo 3 do Decreto 452/1996, do 20 de decembro, determínase:</p>
<p>1. Por ingresos familiares entenderase a contía da base ou das bases impoñibles dos membros integrantes da familia segundo a declaración do IRPF correspondente ó derradeiro exercicio económico no que xa vencese o prazo de presentación de declaracións en período voluntario.</p>
<p>Por ingresos familiares ponderados entenderase o resultado de lles aplicar ós ingresos familiares o correspondente coeficiente de ponderación, segundo a seguinte fórmula:</p>
<p>Ingresos familiares ponderados = ingresos familiares x coeficiente de ponderación.</p>
<p>Aplicaranse os seguintes coeficientes de ponderación en función do número de fillos no momento da presentación da solicitude:</p>
<p>Número de fillosCoeficiente de ponderación</p>
<p>40,90</p>
<p>50,85</p>
<p>60,80</p>
<p>70,75</p>
<p>80,70</p>
<p>9 ou máis0,65</p>
<p>2. O prazo de formalización da escritura pública de compravenda ou da declaración de obra nova rematada será o comprendido entre o 1 de xaneiro de 1996 e o 31 de xullo de 1997.</p>
<p>Artigo 2º.-Baremo de puntuación.</p>
<p>Para os efectos do disposto no artigo 4 do Decreto 452/1996, do 20 de decembro, establécese o seguinte baremo de puntuación:</p>
<p>1. Nº de fillosPuntos</p>
<p>32</p>
<p>44</p>
<p>56</p>
<p>1. Nº de fillosPuntos</p>
<p>68</p>
<p>710</p>
<p>812</p>
<p>914</p>
<p>10 ou máis16</p>
<p>2. Ingresos familiares ponderados</p>
<p>en nº de veces o salario mínimo</p>
<p>interprofesionalPuntos</p>
<p>De 4,5 ata 5,51</p>
<p>De 3,5 ata 4,52</p>
<p>De 2,5 ata 3,54</p>
<p>De 1,5 ata 2,56</p>
<p>De 0 ata 1,58</p>
<p>3.Cada membro da familia</p>
<p>numerosa en situación dePuntos</p>
<p>* Incapacidade permanente parcial1</p>
<p>* Incapacidade permanente total2</p>
<p>* Incapacidade permanente absoluta3</p>
<p>* Gran invalidez4</p>
<p>4. Familia monoparental2 puntos.</p>
<p>Artigo 3º.-Contía das subvencións.</p>
<p>Para os efectos do establecido no artigo 4 do Decreto 452/1996, do 20 de decembro, as contías das subvencións a fondo perdido serán as seguintes:</p>
<p>-Para as solicitudes que obteñan resolución aprobatoria cun mínimo de dous puntos, a subvención será de 800.000 ptas. (oitocentas mil pesetas).</p>
<p>-Para as que obteñan resolución aprobatoria con máis de dous puntos, cada punto máis implicará unha subvención adicional de 100.000 ptas. (cen mil pesetas).</p>
<p>Artigo 4º.-Solicitudes.</p>
<p>Para efectos do disposto no artigo 5 do Decreto 452/1996, do 20 de decembro:</p>
<p>1. O modelo de solicitude é o que figura no anexo da presente disposición.</p>
<p>2. Ás referidas solicitudes xuntarase en todo caso a documentación que figura así mesmo no anexo da presente disposición.</p>
<p>3. O prazo de presentación de solicitudes comezará o día seguinte ó da publicación da presente orde e rematará o día 31 de xullo de 1997.</p>
<p>Artigo 5º.-Aplicación orzamentaria:</p>
<p>Estas axudas financiaranse con cargo á aplicación orzamentaria 06.50.331A.786 do orzamentos xerais da Comunidade Autónoma para 1997.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 24 de xaneiro 1997.</p>
<p>José Cuíña Crespo</p>
<p>Conselleiro de Política Territorial Obras Públicas e Vivenda</p>
<p>707</p>

