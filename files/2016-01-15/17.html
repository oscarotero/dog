---
date: '2016-01-15'
id: G2410-281215-0001
page: 1530
number: 9
agency: Xulgado do Social número 1 de Santiago de Compostela
section: V. Administración de xustiza.
title: EDICTO (809/2012).
range: Edicto
url: >-
  https://www.xunta.gal/dog/Publicados/2016/20160115/AnuncioG2410-281215-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento 809/2012 deste xulgado do social, seguido por instancia de María Juana Lestón Santiago contra José Mari Maquinaria Galicia para Aluminio y PVC, S.L., se ditou sentenza cuxa decisión di literalmente:</p>
    <p>«Que estimando integramente a demanda interposta por Juana Lestón Santiago contra José Mari Maquinaria Galicia para Aluminio y PVC, S.L., debo condenar e condeno a mercantil demandada a aboarlle a Juana Lestón Santiago a suma de 24.622,32 euros polos conceptos indicados no feito probado terceiro desta resolución, máis o xuro do artigo 576 da LAC a partir da presente resolución.</p>
    <p>No que atinxe á responsabilidade do Fogasa deberá observarse o que resulte da aplicación do artigo 33 do ET.</p>
    <p>Notifíqueselles ás partes a presente resolución, facéndolles saber que fronte a esta cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación».</p>
    <p>E para que lle sirva de notificación en legal forma a José Mari Maquinaria Galicia para Aluminio y PVC, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 28 de decembro de 2015</p>
    <footer><p>A secretaria xudicial</p></footer>

