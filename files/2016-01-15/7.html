---
date: '2016-01-15'
id: O3G1-110116-0002
page: 1486
number: 9
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 11 de xaneiro de 2016 pola que se fan públicos os anexos da
  Resolución do 23 de decembro de 2015 pola que se aproban as bases reguladoras
  das subvencións para a creación, mellora e ampliación de pequenas
  infraestruturas para proxectos de equipamentos térmicos de biomasa destinadas
  a particulares e cofinanciadas co Fondo Europeo Agrícola de Desenvolvemento
  Rural (Feader) no marco do PDR de Galicia 2014-2020, e se anuncia a
  convocatoria anticipada para o ano 2016.
range: Resolución
url: >-
  https://www.xunta.gal/dog/Publicados/2016/20160115/AnuncioO3G1-110116-0002_gl.html
---
<p>O 30 de decembro de 2015 publicouse no DOG a Resolución do 23 de decembro de 2015 pola que se aproban as bases reguladoras das subvencións para a creación, mellora e ampliación de pequenas infraestruturas para proxectos de equipamentos térmicos de biomasa destinadas a particulares, e cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se anuncia a convocatoria anticipada para o ano 2016. Xunto coa citada resolución non se fixeron públicos os anexos, polo que cómpre agora publicalos.</p>
    <p>En consecuencia co anteriormente exposto, en exercicio das facultades que me confire o artigo 8 da Lei 3/1999, do 11 de marzo, de creación do Instituto Enerxético de Galicia (DOG núm. 61, do 30 de marzo)</p>
    <h2>ACORDO:</h2>
    <p>Primeiro. Facer públicos os anexos da Resolución do 23 de decembro de 2015 pola que se aproban as bases reguladoras das subvencións para a creación, mellora e ampliación de pequenas infraestruturas para proxectos de equipamentos térmicos de biomasa destinadas a particulares, e cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se anuncia a convocatoria anticipada para o ano 2016.</p>
    <p>Segundo. Modificar a data para presentar as solicitudes de adhesión das entidades colaboradoras que figura no artigo 3 da resolución, prazo de quince (15) días que conta a partir do día seguinte á publicación desta resolución no DOG.</p>
    <p>Terceiro. Procede facer a seguinte corrección de erros no artigo 6.3 das bases reguladoras:</p>
    <p>Onde di: «Poderán adquirir a condición de entidade colaboradora aquelas entidades que reúnan os requisitos establecidos neste artigo e que o soliciten no prazo que se indica no artigo 4 desta resolución, contado a partir do día seguinte ao da publicación desta resolución no <em>Diario Oficial de Galicia.»</em>. </p>
    <p>Debe dicir: «Poderán adquirir a condición de entidades colaboradoras aquelas entidades que reúnan os requisitos establecidos neste artigo e que o soliciten no prazo que se indica no artigo 3 desta resolución, contado a partir do día seguinte ao da publicación desta resolución no <em>Diario Oficial de Galicia»</em>. </p>
    <p>Disposición derradeira. <em>Entrada en vigor</em></p>
    <p>Esta resolución entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 11 de xaneiro de 2016</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

