---
date: '2013-10-04'
id: L239-300913-0001
page: 39731
number: 190
agency: Concello do Porriño
section: VI. Anuncios. b) Administración local.
title: >-
  ANUNCIO da convocatoria pública para a provisión interina, con carácter
  urxente, dunha praza, encadrada dentro do persoal laboral fixo, coa
  denominación de operario de obras e servizos.
range: Anuncio
url: >-
  https://www.xunta.gal/dog/Publicados/2013/20131004/AnuncioL239-300913-0001_gl.html
---
<p>No <em>Boletín Oficial </em>da provincia de Pontevedra (Bopdepo) núm. 175, do 12 de setembro de 2013, procedeuse á publicación das bases que rexerán a convocatoria pública para a provisión interina, con carácter urxente, dunha praza do cadro de persoal do orzamento de 2012, prorrogado para o ano 2013, e encadrada dentro do persoal laboral fixo coa denominación de operario de obras e servizos e coa titulación de certificado de escolaridade ou equivalente, que quedou vacante pola xubilación do seu titular producida o pasado día 13.5.2013, con posterioridade á aprobación da última oferta de emprego público deste concello, mediante a contratación laboral de interinidade. O sistema selectivo é o de concurso-oposición.</p>
    <p>O prazo de presentación de solicitudes será de 20 días naturais contados a partir do seguinte a aquel en que se publique o anuncio da convocatoria no <em>Diario Oficial de Galicia.</em></p>
    <p>Os sucesivos anuncios referentes a esta convocatoria, cando procedan de conformidade coas bases, faranse públicos na forma prevista nas propias bases.</p>
    <p>O Porriño, 12 de setembro de 2013</p>
    <footer><p>José Nelson Santos Argibay<br>Alcalde</p></footer>

