---
date: '2013-10-04'
id: G0007-160913-0004
page: 39670
number: 190
agency: Xulgado do Social número 3 de Santiago de Compostela
section: V. Administración de xustiza.
title: EDICTO (185/2012).
range: Edicto
url: >-
  https://www.xunta.gal/dog/Publicados/2013/20131004/AnuncioG0007-160913-0004_gl.html
---
<p>Nº autos: execución de títulos xudiciais 185/2012.</p>
    <p>Demandante/s: Sandra Villaverde de Francisco, María Monserrat López Botana, Pablo Antonio Céspedes García, Marta Sesar Segade, Andrea Mariana López Lamas, Laura Aparicio Chorén, Agustín Caamaño Abeijón, María Carmen Fuentes González.</p>
    <p>Demandado/s: Grace Antonia Nouel Brache.</p>
    <p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento execución de títulos 185/2012 e acumuladas deste xulgado do social, seguido por instancia de Montserrat López Botana e outras contra a empresa Grace Antonia Nouel Brache, sobre reclamación de cantidade, se ditou decreto con data do 16 de setembro de 2013, cuxa parte dispositiva é do teor literal seguinte:</p>
    <p>Parte dispositiva do decreto:</p>
    <p>«Parte dispositiva.</p>
    <p>Acordo: ampliar o embargo realizado sobre os bens titularidade da executada, que son os seguintes:</p>
    <p>Devolucións tributarias que a AEAT teña pendentes de devolver á parte executada. Para tal efecto, realícese a petición de cargo por requirimento xudicial a través da conta de consignacións xudiciais, por importe de 219.872,45 euros, dando de baixa a anotación existente.</p>
    <p>Saldos das contas bancarias que segundo os datos existentes na aplicación informática posúa ao seu favor a entidade executada, en canto sexan suficientes para cubrir a suma das cantidades reclamadas, o que se levará a efecto a través do punto neutro xudicial, e que ascende a 219.872,45 euros.</p>
    <p>Ben inmoble, consiste no 50 % do predio número 2.227: </p>
    <p>Dado que o 50 % do predio referido é titularidade de Beatriz Rodríguez Nouel, previamente a librar mandamento ao Rexistro da Propiedade número 2 desta cidade, para anotar a ampliación de embargo, notifíquese a Beatriz Rodríguez, para os efectos do artigo 144 do Regulamento hipotecario, para os efectos oportunos. Lévese a cabo a través do DOG, por constar nos autos negativo o intento no domicilio que consta nas bases de datos informáticas.</p>
    <p>Verificado o anterior, líbrese mandamento coas indicacións da lexislación hipotecaria, por duplicado, coa seguinte finalidade:</p>
    <p>a) Para que se faga a anotación preventiva do embargo no Rexistro da Propiedade e se remita ese mandamento (inserir medio polo que se envía o mandamento, xa sexa por fax ou por calquera outro medio electrónico establecido no artigo 162 da LAC) no día de hoxe. </p>
    <p>b) Así mesmo, para os efectos previstos no artigo 656 da LAC, para que remita certificación de titularidade do dominio e demais dereitos reais dos bens gravados, así como os dereitos de calquera natureza que existan sobre os bens embargados, en especial, relación completa das cargas inscritas que o graven ou, de ser o caso, que está libre de cargas. </p>
    <p>Notifíquese ás partes e fágaselles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Poderase interpor recurso de revisión ante quen dita esta resolución mediante escrito que deberá expresar a infracción cometida a xuízo do recorrente, no prazo de tres días hábiles seguintes ao da súa notificación (artigo 188.2 da LXS). O recorrente que non teña a condición de traballador ou beneficiario do réxime público da Seguridade Social deberá facer un depósito para recorrer de 25 euros na conta de depósitos e consignacións deste xulgado do social número 3, aberta no Banco Español de Crédito, conta número 00301846420005001274, e deberá indicar no campo concepto, a indicación recurso seguida do código “31 Social-Revisión”. Se o ingreso se fai mediante transferencia bancaria deberá incluír, tras a conta referida, separados por un espazo coa indicación “recurso” seguida do “código 31 Social-Revisión”. Se efectúa diversos pagamentos na mesma conta, deberá especificar un ingreso por cada concepto, incluso se obedecen a outros recursos da mesma ou distinta clase, indicando no campo de observacións a data da resolución impugnada, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A secretaria xudicial».</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Grace Antonia Nouel Brache, así como a Beatriz Rodríguez Nouel, esta última para os efectos do artigo 144 do Regulamento hipotecario, expido este edicto.</p>
    <p>Santiago de Compostela, 16 de setembro de 2013</p>
    <footer><p>A secretaria xudicial</p></footer>

