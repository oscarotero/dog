---
date: '2014-12-12'
id: L141-241114-0001
page: 51081
number: 238
agency: Concello da Laracha
section: VI. Anuncios. b) Administración local.
title: >-
  ANUNCIO de información pública da aprobación inicial do expediente
  expropiatorio, polo procedemento de taxación conxunta, para a obtención de
  terreos afectados pola acción IS-06.
range: Anuncio
url: >-
  https://www.xunta.gal/dog/Publicados/2014/20141212/AnuncioL141-241114-0001_gl.html
---
<p>A Xunta de Goberno Local, en sesión ordinaria do 27 de outubro de 2014, acordou aprobar inicialmente o expediente expropiatorio, polo procedemento de taxación conxunta, para os efectos da obtención de terreos afectados pola acción IS-06, que afecta as parcelas catastrais 15042A003001800000KQ, 15042A003001820000KL, 2218204NH3921N0001GY, do Plan especial de infraestruturas de servizo do SXIS de abastecemento de auga e de saneamento de augas residuais do concello da Laracha, segundo o proxecto expropiatorio redactado para o efecto.</p>
    <p>O proxecto de expropiación sométese a información pública polo prazo dun mes, mediante a inserción de anuncios no Diario Oficial de Galicia e nun xornal dos de maior circulación da provincia, cos documentos sinalados no artigo 143 da Lei 9/2002, do 30 de decembro, de ordenación urbanística e protección do medio rural de Galicia, para que aqueles que poidan resultar interesados formulen as observacións e reclamacións que consideren convenientes, en particular no que atinxe á titularidade ou valoración dos respectivos dereitos.</p>
    <p>A Laracha, 18 de novembro de 2014</p>
    <footer><p>José Manuel López Varela<br>Alcalde</p></footer>

