---
date: '2001-08-23'
id: D9B2
page: 11
number: 163
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 de xullo de 2001 pola que se autoriza a modificación de ensinanzas ó
  centro privado Karbo da Coruña.
range: Orde
url: 'https://www.xunta.gal/dog/Publicados/2001/20010823/AnuncioD9B2_gl.html'
---
<p>Examinado o expediente instruído por instancia do centro privado Karbo da Coruña, polo que se solicita modificación das ensinanzas que ten autorizadas, que son as seguintes: 3 unidades de educación infantil, 7 unidades de educación primaria, 3 ciclos formativos de grao medio de xestión administrativa, 3 ciclos formativos de grao medio de comercio e 2 unidades de FP2 da rama administrativa e comercial en quenda de mañá e 1 ciclo formativo de grao superior de administración de sistemas informáticos en quenda de tarde-noite, segundo a Orde do 7 de xullo de 2000 (DOG do 16 de agosto).</p>
<p>Segundo a solicitude presentada, o dito centro pretende ter autorizadas as seguintes ensinanzas: 3 unidades de educación infantil, 6 unidades de educación primaria, 1 ciclo formativo de grao medio de xestión administrativa e 1 ciclo formativo de grao medio de comercio en quenda de mañá e os ciclos formativos de grao superior de administración de sistemas informáticos e administración e finanzas en quenda de tarde-noite.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4 de outubro, de ordenación xeral do sistema educativo; o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Orde do 21 de decembro de 1999 (DOG do 31 de xaneiro de 2000) pola que se regulan determinados aspectos relativos á autorización de centros privados exclusivos de formación profesional específica na Comunidade Autónoma de Galicia; Decreto 296/1999 (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Decreto 133/1995, do 10 de maio (DOG do 22 de maio) e a Orde do 20 de setembro de 1995 (DOG do 15 de decembro) que desenvolve dito </p>
<p>decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la modificación de ensinanzas ó centro privado Karbo da Coruña, reducindo 1 unidade de educación primaria, 2 ciclos formativos de grao medio de xestión administrativa, 2 ciclos formativos de grao medio de comercio e a implantación dun ciclo formativo de grao superior de administración e finanzas en quenda de tarde-noite, quedando a composición resultante segundo se especifica no anexo desta orde.</p>
<p>Segundo.-Mentres non se extinguen as ensinanzas de FP2, segundo o calendario de aplicación da Lei 1/1990, do 3 de outubro, de ordenación xeral do sistema educativo, poderán seguir impartindo as ensinanzas de segundo grao da rama: administrativa e comercial.</p>
<p>Terceiro.-Para as ensinanzas que se autorizan, a delegación provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro, así como o equipamento adecuado para imparti-las ditas ensinanzas.</p>
<p>Cuarto.-Queda o centro obrigado ó cumprimento da lexislación vixente y a solicita-la oportuna revisión cando teña que modificarse calquera dos datos que sinala a presente orde.</p>
<p>Quinto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 3 de xullo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: rúa Ramón Cabanillas nº 2 e rúa Europa nº 14-16.</p>
<p>Código do centro: 15004231.</p>
<p>Denominación: centro privado Karbo.</p>
<p>Titular: Ramón Carrasco Navarro.</p>
<p>Composición resultante:</p>
<p>Quenda de mañá:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de formación profesional específica:-1 ciclo formativo de grao medio de xestión administrativa (1 unidade para 20 postos escolares).-1 ciclo formativo de grao medio de comercio (1 unidade para 20 postos escolares).</p>
<p>Quenda de tarde-noite:-1 ciclo formativo de grao superior de administración de sistemas informáticos (2 unidades, 20 postos escolares/unidade).-1 ciclo formativo de grao superior de administración e finanzas (2 unidades, 20 postos escolares/unidade).</p>

