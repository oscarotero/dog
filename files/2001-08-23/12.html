---
date: '2001-08-23'
id: D9DE
page: 11
number: 163
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de xullo de 2001, da Delegación Provincial de Pontevedra, pola
  que se somete a información pública a resolución emitida pola Consellería de
  Industria e Comercio da Xunta de Galicia de data 25-6-2001 referente á
  declaración de condición mineral natural das augas do manancial San Xens, sito
  na parroquia de Bamio, do termo municipal de Vilagarcía de Arousa (provincia
  de Pontevedra).
range: Resolución
url: 'https://www.xunta.gal/dog/Publicados/2001/20010823/AnuncioD9DE_gl.html'
---
<p>Vista a solicitude de declaración da condición de mineral natural das augas do manancial San Xens, sito na parroquia de Bamio, termo municipal de Vilagarcía de Arousa (Pontevedra), instado por Disbepo, S.L.</p>
<p>O expediente conta co preceptivo informe favorable da Consellería de Sanidade e Servicios Sociais.</p>
<p>A Delegación Provincial da Consellería de Industria e Comercio en Pontevedra informa favorablemente a solicitude de referencia.</p>
<p>Na tramitación do expediente cumpríronse tódolos preceptos contidos na Lei 5/1995, do 7 de xuño, de regulamento das augas minerais, termais e dos establecementos balnearios da Comunidade Autónoma de Galicia, Lei 22/1993, do 21 de xullo, de minas, e o Regulamento xeral para o réxime da minería, aprobado polo Real decreto 2857/1978, do 25 de agosto e demais normativa específica que resulte de aplicación, e no artigo 39 do citado regulamento.</p>
<p>A consellería, de acordo co que antecede, e no exercicio das competencias que ten atribuidas, resolveu declara-la condición de mineral natural das augas do manancial de San Xens sito en Bamio, no termo municipal de Vilagarcía de Arousa (Pontevedra).</p>
<p>Polo anterior e unha vez declarada a condición de mineral natural das augas do manancial San Xens, debe de abandona-lo interesado a cualificación como auga manancial para os efectos de envasado e comercialización.</p>
<p>Pontevedra, 9 de xullo de 2001.</p>
<p>Carmen Bianchi Valcarce</p>
<p>Delegada provincial de Pontevedra</p>

