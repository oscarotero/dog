---
date: '2016-11-25'
id: O3C2-151116-0002
page: 52742
number: 226
agency: Academia Galega de Seguridade Pública
section: VI. Anuncios. a) Administración autonómica.
title: >-
  ANUNCIO do 3 de novembro de 2016 polo que se lle notifica a resolución ditada
  na solicitude de inscrición no Rexistro Profesional de Socorristas Acuáticos
  de Galicia ao interesado.
range: Anuncio
url: >-
  https://www.xunta.gal/dog/Publicados/2016/20161125/AnuncioO3C2-151116-0002_gl.html
---
<p>O director xeral da Academia Galega de Seguridade Pública ditou resolución pola que se declara desistido na súa solicitude de inscrición no Rexistro Profesional de Socorristas Acuáticos de Galicia o interesado que se indica no anexo.</p>
    <p>Logo de tentar a notificación da citada resolución a través do servizo de Correos no domicilio indicado polo interesado para os efectos de notificación, esta non se puido practicar e foi devolta polo dito servizo por «descoñecido/a».</p>
    <p>Polo exposto, esta dirección xeral, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, en virtude do presente anuncio, notifícalle ao interesado que se indica no anexo a resolución antes referida.</p>
    <p>O interesado pode recoller a notificación da resolución mediante comparecencia nas dependencias da Academia Galega de Seguridade Pública (rúa da Cultura, s/n, A Estrada, Pontevedra), no prazo de dez días contados a partir do seguinte ao da publicación deste anuncio no <em>Boletín Oficial del Estado</em>, das 9.00 ás 14.00 horas, de luns a venres.</p>
    <p>Contra a referida resolución, que non pon fin á vía administrativa, poderá interpor o interesado, no prazo dun mes contado a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que o interesado compareza, un recurso de alzada ante o vicepresidente e conselleiro de Presidencia, Administracións Públicas e Xustiza conforme as previsións da Lei 39/2015, do 1 de outubro, do procedemento administrativo común das administracións públicas.</p>
    <p>A Estrada, 3 de novembro de 2016</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>
    <h2>ANEXO</h2>
    <p>Solicitante: Leonardo Veloso Barreto.</p>
    <p>Acto notificado: declaración de desistencia na súa solicitude de inscrición no Rexistro Profesional de Socorristas Acuáticos de Galicia.</p>

