---
date: '2021-08-30'
id: L130-110821-0001
page: 43224
number: 166
agency: Concello da Coruña
section: VI. Anuncios. b) Administración local.
title: >-
  ANUNCIO de notificación a titulares descoñecidos para lembrar o cumprimento da
  obriga de xestión da biomasa vexetal e retirada de especies arbóreas en Visma.
range: Anuncio
url: >-
  https://www.xunta.gal/dog/Publicados/2021/20210830/AnuncioL130-110821-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que os titulares dos bens que se relacionan a continuación son descoñecidos e/ou se ignora o lugar de notificación, comunícaselles ás persoas responsables a súa obriga legal de xestión da biomasa e retirada das especies arbóreas prohibidas nas parcelas que se relacionan, imposta polo artigo 22.1 da antedita Lei 3/2007:</p>
    <p>Parcelas de titulares descoñecidos incluídas dentro do ámbito da parroquia prioritaria de Visma.</p>
    <table>
     <thead>
      <tr>
       <td>Ref. catastral</td>
       <td>Localización</td>
       <td>ha afectadas</td>
       <td>Liquidación provisional</td>
       <td>Persoa responsable</td>
      </tr>
     </thead>
     <tbody>
      <tr>
       <td>15900A01300025</td>
       <td>Visma</td>
       <td>0,0099</td>
       <td>16,65 €</td>
       <td>Descoñecida</td>
      </tr>
      <tr>
       <td>15900A01300026</td>
       <td>Visma</td>
       <td>0,0515</td>
       <td>86,99 €</td>
       <td>Descoñecida</td>
      </tr>
      <tr>
       <td>15900A01300044</td>
       <td>Visma</td>
       <td>0,0173</td>
       <td>29,15 €</td>
       <td>Descoñecida</td>
      </tr>
      <tr>
       <td>15900A01300093</td>
       <td>Visma</td>
       <td>0,0246</td>
       <td>41,59 €</td>
       <td>Descoñecida</td>
      </tr>
      <tr>
       <td>15900A01300099</td>
       <td>Visma</td>
       <td>0,1738</td>
       <td>293,49 €</td>
       <td>Descoñecida</td>
      </tr>
      <tr>
       <td>15900A01300100</td>
       <td>Visma</td>
       <td>0,2044</td>
       <td>724,75 €</td>
       <td>Descoñecida</td>
      </tr>
      <tr>
       <td>15900A01300101</td>
       <td>Visma</td>
       <td>0,0951</td>
       <td>160,56 €</td>
       <td>Descoñecida</td>
      </tr>
      <tr>
       <td>15900A01300178</td>
       <td>Visma</td>
       <td>0,0416</td>
       <td>36,41 €</td>
       <td>Descoñecida</td>
      </tr>
      <tr>
       <td>15900A01300227</td>
       <td>Visma</td>
       <td>0,0364</td>
       <td>61,51 €</td>
       <td>Descoñecida</td>
      </tr>
      <tr>
       <td>15900A01400163</td>
       <td>Visma</td>
       <td>0,1090</td>
       <td>386,38 €</td>
       <td>Descoñecida</td>
      </tr>
      <tr>
       <td>15900A01400187</td>
       <td>Visma</td>
       <td>0,0329</td>
       <td>55,54 €</td>
       <td>Descoñecida</td>
      </tr>
      <tr>
       <td>15900A01400195</td>
       <td>Visma</td>
       <td>0,0038</td>
       <td>6,39 €</td>
       <td>Descoñecida</td>
      </tr>
      <tr>
       <td>15900A01400411</td>
       <td>Visma</td>
       <td>0,0125</td>
       <td>21,13 €</td>
       <td>Descoñecida</td>
      </tr>
      <tr>
       <td>15900A01400412</td>
       <td>Visma</td>
       <td>0,0552</td>
       <td>93,22 €</td>
       <td>Descoñecida</td>
      </tr>
      <tr>
       <td>15900A01400419</td>
       <td>Visma</td>
       <td>0,3903</td>
       <td>341,45 €</td>
       <td>Descoñecida</td>
      </tr>
      <tr>
       <td>5227412NJ4052N</td>
       <td>Visma</td>
       <td>0,0083</td>
       <td>29,60 €</td>
       <td>Descoñecida</td>
      </tr>
      <tr>
       <td>6122641NJ4062S</td>
       <td>Visma</td>
       <td>0,0329</td>
       <td>28,77 €</td>
       <td>Descoñecida</td>
      </tr>
     </tbody>
    </table>
    <p>1. En virtude do anterior, as persoas responsables dispoñen dun prazo máximo de quince días naturais para o cumprimento voluntario da obriga de xestión da biomasa na parcela citada, que se iniciará o día seguinte ao da publicación deste anuncio.</p>
    <p>Ao atoparse as parcelas anteriores incluídas no ámbito da parroquia priorizada de Visma, entenderase voluntariamente cumprida a obriga de xestión da biomasa cando, con anterioridade á finalización do prazo sinalado no parágrafo anterior, a persoa responsable subscriba o contrato de xestión da biomasa con Seaga, recollido no anexo III do Convenio de colaboración subscrito entre a Xunta de Galicia, a Fegamp e Seaga en materia de prevención e defensa contra os incendios forestais para o establecemento dun sistema público de xestión da biomasa nas faixas secundarias (DOG nº 156, de 17 de agosto de 2018), e deberá comunicalo a este concello dentro do dito prazo.</p>
    <p>2. Se, transcorrido o prazo sinalado anteriormente, non se xestionaron voluntariamente a biomasa as persoas responsables, o Concello da Coruña, a través do devandito convenio de colaboración, procederá sen máis trámites á execución subsidiaria, con repercusión dos custos e, se for o caso, comiso das especies arbóreas prohibidas retiradas pola Administración, nas condicións establecidas no artigo 22.2 da Lei 3/2007, xa dita. Para iso, o Concello procederá a liquidación provisional dos custos a que, previsiblemente, dará lugar a xestión da biomasa, referenciados para cada unha das parcelas nas táboas anteriores, coa advertencia expresa de que se procederá á súa exacción inmediata, sen prexuízo da liquidación definitiva unha vez rematados os traballos.</p>
    <p>O anterior, sen prexuízo da instrución do procedemento sancionador que corresponda.</p>
    <p>A persoa titular do terreo ou do dereito de aproveitamento terá a obriga legal de facilitar o necesario acceso para a realización dos traballos de xestión da biomasa e retirada das especies arbóreas prohibidas.</p>
    <p>O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, a espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3. Canto ao procedemento sancionador que se iniciará no caso de persistencia no incumprimento unha vez transcorrido o prazo outorgado, e segundo o previsto no título VII da Lei 3/2007, infórmase do seguinte:</p>
    <p>A. Administración competente para sancionar (artigo 54 da Lei 3/2007).</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da Consellería con competencias en materia forestal por razón do territorio en que se cometeu a infracción, ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas na Lei 3/2007 e incoados no ámbito da Consellería con competencia en materia forestal:</p>
    <p>a) A persoa titular da xefatura territorial da Consellería competente en materia forestal para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da Consellería que teña asignada competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da alcaldía, e a dos expedientes pola comisión de infraccións moi graves ao pleno do Concello, de conformidade co establecido no artigo 21 ter 2 da Lei 3/2007.</p>
    <p>B. Cualificación da infracción: infracción leve (art. 51.3.a) da Lei 3/2007), sen prexuízo do establecido no artigo 51.2.g) para as faltas graves.</p>
    <p>C. Contía máxima da sanción pecuniaria que se poida impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007). No caso de ser considerada infracción grave a contía máxima da sanción será de 100.000 € (artigo 74.b) da Lei 43/2003).</p>
    <p>D. Procederase o comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>A Coruña, 6 de agosto de 2021</p>
    <footer><p>A alcaldesa<br>P.D. (Decreto do 26.6.2019; BOP núm. 124, do 3 de xullo)<br>Mª Esther Fontán Prado<br>Concelleira delegada de Medio Ambiente</p></footer>

