---
date: '2018-08-22'
id: G1096-090818-0001
page: 38955
number: 159
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 2 de agosto de 2018 pola que se notifica a orde de suspensión de
  obras derivada do expediente de reposición da legalidade urbanística
  OUR/108/2017-S1.
range: Cédula
url: >-
  https://www.xunta.gal/dog/Publicados/2018/20180822/AnuncioG1096-090818-0001_gl.html
---
<p>O director da Axencia de Protección da Legalidade Urbanística ditou, o día 5 de xuño de 2018, resolución pola que ordena a inmediata suspensión das obras que implican grandes movementos de terra: construción de socalcos, desmontes e recheos, con alteración considerable da topografía natural do terreo e alterando máis de 3 metros a súa rasante natural. Estas alteran considerablemente a topografía natural do terreo. O desmonte ocupa unha superficie aproximada en planta de 1.300 m2. Estas accións lévanse a cabo no lugar da Ribeira, no termo municipal do Barco de Valdeorras, provincia de Ourense.</p>
    <p>Ao non poderse realizar a notificación persoal daquela resolución a Manuel Fernández Ares, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a dita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber ao interesado que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcurrido o dito prazo, a notificación entenderase producida.</p>
    <p>Contra a devandita resolución, que pon fin á vía administrativa, o interesado pode interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 2 de agosto de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

