---
date: '2014-03-07'
id: CA02-280214-0001
page: 9764
number: 46
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 24/2014, do 27 de febreiro, polo que se deixa sen efecto o Decreto
  396/2009, do 8 de outubro, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de trazado do eixe de comunicacións A-52-fronteira portuguesa. Treito
  I: VAC A52-Celanova sur. Treito II: Celanova sur-fronteira portuguesa. Clave
  OU/01/101.01.75, no que afecta o treito II da actuación.
range: Decreto
url: >-
  https://www.xunta.gal/dog/Publicados/2014/20140307/AnuncioCA02-280214-0001_gl.html
---
<p>A Xunta de Galicia, a través da Consellería de Medio Ambiente, Territorio e Infraestruturas, desenvolve a súa competencia en materia de estradas de acordo co artigo 27.8 do Estatuto de autonomía de Galicia.</p>
    <p>Dado que as obras finalmente executadas conforme o proxecto modificado nº 1 de construción da actuación eixe de comunicacións A-52-fronteira portuguesa, non requiriron ocupar todos os terreos que declarara de necesaria e urxente ocupación o Decreto 396/2009, do 8 de outubro, e que estas se atopan rematadas e, en consecuencia, non será necesaria no futuro a ocupación deses terreos, xustifícase deixar sen efecto o dito decreto no que afecta o treito II da actuación, dado que non cumpre ningunha función concreta.</p>
    <p>En virtude de todo o exposto, e en aplicación do artigo 28.2 do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 16 da Lei 4/1994, do 14 de setembro, de estradas de Galicia, por proposta do Consello da Xunta de Galicia na súa reunión do día vinte e sete de febreiro de dous mil catorce,</p>
    <footer><p>DISPOÑO:</p></footer>
    <p>Artigo único.</p>
    <p>Deixar sen efecto o Decreto 396/2009, do 8 de outubro, polo que se declara, en concreto, a utilidade pública e se dispón a urxente ocupación dos bens e dereitos afectados polo proxecto de trazado do eixe de comunicacións A-52 – fronteira portuguesa. Clave OU/01/101.01.75 no que afecta o treito II da actuación.</p>
    <p>Santiago de Compostela, vinte e sete de febreiro de dous mil catorce</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Agustín Hernández Fernández de Rojas</p>
    <p class="basic-paragraph">Conselleiro de Medio Ambiente, Territorio e Infraestruturas</p>

