---
date: '2014-03-07'
id: G2346-170214-0001
page: 9923
number: 46
agency: Xulgado do Social número 3 da Coruña
section: V. Administración de xustiza.
title: EDICTO (822/2011).
range: Edicto
url: >-
  https://www.xunta.gal/dog/Publicados/2014/20140307/AnuncioG2346-170214-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento de seguridade social 822/2011 deste xulgado do social, seguido por instancia da Mutua Gallega de Accidentes de Trabajo contra a empresa Construcciones Cayetano Velázquez e Hijos, S.L., Instituto Nacional da Seguridade Social, Tesouraría Xeral da Seguridade Social, sobre seguridade social, se ditou a seguinte resolución:</p>
    <p>Ditame.</p>
    <p>Estimo parcialmente a acción exercida pola Mutua Gallega de Accidentes de Trabajo fronte á empresa Construcciones Cayetano Velázquez e Hijos, S.L., o INSS e a TXSS, declaro que a empresa Construcciones Cayetano Velázquez e Hijos, S.L. é responsable directa por falta de cotizacións á Seguridade Social, e condeno esta a aboarlle á demandante a cantidade de 1.622,54 euros polos conceptos desagregados no relato de feitos probados. Así mesmo, declaro a responsabilidade subsidiaria para o suposto de insolvencia empresarial do INSS e ata o importe de 418,5 euros por gastos de asistencia sanitaria desagregados no relato de feitos probados.</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533.0000.36.0822.11, acreditándoo mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.0822.11, a cantidade obxecto de condena ou formalizar aval bancario pola dita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino.</p>
    <p>Publicación. Lida e publicada foi a anterior sentenza polo maxistrado que a ditou, que estaba realizando audiencia pública no día da data, do cal dou fe.</p>
    <p>E para que sirva de notificación en legal forma a Construcciones Cayetano Velázquez e Hijos, S.L. expido o presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 17 de febreiro de 2014</p>
    <footer><p>O secretario xudicial</p></footer>

