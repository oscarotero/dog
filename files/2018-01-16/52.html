---
date: '2018-01-16'
id: G1096-221217-0003
page: 3415
number: 11
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 18 de decembro de 2017 pola que se notifica a imposición dunha
  segunda multa coercitiva, devolta polo servizo de Correos por resultar a súa
  destinataria ausente na repartición (expediente IU1/71/2012-B1).
range: Cédula
url: >-
  https://www.xunta.gal/dog/Publicados/2018/20180116/AnuncioG1096-221217-0003_gl.html
---
<p>O director da Axencia de Protección da Legalidade Urbanística ditou, o 22 de novembro de 2017, resolución pola que se impón unha segunda multa coercitiva, derivada do expediente de reposición da legalidade urbanística 107B2004/015-0 como consecuencia de incumprir o ordenado na Resolución do 18 de febreiro de 2005, na que se declara que as obras consistentes en movementos de terra alterando a configuración natural dos terreos, apertura dun vial de acceso para unhas vivendas, instalación dun depósito de GLP, construción de tres vivendas unifamiliares, realizadas sen autorización autonómica, en Fontemaior, no concello de Culleredo, por resultar incompatibles co ordenamento urbanístico vixente.</p>
    <p>Ao non poderse realizar a notificación persoal da resolución a Larcoruña, S.L., mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase á interesada a dita resolución por medio dun anuncio no <em>Boletín Oficial del Estado</em> e a súa data de publicación é a que determina a eficacia do acto notificado. </p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícase á interesada que o texto íntegro da resolución que se notifica atópase ao seu dispor nas dependencias da Axencia de Protección da Legalidade Urbanística, sita no Edificio Witland-Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcurrido o devandito prazo a notificación entenderase producida.</p>
    <p>Contra esta resolución, que pon fin á vía administrativa, a interesada pode interpoñer recurso de reposición no prazo dun mes, contado a partir do día seguinte a aquel en que se teña producida a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e lle sirva de notificación á citada interesada en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 18 de decembro de 2017</p>
    <footer><p>O director da Axencia de Protección da Legalidade Urbanística<br>P.S. (Artigo 3 do Decreto 51/2008, do 6 de marzo;<br>DOG núm. 59, do 27 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

