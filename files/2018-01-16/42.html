---
date: '2018-01-16'
id: G0426-221217-0005
page: 3383
number: 11
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 21 de decembro de 2017, do Xurado Provincial de Clasificación de
  Montes Veciñais en Man Común de Lugo, polo que se publica a resolución do
  expediente de clasificación 7/2016 e un máis.
range: Anuncio
url: >-
  https://www.xunta.gal/dog/Publicados/2018/20180116/AnuncioG0426-221217-0005_gl.html
---
<p>Para os efectos previstos no artigo 28 do Regulamento para a execución da Lei 13/1989, do 10 de outubro, de montes veciñais en man común, o Decreto 260/1992, do 4 de setembro, de conformidade co disposto no artigo 45.1 da Lei 39/2015, do 1 de outubro, do procedemento administrativo común das administracións públicas, faise público que o Xurado Provincial de Montes Veciñais en Man Común de Lugo, na sesión que tivo lugar o 13 de decembro de 2017 na sala de xuntas da Xefatura Territorial da Consellería do Medio Rural, baixo a presidencia de María Olga Iglesias Fontal, e coa asistencia dos vogais Carlos Vázquez Díaz, Josefina Pereira de la Riera, Antonio José López-Acuña Herrero e da secretaria Lucía Belver Quiroga, ditou as resolucións de non clasificar como veciñais en man común os seguintes montes:</p>
    <p>– Expediente número 7/2016.</p>
    <p>Nome: Amido (ampliación).</p>
    <p>Parroquia: Prevesos.</p>
    <p>Concello: Castro de Rei.</p>
    <p>– Expediente número 15/2016.</p>
    <p>Nome: Bosque, Serra Lagüela, O Gandarón e Cabaleirón (ampliación).</p>
    <p>Parroquias: Andreade, Barán e Vilaragunte.</p>
    <p>Concello: Paradela.</p>
    <p>Contra estas resolucións, desde o día seguinte ao da súa publicación, poderá interpoñerse recurso potestativo de reposición ante o Xurado Provincial de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e co artigo 46 da Lei 29/1998, do 13 de xullo, da xurisdición contencioso-administrativa. O anterior en relación co precepto legal recollido no artigo 12 da Lei de montes veciñais en man común e no artigo 28 do seu regulamento.</p>
    <p>Este anuncio publicarase no <em>Diario Oficial de Galicia </em>de acordo co establecido no artigo 28 do Decreto 260/1992, do 4 de setembro, para a execución da Lei de MVMC, ben que a eficacia do acto notificado quedará supeditada á súa publicación no BOE.</p>
    <p>Lugo, 21 de decembro de 2017</p>
    <footer><p>María Olga Iglesias Fontal<br>Presidenta do Xurado Provincial de Clasificación de Montes<br>Veciñais en Man Común de Lugo</p></footer>

