---
date: '1999-10-29'
id: 1109E
page: 12
number: 210
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de setembro de 1999, da Delegación Provincial de Pontevedra,
  de autorización administrativa, declaración, en concreto, de utilidade pública
  e a necesidade da urxente ocupación que leva implícita, así como a aprobación
  do proxecto de execución da instalación eléctrica que se cita. (Expediente
  IN407A 99/18-4).
range: Resolución
url: 'https://www.xunta.gal/dog/Publicados/1999/19991029/Anuncio1109E_gl.html'
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que a continuación se detalla:</p>
<p>-Solicitante: Unión-Eléctrica Fenosa, S.A.</p>
<p>-Domicilio social: Avda. García Barbón 38, 36201 Vigo.</p>
<p>-Denominación: L.M.T., C.T. e R.B.T. derivación Pedroso e Cosus.</p>
<p>-Situación: Vilagarcía de Arousa.</p>
<p>-Descricións técnicas: L.M.T., aérea a 20 kV, de 168 m de lonxitude, con conductor tipo LA-56, sobre apoios de formigón, desde un apoio da L.M.T. As Carolinas-Catoira ata o cambio aéreo-subterráneo da L.M.T. ó C.T. Pedroso, proxectada. L.M.T., aérea, a 20 kV, de 119 m de lonxitude, con conductor tipo LA-56, sobre apoios de formigón, desde o apoio 2 da L.M.T. ó C.T. Pedroso ata o C.T. que se proxecta en Cosus. L.M.T., subterránea, a 20 kV, de 180 m de lonxitude, con conductor tipo R.H.V., desde o apoio 3 da L.M.T. ó C.T. Pedroso ata o C.T. existente en Pedroso, concello de Vilagarcía de Arousa. C.T. de 100 kVA, relación de transformación 20 kV-380/220 V. R.B.T., áerea, de 725 m de lonxitude, con conductor tipo R.Z., desde o C.T. Pedroso. R.B.T., áerea, de 645 m de lonxitude, con conductor tipo R.Z., desde o C.T. Cosus.</p>
<p>Realizada a notificación individual, con aviso de recepción, a cada un dos propietarios dos predios afectados, os propietarios dos predios nº 3, 4 e 5 presentan alegacións que se resumen nos seguintes puntos: a) que a liña siga o camiño; b) que sobrevoe o regato que pasa pola zona; e c) que siga os lindeiros dos predios. Trasladadas as alegacións á empresa eléctrica esta contesta que o trazado elixido é o menos prexudicial dentro dos tecnicamente posibles, que é o titular do predio servinte quen ten que acredita-la conformidade dos novos propietarios afectados pola variación.</p>
<p>Considerando que as alegacións presentadas polos propietarios dos predios nº 3, 4 e 5, supoñen unha variación da lonxitude da liña superior ó 10% no tramo afectado, e que o custo, ó ser necesario realizar ángulos para non modifica-la afección a novos propietarios, tamén supera o 10% que establece o artigo 26 do Decreto 2619/1966.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV dos</p>
<p>decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolve:</p>
<p>Autorizar, declarar, en concreto, a utilidade pública e a necesidade da urxente ocupación que leva implícita, así como a aprobación do proxecto de execución das devanditas intalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación, e nas condicións establecidas polos ministerios, organismos ou corporacións que constan nos expedientes.</p>
<p>Contra a presente resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que coide pertinente ó seu dereito.</p>
<p>Pontevedra, 9 de setembro de 1999.</p>
<p>Carmen Bianchi Valcarce</p>
<p>Delegada provincial de Pontevedra</p>

