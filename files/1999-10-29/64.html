---
date: '1999-10-29'
id: '11132'
page: 12
number: 210
agency: CONCELLO DO PORRIÑO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19991029/Anuncio11132_gl.html'
---
<p>O alcalde dictou, con data do 4 de outubro, o seguinte decreto:</p>
<p>Visto o expediente (IV-11/1998) relativo a un estudio de detalle promovido pola empresa Zelnova, S.A. e redactado polo arquitecto Marcos Fernández Álvarez-Santullano, e visado o 11 de marzo de 1999, modificado pola documentación tamén visada polo Colexio Oficial de Arquitectos de Galicia (Vigo) o 6 de xullo de 1999. Constan dilixencias na documentación.</p>
<p>Tendo en conta que no expediente constan informes do arquitecto técnico municipal e do secretario da corporación.</p>
<p>Considerando o disposto nos artigos 30, 34.2º e 44 da Lei 1/1997, do 24 de marzo, do solo de Galicia, os artigos 65 e 66 do Regulamento de planeamento urbanístico e os artigos 21.1º j) e 22.2º c) da Lei 7/1985, do 2 de abril, de bases de réxime local.</p>
<p>Vistos os antecedentes e preceptos referidos e demais concordantes, esta alcaldía resolve:</p>
<p>a) Aprobar inicialmente o estudio de detalle referido.</p>
<p>Deberá concretarse a correspondencia dos planos P-3 co P-2 nos termos do informe do arquitecto técnico municipal.</p>
<p>Esta aprobación determina, por si soa, a suspensión do procedemento de outorgamento de licencias no ámbito do estudio de detalle.</p>
<p>b) Somete-lo expediente completo a información pública durante un mes mediante anuncio que se publicará no DOG e nun dos xornais de maior circulación na provincia.</p>
<p>No indicado prazo, que se computará a partir da publicación no DOG, o expediente queda exposto na secretaría do concello tódolos días hábiles, das 9 ás 14 horas, podendo presentarse alegacións e reclamacións ó estudio de detalle aprobado inicialmente.</p>
<p>O Porriño, 4 de outubro de 1999.</p>
<p>José Manuel Barros González</p>
<p>Alcalde</p>

