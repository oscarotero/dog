---
date: '2019-05-21'
id: G0534-090519-0003
page: 24539
number: 95
agency: 'Consellería de Educación, Universidade e Formación Profesional'
section: III. Outras disposicións.
title: >-
  EXTRACTO da Orde do 6 de maio de 2019 pola que se convocan axudas económicas
  para o alumnado que realiza formación práctica en centros de traballo ou FP
  dual (código de procedemento ED202A).
range: Orde
url: >-
  https://www.xunta.gal/dog/Publicados/2019/20190521/AnuncioG0534-090519-0003_gl.html
---
<p>BDNS (identif.): 454996.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderá concorrer a esta convocatoria o alumnado matriculado en centros públicos desta comunidade autónoma e, no caso dos centros privados, o alumnado matriculado en ensinanzas concertadas coa Consellería de Educación, Universidade e Formación Profesional, que estea cursando o derradeiro curso dun ciclo formativo de grao profesional básico, grao medio ou grao superior de formación profesional inicial, Artes Plásticas e Deseño, Ensinanzas Deportivas e programas formativos ou algún ciclo formativo de FP dual.</p>
    <p>Segundo. Obxecto</p>
    <p>Convocar axudas económicas para a realización en empresas do módulo profesional de FCT e da FP dual en réxime de concorrencia non competitiva.</p>
    <p>Terceiro. Bases reguladoras</p>
    <p>Orde do 6 de maio de 2019 pola que se convocan axudas económicas para o alumnado que realiza formación práctica en centros de traballo ou FP dual (código de procedemento ED202A).</p>
    <p>Cuarto. Importe</p>
    <p>O importe total das axudas económicas efectuarase con cargo ao concepto orzamentario 10.20.422M.480.0 dentro do exercicio orzamentario do ano 2019, da Dirección Xeral de Educación, Formación Profesional e Innovación Educativa, ata un importe máximo de 800.000 € (oitocentos mil euros). 750.000 € (setecentos cincuenta mil euros) do proxecto 2014-00401 e 50.000 € (cincuenta mil euros) do proxecto 2019-00061, financiadas polo Ministerio de Educación e Formación Profesional de conformidade coa normativa nacional vixente e, se é o caso, cofinanciadas polo Fondo Social Europeo, no marco do obxectivo temático número 10. «Investir en educación, formación e formación profesional para a adquisición de capacidades e unha aprendizaxe permanente».</p>
    <p>Quinto. Prazo de presentación de solicitudes</p>
    <p>Convócanse dous períodos de presentación de solicitudes:</p>
    <p>1. Primeiro prazo, trinta e un (31) días naturais contados a partir do día seguinte ao da publicación desta orde no Diario Oficial de Galicia.</p>
    <p>2. O segundo prazo será o comprendido entre o 14 de outubro e o 14 de novembro de 2019.</p>
    <p>Santiago de Compostela, 6 de maio de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

