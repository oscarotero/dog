---
date: '2019-05-21'
id: G0424-060519-0004
page: 24516
number: 95
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 30 de abril de 2019 pola que se establecen as bases
  reguladoras para a concesión de subvencións, en réxime de concorrencia non
  competitiva, para a posta en marcha de laboratorios cooperativos no rural, e
  se convocan para os anos 2019 e 2020.
range: Orde
url: >-
  https://www.xunta.gal/dog/Publicados/2019/20190521/AnuncioG0424-060519-0004_gl.html
---
<p>BDNS (Identif.): 455026.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. <em>Entidades beneficiarias</em></p>
    <p>Os concellos de Galicia, mancomunidades de municipios, áreas metropolitanas e consorcios locais; asociacións de entidades de economía social, asociacións e fundacións que teñan entre os seus fins a promoción do cooperativismo e da economía social, do emprendemento ou o desenvolvemento económico ou local; e empresas privadas (entidades tractoras) para o programa I e cooperativas ou sociedades laborais de nova creación constituídas como resultado dun laboratorio cooperativo no rural, para o programa II. </p>
    <p>Segundo. <em>Obxecto e finalidade</em></p>
    <p>Dinamizar a economía local, identificando oportunidades de negocio no territorio e seleccionando un grupo de persoas interesadas en iniciar unha actividade económica no dito sector a través da constitución dunha cooperativa ou unha sociedade laboral, a través dos seguintes programas:</p>
    <p>Programa I, dirixido á dinamización da economía local mediante fórmulas de economía social, a través de entidades mentoras que identifiquen oportunidades de negocio no seu territorio e seleccionen un grupo de persoas interesadas en iniciar unha actividade económica nun determinado sector, ao cal lle impartirán a formación específica necesaria nesa área de actividade, así como asesoramento e acompañamento.</p>
    <p>Programa II, dirixido a fomentar e promover o emprendemento colectivo baixo fórmulas de economía social no ámbito da Comunidade Autónoma, concederanse axudas económicas que faciliten a posta en marcha dos proxectos empresariais resultantes dos laboratorios cooperativos no rural previstos no programa I. </p>
    <p>Terceiro. <em>Bases reguladoras</em></p>
    <p>Orde do 30 de abril de 2019 pola que se establecen as bases reguladoras para a concesión de subvencións, en réxime de concorrencia non competitiva, para a posta en marcha de laboratorios cooperativos no rural, e se convocan para os anos 2019 e 2020 (http://ceei.xunta.gal/).</p>
    <p>Cuarto. <em>Contía</em></p>
    <p>O orzamento total ascende a seiscentos mil euros (600.000 €) e a distribución inicial de créditos por programas é a seguinte: programa I: 300.000 € (anualidade 2019) e programa II: 300.000 € (100.000 € para a anualidade 2019 e 200.000 € para a anualidade 2020). </p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes a partir do día seguinte ao da publicación desta orde no <em>Diario Oficial de Galicia</em> para o programa I, agás que se produza o suposto de esgotamento do crédito. Para o programa II comezará a partir do día seguinte ao da publicación desta orde no <em>Diario Oficial de Galicia</em> e finalizará o 1 de outubro de 2019, agás que se produza o suposto de esgotamento do crédito.</p>
    <p>Sexto. <em>Outros datos</em></p>
    <p>Os incentivos a que se refire o programa II desta convocatoria están sometidos ao réxime de axudas <em>de minimis</em>, polo que non poderán exceder os límites cuantitativos establecidos nos regulamentos da Comisión (UE) 1407/2013, 1408/2013 ou 717/2014, segundo proceda.</p>
    <p>Santiago de Compostela, 30 de abril de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

