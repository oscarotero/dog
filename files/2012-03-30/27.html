---
date: '2012-03-30'
id: G2410-080312-13248
page: 11482
number: 63
agency: Xulgado do Social número 1 de Santiago de Compostela
section: V. Administración de xustiza.
title: EDICTO (903/2009).
range: Edicto
url: >-
  https://www.xunta.gal/dog/Publicados/2012/20120330/AnuncioG2410-080312-13248_gl.html
---
<p>Elena María Varela Luaces, secretaria xudicial do Xulgado do Social número 1 de Santiago de Compostela, fago saber que no procedemento demanda 903/2009 deste xulgado do social, seguido por instancia de Marcos Quintas Martínez contra a empresa Mopean Construcciones, S.L., sobre ordinario, ditouse a seguinte sentenza, con data do 8.11.2011, cuxa parte dispositiva se xunta:</p>
    <p>«Polo exposto, acollo a demanda interposta pola parte demandante Marcos Quintas Martínez, condenando a parte demandada entidade Mopean Construcciones, S.L., a aboar á parte demandante a cantidade de 5.182,75 euros, mais o 10% de demora. </p>
    <p>Esta resolución notifícaselles ás partes facéndolles saber que contra esta cabe recurso de suplicación ante o TSX de Galicia no prazo de cinco días, e indicando que, para poder acceder ao recurso a demandada, deberá exhibir ante este xulgado o xustificante acreditativo de depositar na conta deste xulgado do social n.º identificador 1589, aberta no Banco Banesto a cantidade obxecto de condena (clave de ingreso 60), podendo substituírse a consignación en metálico polo aseguramento mediante aval bancario, no que se deberá facer constar a responsabilidade solidaria do avalista, e acreditar tamén depositar na indicada conta (clave de ingreso 65) a cantidade de 150 euros preceptivas para recorrer, sen este cumprimento non se terá por anunciado o recurso.</p>
    <p>Así o pronuncio, mando e asino».</p>
    <p>E para que lle sirva de notificación en forma legal a Mopean Construcciones, S.L., en paradoiro descoñecido, expido esta cédula de notificación para a súa inserción no Diario Oficial de Galicia.</p>
    <p>Advírteselle ao/á destinatario/a que as seguintes comunicacións se farán nos estrados deste xulgado, salvo as que teñan forma de auto ou sentenza ou cando se trate de emprazamentos.</p>
    <p>Santiago de Compostela, 8 de marzo de 2012.</p>
    <footer><p>O secretario xudicial</p></footer>

