---
date: '2012-03-30'
id: G2410-080312-13252
page: 11480
number: 63
agency: Xulgado do Social número 1 de Santiago de Compostela
section: V. Administración de xustiza.
title: EDICTO (904/2009).
range: Edicto
url: >-
  https://www.xunta.gal/dog/Publicados/2012/20120330/AnuncioG2410-080312-13252_gl.html
---
<p>Elena María Varela Luaces, secretaria xudicial do Xulgado do Social número 1 de Santiago de Compostela, fago saber que no procedemento de demanda 904/2009 deste xulgado do social, seguido por instancia de José Manuel Blanco Diéguez contra a empresa Mopean Construcciones, S.L., sobre ordinario, se ditou a seguinte sentenza con data do 8.11.2011, cuxa parte dispositiva se xunta:</p>
    <p>«Polo exposto, acollo a demanda interposta pola parte demandante, Marcos Quintas Martínez, e condeno a parte demandada, a entidade Mopean Construcciones, S.L., a lle aboar á parte demandante a cantidade de 5.182,75 euros, máis o 10% de mora. </p>
    <p>Esta resolución notifícase ás partes, facéndolles saber que contra ela cabe recurso de suplicación ante o Tribunal Superior de Xustiza de Galicia no prazo de 5 días, indicando que, para poder acceder ao recurso, a demandada deberá exhibir ante este xulgado o xustificante acreditativo de depositar na conta deste xulgado do social n.º identificador 1589, aberta no banco Banesto, a cantidade obxecto de condena (clave de ingreso 60), podendo substituír a consignación en metálico polo aseguramento mediante aval bancario, no cal se deberá facer constar a responsabilidade solidaria do avalista e acreditar tamén ter depositado na indicada conta (clave de ingreso 65) a cantidade de 150,25 euros preceptiva para recorrer, sen este cumprimento non se terá por anunciado o recurso.</p>
    <p>Así o pronuncio, mando e asino».</p>
    <p>Que, así mesmo, con data do 3.1.2012, se ditou auto de aclaración cuxa parte dispositiva se xunta:</p>
    <p>«Polo exposto, procédese á aclaración da sentenza de referencia: no dispoño da sentenza faise constar o nome de Marcos Quintas Martínez, e como cantidade de condena a de 5.182,75 euros, debendo, en realidade, constar José Manuel Blanco Diéguez, e como cantidade de condena a de 5.280,92 euros. </p>
    <p>Esta resolución, contra a que non cabe recurso, notifícaselles ás partes, formando parte da sentenza mesma da que trae causa.</p>
    <p>Así o manda e asina a xuíza María Paz Filgueira Paz».</p>
    <p>E para que lle sirva de notificación de forma legal a Mopean Construcciones, S.L., en paradoiro descoñecido, expido esta cédula de notificación para a súa inserción no Diario Oficial de Galicia.</p>
    <p>Advírteselle á destinataria que as seguintes comunicacións se farán nos estrados deste xulgado, salvo as que teñan forma de auto ou sentenza ou cando se trate de emprazamentos.</p>
    <p>Santiago de Compostela, 8 de marzo de 2012. </p>
    <footer><p>O secretario xudicial<br>Rubricado</p></footer>

