---
date: '2012-03-30'
id: O92-220312-13864
page: 11439
number: 63
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 21 de marzo de 2012 pola que se aproba a dotación de provisións
  polas operacións de aval a concertar no ano 2012 ao abeiro das bases
  reguladoras da liña de avais do Igape para facilitar ás empresas galegas o
  acceso ao financiamento operativo adicional, instrumentadas mediante convenio
  coas entidades colaboradoras (Plan Rebrote 2011).
range: Resolución
url: >-
  https://www.xunta.gal/dog/Publicados/2012/20120330/AnuncioO92-220312-13864_gl.html
---
<p>Mediante Resolución do 6 de maio de 2011 publicáronse as bases reguladoras para a habilitación dunha liña de avais do Igape para facilitar ás empresas galegas o acceso ao financiamento operativo adicional, instrumentadas mediante convenio coas entidades colaboradoras (Plan Rebrote 2011) (DOG n.º 93, do 13 de maio de 2011). Na convocatoria das citadas bases e de conformidade co artigo 37 da Lei 14/2010, do 27 de decembro, de orzamentos xerais da Comunidade Autónoma de Galicia para o ano 2011, e de acordo coas indicacións da Dirección Xeral de Política Financeira e Tesouro, dotouse unha provisión para atender posibles fallidos.</p>
    <p>Así mesmo, de conformidade co establecido no artigo 39 da Lei 11/2011, do 26 de decembro, de orzamentos xerais da Comunidade Autónoma de Galicia para o ano 2012, e das instrucións recibidas por parte da Dirección Xeral de Política Financeira e Tesouro, faise necesario dotar, no exercicio 2012, doutra provisión do 12% sobre o importe do risco máximo asumido, para atender os posibles fallidos das operacións que, aínda solicitadas dentro do prazo do citado Plan Rebrote 2011, se concerten neste exercicio.</p>
    <p>Tendo en conta que o importe máximo de avais que se concederá no exercicio 2012 non superará 765.000 €, corresponde dotar unha provisión de 91.800 €.</p>
    <p>Por todo o anterior, en virtude das facultades que teño conferidas,</p>
    <h2>RESOLVO:</h2>
    <p>Único. Dotar unha provisión de 91.800 € con cargo á partida orzamentaria 08.A1.741A.89000, correspondente ao 12% do importe do risco máximo de avais que se van concertar durante o ano 2012, correspondentes ás solicitudes presentadas dentro do prazo establecido na Resolución do 6 de maio de 2011 pola que se lle dou publicidade ás bases reguladoras para a habilitación dunha liña de avais do Igape para facilitar ás empresas galegas o acceso ao financiamento operativo adicional, instrumentadas mediante convenio coas entidades colaboradoras (Plan Rebrote 2011) (DOG n.º 93, do 13 de maio de 2011).</p>
    <p>Santiago de Compostela, 21 de marzo de 2012.</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

