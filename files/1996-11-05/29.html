---
date: '1996-11-05'
id: E746
page: 9863
number: 216
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 15 de outubro de 1996, da Dirección Xeral de Medios de
  Comunicación Social e Audiovisual, pola que se anuncia contratación polo
  sistema de concurso público, sistema aberto, da subministración e instalación
  de dous radioenlaces SDH, STM-1 (155 Mb/s) para a Rede de Ciencia e Tecnoloxía
  de Galicia.
range: Resolución
url: 'https://www.xunta.gal/dog/Publicados/1996/19961105/AnuncioE746_gl.html'
---
<p>Orzamento da subministración: 25.404.068 pesetas, IVE incluído.</p>
<p>Prazo de execución: antes do 31 de decembro de 1996.</p>
<p>Fianza provisional: 508.081 pesetas, correspondente ó 2% do orzamento autorizado.</p>
<p>Forma de tramitación: urxente.</p>
<p>Prazo de presentación de proposicións: deberán presentarse en man no rexistro xeral da Consellería de Cultura e Comunicación Social, ou nas delegacións provinciais correspondentes, antes das 14 horas do décimo terceiro día hábil a partir do día seguinte ó da publicación do concurso no Diario Oficial de Galicia, ou por correo na forma indicada no artigo 100 do Regulamento xeral de contratos do Estado.</p>
<p>Documentación que deben presenta-los licitadores: no sobre da documentación persoal, a establecida na cláusula 9.2 do prego de cláusulas administrativas.</p>
<p>No sobre da documentación económica, a establecida na cláusula 9.3 do prego de cláusulas administrativas.</p>
<p>No sobre da documentación de referencias técnicas, a establecida na cláusula 9.4 do prego de cláusulas administrativas.</p>
<p>Apertura de proposicións: será realizada pola mesa de contratación nas dependencias da Dirección Xeral de Medios de Comunicación Social e Audiovisual a partir das 12 horas do décimo primeiro día natural seguinte o do peche do prazo de admisión de ofertas.</p>
<p>No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentos de interese para os licitadores: o prego de cláusulas administrativas particulares e demais documentación complementaria estará a disposición dos licitadores, para o seu exame, durante o prazo de presentación de proposicións, nos días e horas hábiles de oficina, nas dependencias da Dirección Xeral de Medios de Comunicación Social e Audiovisual, sita no edificio administrativo nº 5 de San Caetano, Santiago de Compostela, teléfono 54 45 28.</p>
<p>Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 15 de outubro de 1996.</p>
<p>P.D. (Orde 24-6-1996)</p>
<p>José María Sánchez González</p>
<p>Secretario xeral da Consellería de Cultura e Comunicación Social</p>
<p>7536</p>

