---
date: '1996-11-05'
id: E77A
page: 9870
number: 216
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 24 de outubro de 1996, da Dirección Xeral de Recursos
  Económicos, pola que se anuncia concurso polo procedemento aberto e trámite de
  urxencia dunha subministración informática para a actualización/ampliación do
  servidor informático do Servicio Galego de Saúde (S-617/1996).
range: Resolución
url: 'https://www.xunta.gal/dog/Publicados/1996/19961105/AnuncioE77A_gl.html'
---
<p>Obxecto e orzamento: contratación polo trámite de urxencia dunha subministración informática para a actualización/ampliación do servidor informático do Sergas, mediante:</p>
<p>1. Ampliación do equipo actual (RS/MOD. 580).</p>
<p>2. Dotación dun novo servidor con arquitectura SMP.</p>
<p>3. Instalación de ámbolos dous no cluster de alta dispoñibilidade; todo iso por un importe máximo de 27.000.000 de ptas. (IVE incluído).</p>
<p>Solvencia económica e financeira: deberá acreditarse conforme o previsto no apartado 7 da folla de especificacións do prego de cláusulas administrativas particulares.</p>
<p>Solvencia técnica: deberá acreditarse conforme o previsto no apartado 8 da folla de especificacions do prego de cláusulas administrativas particulares.</p>
<p>Prazo de execución: ver apartado 5 do anexo II que se xunta o prego de cláusulas administrativas (criterios de valoración).</p>
<p>Documentos de interese para os licitadores: o prego de cláusulas administrativas particulares e demais documentación complementaria pódese solicitar na Subdirección Xeral de Contratación e Xestión Económica (Dirección Xeral de Recursos Económicos), edificio administrativo San Caetano s/n, Santiago de Compostela, en días laborables desde as 9 ata as 14 horas.</p>
<p>Garantías: o 2% do orzamento de licitación, que se constituirá segundo o disposto no artigo 36 da Lei de contratos das administracións públicas.</p>
<p>Admisión de variantes: non se admiten.</p>
<p>Criterios de adxudicación: ver apartado 11 da folla de especificacións do prego de cláusulas administrativas particulares.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral da consellería/Sergas, antes das 14 horas do décimo terceiro día natural, contado a partir do seguinte ó da publicación desta resolución no DOG, ou por correo na forma indicada no punto 9 do prego de cláusulas administrativas.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da consellería (en San Lázaro) a partir das 10 horas do décimo primeiro día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso serán por conta do adxudicatario do contrato.</p>
<p>Santiago de Compostela, 24 de outubro de 1996.</p>
<p>Antonio Fdez-Campa García-Bernardo</p>
<p>Director xeral de Recursos Económicos</p>
<p>9607924</p>

