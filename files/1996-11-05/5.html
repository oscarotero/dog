---
date: '1996-11-05'
id: E6DA
page: 9831
number: 216
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 384/1996, do 17 de outubro, polo que se crea a Facultade de Filosofía
  e a Facultade de Ciencias da Educación na Universidade de Santiago de
  Compostela por segregación da Facultade de Filosofía e Ciencias da Educación e
  supresión da estructura administrativa da Escola Universitaria de Formación do
  Profesorado de EXB no campus de Santiago de Compostela.
range: Decreto
url: 'https://www.xunta.gal/dog/Publicados/1996/19961105/AnuncioE6DA_gl.html'
---
<p>A Lei 11/1989, do 20 de xullo, de ordenación do sistema universitario de Galicia, (DOG nº 156, do 16 de agosto), supuxo a realización dunha pla</p>
<p>nificación xeral do sistema. A esta planificación contribuíron decisivamente o Decreto 192/1993, do 29 de xullo, polo que se axustan titulacións impartidas na Comunidade Autónoma, se concede autorización de novos estudios e se crean máis centros no sistema universitario de Galicia, (DOG do 17 de agosto); o Decreto 250/1994, do 29 de xullo, polo que se axustan titulacións impartidas na Comunidade Autónoma e se concede autorización de novos estudios no sistema universitario de Galicia; e o Decreto 282/1995, do 19 de outubro, polo que se crean centros e se concede autorización para implantar estudios conducentes a titulacións novas no sistema universitario de Galicia.</p>
<p>Unha vez rematado o proceso de expansión do sistema universitario de Galicia trabállase a prol da súa consolidación, atendendo expresamente ós problemas derivados da definición específica de cada campus.</p>
<p>Neste decreto, baixo a formulación xeral exposta, considéranse para a Universidade de Santiago de Compostela, modificacións que teñen cumpridos xa tódolos requisitos previos ó acto formal de creación por parte da Xunta de Galicia.</p>
<p>Estas modificacións inscríbense no marco da reorganización dos centros existentes no sistema universitario de Galicia. A proposta de creación da Facultade de Filosofía vén enmarcada na evolución destes estudios, na implantación dos novos plans e na peculiaridade desta universidade, que conta con estudios específicos de educación e licenciatura propia de filosofía organizados de xeito diferenciado.</p>
<p>Pola súa banda, a proposta de creación da Facultade de Ciencias da Educación responde á necesidade integradora dos diversos contidos formativos do ámbito educativo, así como á maior racionalización no uso dos recursos comúns existentes na Escola Universitaria de Formación do Profesorado de EXB de Santiago de Compostela e na sección de pedagoxía da actual Facultade de Filosofía e Ciencias da Educación. A integración das titulacións en materia educativa nun único centro, posibilita unha mellora tanto de recursos como de xestión e unifica a oferta docente e investigadora no Campus de Santiago de Compostela.</p>
<p>Todo iso fai aconsellable a segregación da Facultade de Filosofía e Ciencias da Educación e a supresión da estructura administrativa da Escola Universitaria de Formación do Profesorado de EXB que está situada no Campus de Santiago de Compostela.</p>
<p>Por todo isto, en aplicación do artigo 2.4º da Lei 5/1987, do 27 de maio, do Consello Social da Universidade e do Consello Universitario de Galicia, por instancia do Consello Social da Universidade, co informe do Consello de Universidades e oído o Consello Universitario de Galicia, e en uso das atribucións conferidas pola Lei 1/1983, do 22 de febreiro (DOG nº 23, do 21 de marzo), reguladora</p>
<p>da Xunta e do seu presidente, modificada pola Lei 11/1988, do 20 de outubro (DOG nº 208, do 28 de outubro) por proposta do conselleiro de Educación e Ordenación Universitaria e logo de deliberación do Consello da Xunta de Galicia na súa reunión do día dezasete de outubro de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Acórdase a creación, na Universidade de Santiago de Compostela, no seu campus de Santiago de Compostela, da Facultade de Filosofía e da Facultade de Ciencias da Educación, por segregación da Facultade de Filosofía e Ciencias da Educación e supresión da estructura administrativa da Escola Universitaria de Formación do Profesorado de EXB deste campus.</p>
<p>Artigo 2º</p>
<p>A Facultade de Filosofía albergará a titulación xa autorizada de licenciado en filosofía.</p>
<p>Artigo 3º</p>
<p>1. A Facultade de Ciencias da Educación albergará as titulacións xa autorizadas de:</p>
<p>-Licenciado en pedagoxía.</p>
<p>-Licenciado en psicopedagoxía.</p>
<p>-Diplomado en educación social.</p>
<p>-Mestre nas especialidades de lingua estranxeira, educación primaria, educación infantil e educación musical.</p>
<p>2. Suprímese a estructura administrativa correspondente á Escola Universitaria de Formación do Profesorado de EXB no Campus de Santiago de Compostela, que queda integrada na estructura propia da nova Facultade de Ciencias da Educación.</p>
<p>Disposicións derradeiras</p>
<p>Primeira.</p>
<p>Autorízase o conselleiro de Educación e Ordenación Universitaria para que, no ámbito das súas competencias, dicte as disposicións necesarias para o desenvolvemento do presente decreto.</p>
<p>Segunda.</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dezasete de outubro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>7852</p>

