---
date: '1996-11-05'
id: E77E
page: 9870
number: 216
agency: CONCELLO DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19961105/AnuncioE77E_gl.html'
---
<p>A alcaldía-delegada para a Área de Urbanismo con data 21 de outubro de 1996 dictou resolución do seguinte teor:</p>
<p>«1. Aprobar inicialmente o proxecto de expropiación forzosa redactado polos servicios municipais para a execución do parque de San Diego.</p>
<p>2. Optar para a execución do citado proxecto polo procedemento de tasación conxunta.</p>
<p>3. Somete-lo citado proxecto ó trámite de información pública polo prazo dun mes, mediante a inserción dos correspondentes anuncios na prensa e diarios oficiais, así como remitir notificacións persoais a quen neste momento aparece como interesado, nos termos que prevé o artigo 219.4º do texto refundido da Lei do solo, para que durante o devandito prazo os interesados poidan consulta-lo</p>
<p>proxecto de expropiación nas dependencias do Servicio de Urbanismo do Concello da Coruña, de luns a venres, de 12.30 a 14 horas, e presentar cantas alegacións coiden oportunas para defende-los seus dereitos».</p>
<p>Alcaldía da cidade da Coruña, vinteún de outubro de mil novecentos noventa e seis.</p>
<p>P.D.</p>
<p>Salvador Fernández Moreda</p>
<p>7600</p>

