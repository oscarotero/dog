---
date: '2019-07-02'
id: G2220-060619-0004
page: 31158
number: 124
agency: Xulgado de Primeira Instancia e Instrución número 3 de Cangas
section: V. Administración de xustiza.
title: EDICTO (PO 416/2016).
range: Edicto
url: >-
  https://www.xunta.gal/dog/Publicados/2019/20190702/AnuncioG2220-060619-0004_gl.html
---
<p>Eu, Violeta Reboredo Otero, letrada da Administración de xustiza do Xulgado de Primeira Instancia e Instrución número 3 de Cangas, polo presente anuncio:</p>
    <p>No presente procedemento seguido por instancia de Olga Menduíña Coya fronte a Juan José Menduíña Coya ditouse sentenza, cuxo teor literal é o seguinte:</p>
    <p>«Sentenza.</p>
    <p>Cangas, 20 de marzo de 2019.</p>
    <p>Vistos por min, David Pérez Laya, xuíz do Xulgado de Primeira Instancia e Instrución número 3 de Cangas de Morrazo, os autos de xuízo ordinario seguidos neste xulgado co número 416/2016 en que foron partes como demandante Olga Menduíña Coya, representada pola procuradora dos tribunais Laura Isabel Queiruga Álvarez, e demandada Juan José Menduíña Coya, en situación procesual de rebeldía.</p>
    <p>Parte dispositiva.</p>
    <p>Estimo integramente a demanda interposta por parte da procuradora dos tribunais Laura Isabel Queiruga Álvarez, en representación de Olga Menduíña Coya, fronte a Juan José Menduíña Coya, en situación procesual de rebeldía, e en consecuencia:</p>
    <p>– A extinción da situación de pro indiviso sobre a vivenda unifamiliar con planta baixa e alta, sita no lugar de Lagar, número 21, Cangas de Morrazo e constituída sobre o terreo: Lagar O Chan de Lagar, Igrexario, de sesenta e oito varas ou seis áreas dúas centiáreas. Linda, norte estrada; sur, camiño de servidume e monte; leste, Faustino Martínez Sotelo, e oeste, Carmen Martínez Sotelo.</p>
    <p>– A condición de indivisible do terreo.</p>
    <p>– Ordénase a venda desta en poxa pública, polo tipo en que se taxe pericialmente, en que, despois de publicarse edictos con advertencia dos dereitos dos condóminos e cargas e afeccións que recaen sobre os terreos, con intervención das partes e de licitadores estraños, se reparta o prezo entre os litigantes en proporción ás súas respectivas cotas sobre o terreo.</p>
    <p>– Con condena en custas.</p>
    <p>Notifíquese esta sentenza ás partes, facéndolles saber que non é firme, e que admite recurso de apelación, que deberá interpoñerse por escrito, no prazo de vinte días seguintes á notificación, do que deberá coñecer a Audiencia Provincial.</p>
    <p>Así, por esta miña sentenza, definitivamente xulgando na primeira instancia, pronúncioa, mándoa e asínoa».</p>
    <p>E encontrándose o devandito demandado, Juan José Menduíña Coya, en paradoiro descoñecido, expídese o presente edicto co fin de que sirva de notificación en forma a este.</p>
    <p>Cangas, 5 de xuño de 2019</p>
    <footer><p>A letrada da Administración de xustiza</p></footer>

