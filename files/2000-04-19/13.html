---
date: '2000-04-19'
id: '8542'
page: 6501
number: 77
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 91/2000, do 31 de marzo, polo que se resolve o expediente de deslinde
  entre os termos municipais dos concellos de Bueu e Marín.
range: Decreto
url: 'https://www.xunta.gal/dog/Publicados/2000/20000419/Anuncio8542_gl.html'
---
<p>O Concello de Bueu, mediante acordo plenario do 3 de novembro de 1995, iniciou expediente de deslinde entre o seu termo municipal e o do concello de Marín por existir desconformidade coa liña límite existente, achegando a documentación do expediente á Xunta de Galicia.</p>
<p>Tramitado o expediente de acordo co procedemento establecido nas leis 7/1985, do 2 de abril, reguladora das bases do réxime local e 5/1997, do 22 de xullo, de Administración local de Galicia, o Instituto Xeográfico Nacional emitiu informe con data do 15 de decembro de 1998.</p>
<p>Visto o disposto nos artigos 41.1º e 44.3º da Lei 5/1997, de Administración local de Galicia, segundo os cales os conflictos que poidan formularse entre municipios en relación co deslinde dos seus</p>
<p>termos serán resoltos polo Consello da Xunta de Galicia, logo dos informes do Instituto Xeográfico Nacional, da Deputación Provincial e da Comisión Galega de Delimitación Territorial, e previo dictame do Consello Consultivo de Galicia.</p>
<p>Por proposta do conselleiro de Xustiza, Interior e Relacións Laborais, de acordo co dictame do Consello Consultivo de Galicia, e logo de deliberación do Consello da Xunta de Galicia na súa reunión do día trinta e un de marzo de dous mil,</p>
<p>DISPOÑO:</p>
<p>Artigo único.-Resolve-la cuestión suscitada entre os concellos de Bueu e Marín, ambos da provincia de Pontevedra, sobre o deslinde dos seus termos municipais, no sentido de considerar válida e vixente a liña límite xurisdiccional que se define na acta</p>
<p>de deslinde de 1938 levantada polo Instituto Xeográfico Catastral, consensuada e recoñecida no seu día polas comisións de ambos concellos e ratificada polo Decreto 202/1994, do 23 de xuño, da Consellería de Xustiza, Interior e Relacións Laborais, tal e como se reflicte na ortofoto á escala 1:5.000 do Instituto Xeográfico Nacional e que se representa na fotografía aérea que se recolle como anexo deste decreto.</p>
<p>Santiago de Compostela, trinta e un de marzo de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

