---
date: '2000-04-19'
id: 851E
page: 6479
number: 77
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 5 de abril de 2000 pola que se dispón a publicación, no Diario
  Oficial de Galicia, do convenio entre a Xunta de Galicia e o Consello
  Evanxélico.
range: Resolución
url: 'https://www.xunta.gal/dog/Publicados/2000/20000419/Anuncio851E_gl.html'
---
<p>Visto o texto do convenio marco de colaboración entre a Xunta de Galicia e o Consello Evanxélico de Galicia, que servirá de base para a elaboración de acordos sectoriais sobre diferentes materias entre os distintos organismos e consellerías dependentes de ámbalas dúas insitucións.</p>
<p>Esta consellería</p>
<p>ACORDA:</p>
<p>Dispoñe-la súa publicación no Diario Oficial de Galicia.</p>
<p>Santiago de Compostela, 5 de abril de 2000.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>
<p>Reunidos:</p>
<p>Dunha parte o Excmo. Sr. Manuel Fraga Iribarne, presidente da Xunta de Galicia e en representación dela, en virtude do disposto nos artigos 15.1º da Lei orgánica 1/1981, do 6 de abril, do Estatuto de autonomía de Galicia e da Lei 1/1983, do 22 de febreiro, reguladora da Xunta e do seu presidente.</p>
<p>E doutra parte, David Rego Fernández, presidente do Consello Evanxélico de Galicia e Eliseo Gómez-Lor Pérez, secretario xeral executivo en vir</p>
<p>tude do disposto nos artigos, 18 e 26, dos estatutos do Consello Evanxélico de Galicia.</p>
<p>Manifestan:</p>
<p>Que a Xunta de Galicia e o Consello Evanxélico de Galicia, como expresión do seu desexo de estableceren unha colaboración nos asuntos de interese común e promoveren a normalización relixiosa na comunidade de Galicia dentro dos parámetros constitucionais, subscriben o presente convenio que servirá de base para a elaboración de acordos sectoriais sobre diferentes materias entre os distintos organismos e consellerías dependentes de ámbalas dúas institucións.</p>
<p>Por todo isto, establécense inicialmente os seguintes acordos referidos as áreas que acontinuación se expresan:</p>
<p>En materia institucional:</p>
<p>-Estableceren unha canle permanenten de diálogo entre ámbalas dúas institucións integrada por parte da Xunta de Galicia polo director xeral de Relacións Institucionais e por parte do Consello Evanxélico polo secretario executivo co fin de coordinar, concretar e supervisa-lo contido do presente convenio e os acordos asinados a nivel sectorial.</p>
<p>-Os representantes celebrarán polo menos unha reunión ó ano para desenvolvemento dos fins propostos.</p>
<p>-A Xunta de Galicia recoñece o Consello Evanxélico de Galicia como referencia válida para solicitaren información, opinión ou comenta-los sucesos relativos ás igrexas evanxélicas de Galicia.</p>
<p>-A representación do Consello Evanxélico terase en conta pola Xunta de Galicia para os efectos protocolarios nos actos organizados por ela, sempre e cando a natureza do acto o requira.</p>
<p>En materia cultural:</p>
<p>-Regula-la participación de representantes da cultura evanxélica galega en actos culturais organizados pola Xunta de Galicia.</p>
<p>-A Xunta de Galicia manifesta a súa disposición a colaborar nos termos que se acorden na conservación do patrimonio histórico e cultural das igrexas e institucións evanxélicas en Galicia.</p>
<p>En materia social:</p>
<p>-Colaborar coa obra social das igrexas evanxélicas de Galicia dentro dos plans autonómicos de axuda social, asistindo, se é o caso, a Xunta de Galicia ás devanditas obras sociais para que poidan cumpri-los requisitos de acreditación esixidos pola Xunta de Galicia.</p>
<p>-Comprometerse a Xunta de Galicia a prestar apoio á obra social evanxélica en Galicia.</p>
<p>-Habilitar acordos entre a Xunta de Galicia e o Consello Evanxélico de Galicia que permitan a participación do voluntariado social e das instalacións</p>
<p>das igrexas evanxélicas galegas para o desenvolvemento das actividades sanitarias ou de interese social.</p>
<p>En materia educativa:</p>
<p>-Facilita-la docencia do ensino relixioso, evanxélico nos centros de ensino públicos, nos niveis de ensino obrigatorio, todo iso sen prexuízo das competencias que nesta materia lle correspondan ó Estado.</p>
<p>-Facilita-la docencia, en concreto os medios materiais necesarios para levala a cabo.</p>
<p>Vixencia:</p>
<p>O presente convenio entrará en vigor o día seguinte ó da súa publicación no DOG, e terá vixencia namentras ámbalas dúas partes ou unha delas, non propoña a súa denuncia con non menos de dous meses de antelación á data que se propoña como finalización del.</p>
<p>En sinal de conformidade asinan ámbalas dúas partes o presente convenio por duplicado en Santiago de Compostela, tres de febreiro de dous mil.</p>
<p>Manuel Fraga Iribarne</p>
<p>Presidente da Xunta de Galicia</p>
<p>David Rego FernándezEliseo Gómer-Lor Pérez</p>
<p>Presidente do Consello Secretario xeral do Consello</p>
<p>Evanxélico de GaliciaEvanxélico de Galicia</p>

