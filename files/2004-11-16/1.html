---
date: '2004-11-16'
page: 15
number: 223
agency: CONSELLERÍA DE PESCA E ASUNTOS MARÍTIMOS
section: I. DISPOSICIÓNS XERAIS
title: >-
  Orde do 12 de novembro de 2004 pola que se modifica o prazo de entrada en
  vigor da Orde do 5 de novembro de 2004, pola que se regula o control da
  descarga e transporte dos produtos pesqueiros frescos e os da acuicultura ata
  a fase de primeira venda.
range: Orde
---
<p>A Orde do 5 de novembro de 2004 pola que se regula o control de descarga e transporte dos produtos pesqueiros frescos e os da acuicultura ata a fase de primeira venda (Diario Oficial de Galicia nº 221, do 12 de novembro pasado), regula no ámbito territorial da comunidade autónoma a descarga e transporte dos produtos pesqueiros frescos ata a primeria venda en lonxa ou centro de venda autorizado, e o transporte de moluscos bivalvos vivos desde a zona de produción ata un centro de expedición ou de depuración, unha zona de reinstalación, ou un establecemento de transformación. Na mesma establécense os formularios que deberán acompañar o proceso e dado que, o prazo establecido nesta orde é insuficiente para adaptalo ás circunstancias do sector, é polo que,</p>
<p>DISPOÑO:</p>
<p>Artigo único.</p>
<p>Modifícase a disposición derradeira segunda da Orde do 5 de novembro de 2004, pola que se regula o control da descarga e transporte dos produtos pesqueiros frescos e os da acuicultura ata a fase de primeira venda, que quedan como segue:</p>
<p>A presente orde entrará en vigor aos trinta días da súa publicación no Diario Oficial de Galicia.</p>
<p>Santiago de Compostela, 12 de novembro de 2004.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

