---
date: '2000-01-14'
id: 284E
page: 547
number: 9
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 3 de xaneiro de 2000 pola que se anuncia a licitación para a
  adxudicación, mediante concurso e polo procedemento aberto, do contrato de
  xestión, mediante concesión, do hotel monumento-Mosteiro de San Clodio
  (Leiro).
range: Resolución
url: 'https://www.xunta.gal/dog/Publicados/2000/20000114/Anuncio284E_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes resolve anuncia-la licitación para a adxudicación, mediante concurso e polo procedemento aberto, do contrato de xestión, mediante concesión, do hotel monumento-Mosteiro de San Clodio (Leiro).</p>
<p>* Orzamento de licitación: o orzamento de licitación do contrato que, á súa vez se configura como</p>
<p>canon de concesión, é o importe da achega económica que, con carácter anual, realizará o adxudicatario, a cal ten que ser como mínimo dun millón (1.000.000) de ptas. anuais.</p>
<p>* Prazo de concesión: vintecinco anos, prorrogables, por períodos de 5 anos, ata cincuenta anos.</p>
<p>* Garantía provisoria: (1.000.000) de ptas.</p>
<p>* Clasificación: non se require.</p>
<p>* Exposición dos pregos: os pregos de cláusulas administrativas e de prescricións técnicas que rexen na contratación atópanse ó dispor dos interesados no Servicio de Fomento e Promoción da Dirección Xeral de Turismo da Consellería de Cultura, Comunicación Social e Turismo así como nas súas delegacións provinciais.</p>
<p>* Prazo de presentación de proposicións: ata as 14 horas do vixésimo sexto día natural, contado desde o seguinte ó da publicación desta resolución no Diario Oficial de Galicia.</p>
<p>* Lugar e presentación de proposicións: no rexistro auxiliar da Dirección Xeral de Turismo da Consellería de Cultura, Comunicación Social e Turismo consonte o determinado na cláusula 3.2.4 do prego de cláusulas administrativas que rexen a contratación. Así mesmo será posible a presentación de ofertas ó abeiro do determinado no artigo 100 do Regulamento xeral de contratación.</p>
<p>* Documentación que deberán presenta-los licitadores: a determinada na cláusula 3.2.4 do prego de cláusulas administrativas que rexen a contratación.</p>
<p>* Lugar e data de apertura de proposicións: na sala de xuntas da Consellería de Cultura, Comunicación Social e Turismo, pola mesa de contratación e ás 11 horas do quinto día natural seguinte ó do remate do prazo de admisión de solicitudes. De coincidir en sábado ou festivo a referida data, o acto de apertura terá lugar o inmediato día hábil seguinte no mesmo lugar e hora.</p>
<p>O importe deste anuncio será por conta do adxudicatario.</p>
<p>Santiago de Compostela, 3 de xaneiro de 2000.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

