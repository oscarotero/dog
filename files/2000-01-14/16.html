---
date: '2000-01-14'
id: '2842'
page: 546
number: 9
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 21 de decembro de 1999 pola que se resolve o concurso de libre
  designación para a provisión dun posto vacante no cadro de persoal funcionario
  de administración e servicios, convocado por resolución da Universidade de
  Santiago de Compostela do 21 de outubro de 1999.
range: Resolución
url: 'https://www.xunta.gal/dog/Publicados/2000/20000114/Anuncio2842_gl.html'
---
<p>Consonte o disposto na base 4 da Resolución do 21 de outubro de 1999, da Universidade de Santiago de Compostela, pola que se convoca concurso de libre designación entre funcionarios para a provisión dun posto vacante no cadro de persoal funcionario de administración e servicios desta universidade.</p>
<p>Rematado o prazo de presentación de instancias e á vista das solicitudes presentadas e logo do informe do vicerrector de Investigación e Terceiro Ciclo.</p>
<p>O rector, en uso das competencias que lle recoñece o artigo 18 da Lei 11/1983, do 25 de agosto, da reforma universitaria,</p>
<p>DISPÓN:</p>
<p>Primeiro.-Resolve-la adxudicación do posto de traballo contido no anexo desta resolución.</p>
<p>Segundo.-O destino adxudicado será irrenunciable, agás que antes de remata-lo prazo de toma de posesión se obtivese outro destino mediante convocatoria pública, quedando obrigado o interesado, neste caso, a comunicarllo ó rectorado da Universidade de Santiago de Compostela no prazo de tres días.</p>
<p>Terceiro.-O prazo para tomar posesión do destino obtido será de tres días hábiles se o funcionario radica na mesma localidade, ou dun mes se radica en localidade distinta. O prazo de toma de posesión empezará a partir do día seguinte ó da publicación desta resolución no Diario Oficial de Galicia.</p>
<p>Contra esta resolución, que esgota a vía administrativa, poderán os interesados interpoñer recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, contados a partir do día seguinte ó da publicación desta resolución.</p>
<p>Santiago de Compostela, 21 de decembro de 1999.</p>
<p>Darío Villanueva Prieto</p>
<p>Rector da Universidade de Santiago de Compostela</p>
<p>ANEXO</p>
<p>Posto de traballo: directora da biblioteca universitaria.</p>
<p>Nivel: 28.</p>
<p>Grupo: A.</p>
<p>Apelidos e nome: Pardo Gómez, María Virtudes.</p>
<p>DNI: 4.523.611.</p>

