---
date: '2014-03-10'
id: G2348-170214-0004
page: 10288
number: 47
agency: Xulgado do Social número 5 da Coruña
section: V. Administración de xustiza.
title: EDICTO (344/2013).
range: Edicto
url: >-
  https://www.xunta.gal/dog/Publicados/2014/20140310/AnuncioG2348-170214-0004_gl.html
---
<p>Número de autos: seguridade social 344/2013 L.</p>
    <p>Demandante: José Segundo López Queiro.</p>
    <p>Avogado: Francisco Varela Míguez.</p>
    <p>Demandados: Majorangle Limited, Mariscador, S.L., Instituto Social da Mariña, Tesouraría Xeral da Seguridade Social.</p>
    <p>María Jesús Hernando Arenas, secretaria xudicial do Xulgado do Social número 5 da Coruña, fago saber:</p>
    <p>Sentenza.</p>
    <p>A Coruña, once de decembro de dous mil once.</p>
    <p>Vistos por Pilar Carreira Vidal, maxistrada xuíza do Xulgado do Social número 5 da Coruña e o seu partido, os presentes autos de xuízo número 344/2013 seguidos por instancia de José Segundo López Queiro, representado polo letrado Francisco Varela Míguez, contra o Instituto Social da Mariña e a Tesouraría Xeral da Seguridade Social, representados polo letrado Ángel González Quintas, a entidade Majorangle Limited, que non comparece, e a entidade Mariscador S.L., representada polo letrado Félix Méndez Toural, sobre prestación de xubilación.</p>
    <p>Ditame:</p>
    <p>Que debo estimar e estimo a demanda interposta por José Segundo López Queiro contra o Instituto Social da Mariña e a Tesouraría Xeral da Seguridade Social, Mariscador, S.L. e Majorangle Limited, e en consecuencia:</p>
    <p>1º. Debo declarar e declaro que a base reguladora da prestación de xubilación recoñecida a José Segundo López Queiro ha de fixarse na contía de 1.680,39 € mensuais.</p>
    <p>2º. Debo condenar e condeno as entidades Mariscador, S.L. e Majorangle Limited que constitúan ante a Tesouraría Xeral da Seguridade Social o capital custo da diferenza da pensión de xubilación recoñecida e a que lle correspondería percibir (a razón de 63,95 € mensuais), nunha proporción do 0,95 % e 3,80 %, respectivamente.</p>
    <p>3º. E debo condenar e condeno o Instituto Social da Mariña a estar e pasar por tal declaración e ao aboamento da pensión de xubilación con efectos desde o seu recoñecemento na contía do 100 % da base reguladora fixada, coas actualizacións, revalorizacións e melloras regulamentarias que fosen de aplicación, e sen prexuízo das accións que puidese exercer en relación ás codemandadas.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtaselle ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado co número 47570000, código 36 e número de expediente, acreditándoo mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, o pronuncio, mando e asino.</p>
    <p>Publicación. Lida e publicada foi a anterior sentenza pola maxistrada xuíza que a subscribe, estando a realizar audiencia pública no día da súa data. Dou fe.</p>
    <p>Para que conste e inserir no Diario Oficial de Galicia co fin de que sirva de notificación a Majorangle Limited, co apercibimento de que as sucesivas notificacións se realizarán nos estrados do xulgado, salvo as que revistan a forma de emprazamento, sentenzas e autos.</p>
    <p>A Coruña, 17 de febreiro de 2014</p>
    <footer><p>A secretaria xudicial</p></footer>

