---
date: '2001-12-14'
id: 13E7A
page: 15
number: 241
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Cédula do 23 de outubro de 2001, da Delegación Provincial da Coruña, pola que
  se lles dá audiencia ós interesados no procedemento de revogación de
  autorización e cancelación da inscrición no Rexistro de Empresas e Actividades
  Turísticas.
range: Cédula
url: 'https://www.xunta.gal/dog/Publicados/2001/20011214/Anuncio13E7A_gl.html'
---
<p>De conformidade co disposto nos artigos 59.4º e 84 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícaselles e outórgaselles audiencia ós titulares dos establecementos que no anexo I se mencionan, no procedemento de revogación de autorización e cancelación da inscrición no Rexistro de Empresas e Actividades Turísticas, en adiante (REAT).</p>
<p>Mediante visita da inspección, o Servicio de Inspección de Turismo, dependente desta delegación, comprobou que nos establecementos que a continuación se relacionan no anexo I non se realiza nin exerce a actividade turística para a que foron autorizados no seu día.</p>
<p>Considerando que no expediente non consta ningunha comunicación do cesamento da actividade, tal e como dispón o parágrafo primeiro do artigo 25.3º da Lei 9/1997, do 21 de agosto, de ordenación e promoción do turismo en Galicia, o Servicio Provincial de Turismo propón a revogación de autorización e a conseguinte cancelación no REAT.</p>
<p>Por todo o exposto, notifícaselles ós titulares dos establecementos referidos no dito anexo I, que se no prazo de dez días non presentan alegacións que xustifiquen o peche temporal ou a súa vontade efectiva de continuar coa actividade, acordarase de oficio a revogación da autorización e a cancelación da inscrición no REAT, todo isto ó abeiro do parágrafo segundo do artigo 25.3º da Lei 9/1997, do 21 de agosto, de ordenación e promoción do turismo en Galicia, e do artigo 17.2º do Decreto 82/1987, do 26 de marzo, pola que se crea o Rexistro de Empresas e Actividades Turísticas da Comunidade Autónoma de Galicia.</p>
<p>A Coruña, 23 de outubro de 2001.</p>
<p>Isabel García Vila</p>
<p>Delegada provincial da Coruña</p>

