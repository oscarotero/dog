---
date: '2001-12-14'
id: 13E3E
page: 15
number: 241
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 19 de novembro de 2001, da Dirección Xeral de Urbanismo, pola
  que se fai pública a aprobación definitiva dos proxectos de expropiación
  forzosa, polo procedemento de taxación conxunta, dos bens e dereitos que se
  precisen ocupar para a execución do parque empresarial de Vilamarín (Ourense).
range: Resolución
url: 'https://www.xunta.gal/dog/Publicados/2001/20011214/Anuncio13E3E_gl.html'
---
<p>Vista a documentación existente no expediente 157/2001, remitido polo delegado provincial do IGVS de Ourense, con base nos seguintes:</p>
<p>I. Antecedentes:</p>
<p>1º O delegado provincial do IGVS de Ourense remitiu o expediente de expropiación forzosa, polo procedemento de taxación conxunta, dos bens e dereitos que se precisen ocupar para a execución do parque empresarial de Vilamarín, de conformidade co disposto polo artigo 145 da Lei 1/1997, do 24 de marzo, do solo de Galicia (LSG).</p>
<p>2º O Instituto Galego da Vivenda e Solo, con data do 11 de abril de 2001, acordou inicia-lo expediente de expropiación forzosa mediante o proxecto de taxación conxunta, e sometelo a información pública polo prazo dun mes, anunciándoo no xornal La Región do 27 de abril e no DOG do 26 de abril de 2001.</p>
<p>3º As taxacións foron notificadas individualmente ós que aparecen como titulares de bens e dereitos no expediente, dándolles traslado literal da correspondente folla de valoración e da proposta de fixación dos criterios de valoración, para que formulasen alegacións no prazo dun mes, contado a partir da data de notificación, tal e como sinala o artigo 145.4º da Lei do solo de Galicia.</p>
<p>4º O Instituto Galego da Vivenda e Solo, mediante os seus representantes, emitiu informe individualizado sobre cada unha das alegacións presentadas polos interesados, de conformidade co artigo 145.6º da Lei do solo de Galicia, e remite o expediente de expropiación forzosa a esta consellería para a súa aprobación definitiva.</p>
<p>II. Fundamentos xurídicos:</p>
<p>Primeiro.-O proxecto de expropiación forzosa tramitouse polo procedemento de taxación conxunta, de conformidade co disposto no artigo 145 da Lei do solo de Galicia.</p>
<p>Segundo.-O proxecto de expropiación, polo procedemento de taxación conxunta, ten por obxecto a execución dun parque empresarial no concello de Vilamarín.</p>
<p>En virtude do disposto polo artigo 33 da Lei 6/1998, do 13 de abril, sobre réxime do solo e valoracións, e o artigo 54, en relación cos artigos 124 e 145 da Lei 1/1997, do 24 de marzo, do solo de Galicia, a dita aprobación implica a declaración de utilidade pública das obras e a necesidade da ocupación dos terreos incluídos no ámbito dos polígonos, resultando lexitimada a expropiación proposta.</p>
<p>Terceiro.-O expediente tramitado conta coa documentación preceptiva esixida polo artigo 145.1º da Lei 1/1997, do solo de Galicia:</p>
<p>-Determinación do seu ámbito territorial, cos documentos que o identifican en canto a situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>Cuarto.-Os criterios de valoración fixados no proxecto de expropiación axústanse ós establecidos polos artigos 23 e seguintes da Lei 6/1998, sobre réxime do solo e valoracións.</p>
<p>Quinto.-A competencia para aproba-lo expediente de expropiación forzosa polo procedemento de taxa</p>
<p>ción conxunta correspóndelle por delegación ó director xeral de Urbanismo, de acordo co artigo 1 da Orde de 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000), pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo, do solo de Galicia, a Lei 6/1998, do 13 de abril, sobre réxime do solo e valoracións, e as demais disposicións aplicables, proponse adopta-la seguinte resolución:</p>
<p>Primeiro.-Aprobar definitivamente o proxecto de expropiación forzosa, polo procedemento de taxación conxunta, dos bens e dereitos necesarios para a execución do parque empresarial de Vilamarín, para os efectos previstos polos artigos 145 e 146 da Lei 1/1997, do 24 de marzo, do solo de Galicia, con estimación ou desestimación das alegacións nos termos que aparecen nos informes de contestación a elas, que constan no expediente.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación, de conformidade co establecido no artigo 146.1º da Lei do solo de Galicia.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6º, 7º e 8º do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 146.2º da Lei do solo de Galicia).</p>
<p>Segundo.-Notificarlle o contido desta resolución aprobatoria do expediente ó Instituto Galego da Vivenda e Solo e, de xeito individualizado, a tódolos que aparezan como titulares dos bens e dereitos que figuran no expediente, ós que se lles xuntará a correspondente folla de valoración, conferíndolles un prazo de vinte días, durante o que poderán manifestar por escrito ante esta Dirección Xeral de Urbanismo a súa desconformidade coa valoración establecida no expediente aprobado, de conformidade co disposto polo artigo 145.7º da Lei do solo de Galicia, advertíndoos de que, transcorrido o citado prazo de vinte días sen que se formule oposición á valoración, se entenderá aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da Lei do solo de Galicia).</p>
<p>Terceiro.-Publicar esta resolución, así como a seguinte relación dos bens e dereitos afectados pola expropiación, no Diario Oficial de Galicia e no taboleiro de edictos do concello:</p>
<p>Relación de propietarios afectados pola expropiación forzosa, polo procedemento de taxación conxunta, dos bens e dereitos que se precisen ocupar para a execución do parque empresarial de Vilamarín (Ourense).</p>
<table><tbody><tr><td></td></tr>
<tr><td>Nº
predio</td><td>Titulares</td><td>Prezo xusto</td></tr>
<tr><td></td></tr>
</tbody></table>
<table><tbody><tr><td>7</td><td>Mª José Gómez Paradela</td><td>228.732</td></tr>
<tr><td>7ª</td><td>Ignacio e José Álvarez González</td><td>223.440</td></tr>
</tbody></table>
<table><tbody><tr><td></td></tr>
<tr><td>Nº
predio</td><td>Titulares</td><td>Prezo xusto</td></tr>
<tr><td></td></tr>
</tbody></table>
<table><tbody><tr><td>10</td><td>Sara e Mercedes Ramona Álvarez González</td><td>756.168</td></tr>
<tr><td>12</td><td>Sara e Mercedes Ramona Álvarez González</td><td>1.714.440</td></tr>
<tr><td>14</td><td>Luis Rodríguez Hermida</td><td>196.980</td></tr>
<tr><td>22</td><td>Luis Rodríguez Hermida</td><td>603.876</td></tr>
<tr><td>25</td><td>Luis Rodríguez Hermida</td><td>474.516</td></tr>
<tr><td>29</td><td>Luis Rodríguez Hermida</td><td>375.144</td></tr>
<tr><td>31</td><td>Luis Rodríguez Hermida</td><td>419.244</td></tr>
<tr><td>34</td><td>Luis Rodríguez Hermida</td><td>255.192</td></tr>
<tr><td>44</td><td>Mª Luisa, Manuel e Pedro Pérez López</td><td>944.916</td></tr>
<tr><td>45</td><td>Alicia González Aranguren</td><td>1.404.732</td></tr>
<tr><td>52</td><td>Mª Luisa, Manuel e Pedro Pérez López</td><td>590.352</td></tr>
<tr><td>53</td><td>Rosa Pérez Noguerol</td><td>492.156</td></tr>
<tr><td>57</td><td>Héctor Lorenzo Carballo</td><td>185.220</td></tr>
<tr><td>59</td><td>Mª Luisa, Manuel e Pedro Pérez López</td><td>113.484</td></tr>
<tr><td>59ª</td><td>Alicia González Aranguren</td><td>41.748</td></tr>
<tr><td>62</td><td>Mª Luisa, Manuel e Pedro Pérez López</td><td>183.456</td></tr>
<tr><td>67ª</td><td>Antonio Bóveda Bóveda</td><td>411.600</td></tr>
<tr><td>68</td><td>Mirta Mª Nóvoa Delgado</td><td>228.144</td></tr>
<tr><td>69</td><td>Josefa Cao López</td><td>2.401.392</td></tr>
<tr><td>70</td><td>María Pérez Vázquez</td><td>688.548</td></tr>
<tr><td>79</td><td>Manuela Sas Lorenzo</td><td>1.365.336</td></tr>
<tr><td>92</td><td>Mª Luisa, Manuel e Pedro Pérez López</td><td>303.996</td></tr>
<tr><td>93</td><td>Rosa Pérez Noguerol</td><td>362.208</td></tr>
<tr><td>106</td><td>Mª Luisa Pérez López</td><td>993.720</td></tr>
<tr><td>108</td><td>Sara e Mercedes Ramona Álvarez González</td><td>1.955.572</td></tr>
<tr><td>109</td><td>Luis Rodríguez Hermida</td><td>460.992</td></tr>
<tr><td>111</td><td>José Silva Rey</td><td>4.979.184</td></tr>
<tr><td>120</td><td>Mª Luisa, Manuel e Pedro Pérez López</td><td>975.492</td></tr>
<tr><td>135</td><td>Mª Luisa, Manuel e Pedro Pérez López</td><td>242.256</td></tr>
<tr><td>141ª</td><td>Rosa Rúas Rúas</td><td>764.400</td></tr>
<tr><td>141b</td><td>Elisa Pulido Mosquera</td><td>352.800</td></tr>
<tr><td>154</td><td>José Silva Rey</td><td>441.000</td></tr>
<tr><td>157</td><td>Manuel Carballo Álvarez</td><td>4.995.900</td></tr>
<tr><td>161</td><td>Enrique Lorenzo Carballo</td><td>135.240</td></tr>
<tr><td>162ª</td><td>Mª Luisa, Manuel e Pedro Pérez López</td><td>741.468</td></tr>
<tr><td>165</td><td>Sara e Mercedes Ramona Álvarez González</td><td>4.010.527</td></tr>
<tr><td>167</td><td>Herdeiros de José Cougil Vázquez e Lisardo González P.</td><td>13.406.368</td></tr>
<tr><td>170</td><td>Herdeiros de José Cougil Vázquez e Lisardo González P.</td><td>13.600.440</td></tr>
<tr><td>188</td><td>Antonio Jaime Manuel Raúl González Vázquez</td><td>388.668</td></tr>
<tr><td>189</td><td>Mª Isabel Martínez González</td><td>269.892</td></tr>
<tr><td>204</td><td>Descoñecido</td><td>54.096</td></tr>
<tr><td>209</td><td>Descoñecido</td><td>188.748</td></tr>
</tbody></table>
<p>Así mesmo, a publicación e exposición no taboleiro de edictos do concello serviralles de notificación ós propietarios descoñecidos, a aqueles dos que se ignore o lugar de notificación, ou ben, tramitada a notificación, non se puidese realizar. Todo isto de conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio.</p>
<p>Contra esta resolución, que pon fin á vía administrativa, poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro), ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ó da notificación (artigo 46.1º da Lei 29/1998, do 13 de xullo, reguladora da xurisdicción contencioso-administrativa).</p>
<p>Para o caso de que se interpoña o recurso potestativo de reposición, ata que sexa resolto expresamente ou se produza a desestimación presunta non se poderá interpoñe-lo recurso contencioso-administrativo.</p>
<p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifesta-la súa desconformidade, como se indicou no punto 2 desta resolución, nos termos establecidos polo artigo 145.8º da Lei do solo de Galicia.</p>
<p>Santiago de Compostela, 19 de novembro de 2001.</p>
<p>José Jesús Cudeiro Mazaira</p>
<p>Director xeral de Urbanismo</p>

