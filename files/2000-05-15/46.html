---
date: '2000-05-15'
id: A14A
page: 7
number: 92
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva da modificación puntual 17 do PXOU de Vigo,
  relativa ó trazado da vía Seminario-Corredoira. (Expediente 4781/411).
range: Anuncio
url: 'https://www.xunta.gal/dog/Publicados/2000/20000515/AnuncioA14A_gl.html'
---
<p>O Pleno do Concello de Vigo acordou, en sesión do día 27 de marzo de 2000, a modificación puntual nº 17 do PXOU de Vigo, relativa ó trazado da vía Seminario-Corredoira, segundo a documentación elaborada polos servicios técnicos e xurídicos da oficina de Planeamento da Xerencia Municipal de Urbanismo, coas correccións introducidas na documentación técnica, derivadas do cumprimento das observacións formuladas polo Ministerio de Fomento e Subdirección Xeral de Estradas da CPTOPV, en informes do 11 de xaneiro de 1999 e 10 de febreiro de 1999, respectivamente, e contida no denominado texto final 7/1999.</p>
<p>Contra o devandito acordo que pon fin a vía administrativa poderá interpoñerse un dos seguintes recursos:</p>
<p>A. Recurso potestativo de reposición ante o Pleno do Concello de Vigo no prazo dun mes contado a partir do día seguinte ó de publicación deste anuncio.</p>
<p>B. Recurso contencioso-administrativo ante o Tribunal Superior de Xustiza de Galicia no prazo de dous meses contados a partir do día seguinte ó de publicación deste anuncio.</p>
<p>Non obstante, interposto o recurso de reposición, non poderá interpoñerse recurso contencioso-administrativo ata que sexa resolto expresamente o primeiro ou se produza a súa desestimación presunta, polo transcurso do prazo máximo dun mes para dictar e notifica-la resolución.</p>
<p>C. Calquera outro recurso que considere oportuno interpoñer e sexa procedente.</p>
<p>De conformidade co artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio do presente anuncio, e publicación no taboleiro de edictos do concello, notifícase o acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 13 de abril de 2000.</p>
<p>Lois Pérez Castrillo</p>
<p>Alcalde-presidente da Xerencia</p>
<p>Municipal de Urbanismo</p>

