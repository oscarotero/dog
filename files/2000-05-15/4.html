---
date: '2000-05-15'
id: A096
page: 7
number: 92
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 19 de abril de 2000, conxunta das direccións xerais de
  Producción Agropecuaria da Consellería de Agricultura, Gandería e Política
  Agroalimentaria e de Saúde Pública da Consellería de Sanidade e Servicios
  Sociais, pola que se convocan catro cursos de aplicadores/manipuladores de
  praguicidas, nivel básico.
range: Resolución
url: 'https://www.xunta.gal/dog/Publicados/2000/20000515/AnuncioA096_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes e</p>
<p>de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que se vaia realizar.</p>
<p>En consecuencia, anúnciase a convocatoria de catro cursos, (dous de productos fitosanitarios e de uso gandeiro, e outros dous de praguicidas de uso ambiental e de uso na industria alimentaria) de aplicadores/manipuladores de praguicidas que se realizarán de acordo coas seguintes bases:</p>
<p>1. Clase de cursos que se van impartir:</p>
<p>1.1. Dous cursos de aplicadores/manipuladores de productos fitosanitarios e de uso gandeiro. Nivel básico.</p>
<p>1.2. Dous cursos de aplicadores/manipuladores de praguicidas de uso ambiental e de uso na industria alimentaria. Nivel básico.</p>
<p>2. Datos dos organismos organizadores:</p>
<p>Os organismos organizadores serán:</p>
<p>2.1. O Servicio de Sanidade Vexetal da Dirección Xeral de Producción Agropecuaria, para os cursos especificados no punto 1.1.</p>
<p>2.2. O Servicio de Protección da Saúde fronte a Riscos Específicos da Dirección Xeral de Saúde Pública, para os cursos especificados no punto 1.2.</p>
<p>3. Obxectivos dos cursos:</p>
<p>Conseguir unha formación adecuada para o persoal dos establecementos e empresas que manipulen ou realicen tratamentos con praguicidas fitosanitarios e de uso gandeiro, ou de uso ambiental e na industria alimentaria, co obxecto de que poidan obte-lo carné de manipulador destes productos que os capacite para exerce-la dita actividade en todo o territorio estatal.</p>
<p>4. Destinatarios:</p>
<p>a) Destinatarios: aplicadores, persoal de establecementos e servicios praguicidas, agricultores e público en xeral.</p>
<p>b) Nº de prazas: o número de alumnos que poderán participar en cada curso será de 30 como máximo.</p>
<p>c) Criterios de selección: o solicitante deberá ter idade laboral para poder traballar con praguicidas. Terán preferencia na selección os aplicadores e/ou manipuladores pertencentes a empresas de tratamentos inscritas, ou en proceso de inscrición, no</p>
<p>Rexistro Oficial de Establecementos e Servicios Praguicidas da Comunidade Autónoma (Orde do 8 de abril de 1996, conxunta das consellerías de Agricultura, Gandería e Montes e de Sanidade e Servicios Sociais).</p>
<p>5. Realización:</p>
<p>Os cursos (un de cada clase en cada centro) levaranse a cabo nos seguintes centros:</p>
<p>1. Escola de capacitación agraria de Guísamo.</p>
<p>Enderezo: Guísamo, Bergondo (A Coruña).</p>
<p>CP: 15640. Teléfono: 981 79 52 20. Fax: 981 79 53 75.</p>
<p>2. Escola de capacitación forestal de Lourizán.</p>
<p>Enderezo: A Igrexa, 19, Lourizán (Pontevedra).</p>
<p>CP: 36153. Teléfono: 986 85 64 00. Fax: 986 85 64 20.</p>
<p>-Duración e horario:</p>
<p>Os cursos terán lugar nas seguintes datas:</p>
<p>Guísamo, Bergondo (A Coruña): do 5 ó 9 de xuño de 2000.</p>
<p>Lourizán (Pontevedra): do 12 ó 16 de xuño de 2000.</p>
<p>A duración de cada curso será de 23 horas lectivas distribuídas en 15 horas de clases teóricas e 8 de clases prácticas.</p>
<p>O horario dos cursos será de 9 a 17.30 h (xornadas de mañá e tarde), de luns a xoves, e de 9 a 14 horas o venres. Os coordinadores poderán modifica-lo horario ou ben os días se é necesario.</p>
<p>6. Programa:</p>
<p>Os temarios que se impartirán son os que figuran no anexo II.</p>
<p>7. Coordinadores técnicos dos cursos:</p>
<p>De acordo coa facultade conferida no artigo 10 da Orde do 30 de xullo de 1997, os coordinadores técnicos serán:</p>
<p>1.1. Un técnico do Servicio de Sanidade Vexetal da Dirección Xeral de Producción Agropecuaria para os cursos 1.1 do punto 1 que terán lugar en Guísamo e Lourizán.</p>
<p>1.2. Manuel Porto Porto, xefe de Sección de Sanidade Ambiental da Delegación Provincial da Consellería de Sanidade e Servicios Sociais da Coruña para o curso 1.2 do punto 1, que terá lugar en Guísamo, e María del Carmen Sánchez Barral, xefa de Sección de Sanidade Ambiental da Delegación Provincial da Consellería de Sanidade e Servicios Sociais de Pontevedra para o curso 1.2 do punto 1, que terá lugar en Lourizán.</p>
<p>8. Solicitudes e inscrición:</p>
<p>As solicitudes de asistencia presentaranse nos modelos que figuran no anexo I. O solicitante poderá asistir a un ou ámbolos dous cursos que se realicen no mesmo centro, sendo compatible o seu horario de realización.</p>
<p>A documentación sinalada anteriormente presentarase nos rexistros xerais das consellerías de Agricultura, Gandería e Política Agroalimentaria ou de Sanidade e Servicios Sociais, dependendo dos cursos solicitados, en horario de 9 a 14 horas, ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación será de 10 días naturais contados desde o seguinte ó da publicación da presente resolución.</p>
<p>-Documentación: o persoal que desexe participar nestes cursos deberá presentar cuberta a solicitude ou solicitudes que figuran como anexo I xunto cunha fotocopia compulsada do DNI e, se é o caso, certificación expedida polo establecemento ou servicio de praguicidas, especificando a labor que desempeña o solicitante neste.</p>
<p>-Admisión: a relación de solicitantes admitidos expoñerase no taboleiro de anuncios das direccións xerais de Producción Agropecuaria da Consellería de Agricultura, Gandería e Política Agroalimentaria e de Saúde Pública da Consellería de Sanidade e Servicios Sociais, no prazo de 5 días naturais, contados a partir do seguinte ó de finalización do prazo sinalado para a inscrición.</p>
<p>9. Certificado de superación do curso:</p>
<p>É obrigatoria a asistencia a tódalas sesións do curso. Finalizado este, a entidade organizadora realizará as probas pertinentes que avalen os coñecementos adquiridos polos alumnos e, en caso de superalas, expedirá o certificado co que, poderá solicitar ás direccións xerais de Producción Agropecuaria e de Saúde Pública, segundo corresponda, o carné de manipulador de praguicidas de productos fitosanitarios e de uso gandeiro ou de uso ambiental e na industria alimentaria, nivel básico, que é o único documento válido para poder exerce-la actividade e para os efectos de inspección por parte dos organismos oficiais correspondentes.</p>
<p>Santiago de Compostela, 19 de abril de 2000.</p>
<p>Antonio Crespo IglesiasPilar Farjas Abadía</p>
<p>Director xeral de ProducciónDirectora xeral de Saúde</p>
<p>Agropecuaria daPública da</p>
<p>Consellería de AgriculturaConsellería de Sanidade</p>
<p>Ganadería e Políticae Servicios Sociais</p>
<p>Agroalimentaria</p>
<p>ANEXO II</p>
<p>Programa dos cursos de nivel básico</p>
<p>para productos fitosanitarios e de uso gandeiro</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicacións.</p>
<p>4. Práctica da protección fitosanitaria. Relación traballo-saúde, primeiros auxilios no caso de intoxicación.</p>
<p>5. Medidas preventivas e protectoras para evita-lo risco de uso de praguicidas.</p>
<p>6. Boa práctica fitosanitaria. Protección do ambiente e normas legais.</p>
<p>7. Exercicios prácticos.</p>
<p>8. Proba de avaliación.</p>
<p>Programa dos cursos de nivel básico</p>
<p>para praguicidas de uso ambiental</p>
<p>e na industria alimentaria</p>
<p>1. Praguicidas. Descrición e xeneralidades.</p>
<p>2. Riscos para o home derivados da utilización dos praguicidas.</p>
<p>3. Xeneralidades sobre pragas ambientais e da industria alimentaria e os métodos de loita antivectorial. Técnicas de aplicación de praguicidas.</p>
<p>4. Praguicidas e ambiente. Problemas que presentan. Destrucción de envases.</p>
<p>5. Hixiene e seguridade no seu manexo e aplicación.</p>
<p>6. Prevención, diagnóstico e primeiros auxilios no caso de intoxicación por praguicidas.</p>
<p>7. Exercicios prácticos.</p>
<p>8. Proba de avaliación.</p>

