---
date: '2001-06-11'
id: '9866'
page: 7
number: 112
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 131/2001, do 25 de maio, polo que se declara a urxente ocupación, para
  efectos de expropiación forzosa, pola Deputación Provincial de Lugo, dos bens
  e dereitos necesarios para a realización das obras do proxecto de accesos
  peóns e preparación das zonas verdes no parque periurbano do Rato-A Fervedoira
  (obras complementarias ás do ramal de enlace da C-630 coa N-VI, Tolda de
  Castela), (concello de Lugo).
range: Decreto
url: 'https://www.xunta.gal/dog/Publicados/2001/20010611/Anuncio9866_gl.html'
---
<p>A Deputación Provincial de Lugo, en sesión do día 20 de novembro de 1998, aprobou o proxecto de accesos peatonais e preparación das zonas verdes no parque periurbano do Rato-A Fervedoira (obras complementarias ás do ramal de enlace da C-630 coa N-VI, Tolda de Castela) (concello de Lugo), e na sesión do 31 de maio de 1999 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Lugo foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 9 de maio de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 23 de xullo de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, se trata protexe-lo leito e as marxes do río Rato-Fervedoira que están nunha situación de grande deterioración e inestabilidade ó seu paso polo tramo que bordea a unión da estrada provincial coa N-VI (Tolda de Castela) e a C-630, no seu punto quilométrico 0,560, e mellora-lo firme da calzada que actualmente presenta fisuras tipo mapa de crocodilo que fan o firme mais permeable ás filtracións de auga e aumentan o risco de desprendemento desta zona, que soporta unha elevada porcentaxe de tráfico pesado.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e previa deliberación do Consello da Xunta de Galicia na súa reunión do día vintecinco de maio de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a</p>
<p>urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de accesos peonís e preparación das zonas verdes no parque periurbano do Rato-A Fervedoira (obras complementarias ás do ramal de enlace da C-630 coa N-VI, Tolda de Castela) (concello de Lugo).</p>
<p>Santiago de Compostela, vintecinco de maio de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

