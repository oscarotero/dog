---
date: '2013-11-27'
id: G2208-071113-0001
page: 46037
number: 227
agency: Xulgado de Primeira Instancia e Instrución número 1 de Betanzos
section: V. Administración de xustiza.
title: EDICTO (115/2012).
range: Edicto
url: >-
  https://www.xunta.gal/dog/Publicados/2013/20131127/AnuncioG2208-071113-0001_gl.html
---
<p>Nos autos de ordinario número 115/2012, seguidos por instancia do procurador Roberto Aba Veiga, en nome e representación de Dolores Castro Barreiro, contra Benita Vázquez Barreiro, ditouse con data 13.7.2012 sentenza que contén o encabezamento e parte dispositiva que literalmente din:</p>
    <p>«Sentenza número 83/12.</p>
    <p>Procedemento: xuízo ordinario número 115/2012.</p>
    <p>En nome da súa maxestade o rei.</p>
    <p>Nuria Fachal Noguer, maxistrada xuíza do Xulgado de Primeira Instancia e Instrución número 1 de Betanzos e o seu partido xudicial, ditou a seguinte</p>
    <p>Sentenza</p>
    <p>Betanzos, 13 de xullo de 2012</p>
    <p>Vistos por Nuria Fachal Noguer, maxistrada xuíza do Xulgado de Primeira Instancia e Instrución número 1 de Betanzos, os autos do xuízo ordinario 115/2012, sobre prescrición adquisitiva, no que son partes a demandante Dolores Castro Barreiro, asistida polo letrado Sr. Romay Roldán e representada polo procurador Sr. Aba Veiga, e a demandada, Benita Vázquez Barreiro, en situación de rebeldía procesual.</p>
    <p>Ditame</p>
    <p>Estimando integramente a demanda interposta por Dolores Castro Barreiro, asistida polo letrado Sr. Romay Roldán e representada polo procurador Sr. Aba Veiga, contra a demandada, Benita Vázquez Barreiro, en situación de rebeldía procesual, debo declarar e declaro o dereito de propiedade sobre o terreo sito en Montouto, Abegondo, no sitio do Pazo, da superficie de 22 áreas e setenta e unha centiáreas, equivalente a cinco ferrados e seis cuartillos. Linda ao norte, María Antonia Barreiro Miranda e outros; sur, Fernando Vilas Díaz e Constantino Manteiga e outra; leste, camiño; oeste, María Antonia Barreiro Miranda e outros, a favor da sociedade de gananciais que integran Dolores Castro Barreiro e José González Ríos, e deberá ser respectada na quieta e pacífica posesión do inmoble. Condeno a demandada a estar e a pasar por tal declaración; procede igualmente a cancelación de calquera atribución ou inscrición rexistral que figure no Rexistro da Propiedade de Betanzos e que contradiga o pronunciamento declarativo contido nesta resolución.</p>
    <p>Todo iso sen expresa imposición de custas a ningunha das partes.</p>
    <p>Notifíqueselles esta resolución ás partes.</p>
    <p>Esta resolución non é firme. Contra ela cabe recurso de apelación, que se deberá interpor neste xulgado no prazo de vinte días contados desde o seguinte á súa notificación.</p>
    <p>Publicación. Lida e publicada foi a anterior sentenza pola maxistrada xuíza que a subscribe, estando a celebrar audiencia pública no día da súa data, ante min a secretaria. Dou fe».</p>
    <p>E en cumprimento do acordado, para a súa publicación no DOG e para que lle sirva de notificación en forma á demandada Benita Vázquez Barreiro, expídese o presente edicto.</p>
    <p>Betanzos, 17 de xullo de 2012</p>
    <footer><p>A secretaria xudicial</p></footer>

