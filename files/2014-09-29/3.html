---
date: '2014-09-29'
id: G0164-230914-0003
page: 42519
number: 185
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 19 de setembro de 2014 pola que se fai pública a ampliación do importe
  do crédito existente para a concesión das axudas previstas na Orde do 20 de
  marzo de 2014 pola que se establece o procedemento de concesión, baixo o
  réxime de concorrencia non competitiva, de axudas destinadas ao alumnado que
  curse estudos universitarios, no curso académico 2013/14, nas universidades do
  Sistema universitario de Galicia, que por causa sobrevida ou imprevista teña
  dificultades económicas para continuar estudos.
range: Orde
url: >-
  https://www.xunta.gal/dog/Publicados/2014/20140929/AnuncioG0164-230914-0003_gl.html
---
<p>A Orde do 20 de marzo de 2014 (DOG do 2 de abril) pola que se establece o procedemento de concesión, baixo o réxime de concorrencia non competitiva, de axudas destinadas ao alumnado que curse estudos universitarios, no curso académico 2013/14, nas universidades do Sistema universitario de Galicia, que por causa sobrevida ou imprevista teña dificultades económicas para continuar estudos, establece no seu artigo 2 un orzamento total de 91.000 euros para a concesión destas axudas.</p>
    <p>Porén, o mesmo artigo establece que tal cantidade poderá ser incrementada de acordo coas dispoñibilidades económicas da consellería, de conformidade cos supostos recollidos na Lei 9/2007, do 13 de xuño, de subvencións de Galicia, e no Decreto 11/2009, do 8 de xaneiro, polo que se aproba o Regulamento da Lei 9/2007.</p>
    <p>Dado que existe remanente doutras convocatorias financiadas con cargo ao mesmo crédito, procede a ampliación da contía en 42.500 euros.</p>
    <p>Por todo o exposto, </p>
    <h2>DISPOÑO:</h2>
    <p>Artigo 1. Ampliación de crédito</p>
    <p>Amplíase o importe total do crédito para o financiamento das axudas previstas na Orde do 20 de marzo de 2014 pola que se establece o procedemento de concesión, baixo o réxime de concorrencia non competitiva, de axudas destinadas ao alumnado que curse estudos universitarios, no curso académico 2013/14, nas universidades do Sistema universitario de Galicia, que por causa sobrevida ou imprevista teña dificultades económicas para continuar estudos, na aplicación orzamentaria 09.40.422C.480.0, por un importe global de 42.500 euros. </p>
    <p>Artigo 2. Prazo de solicitude</p>
    <p>Esta modificación non afecta o prazo establecido na referida orde para a presentación de solicitudes. </p>
    <p>Disposición derradeira </p>
    <p>Esta orde entrará en vigor o día seguinte ao da súa publicación no Diario Oficial de Galicia. </p>
    <p>Santiago de Compostela, 19 de setembro de 2014 </p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

