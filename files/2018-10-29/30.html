---
date: '2018-10-29'
id: G0181-171018-0001
page: 47356
number: 206
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 16 de outubro de 2018 para facer pública a resolución pola que se
  resolve o expediente de información pública do Plan de seguridade viaria de
  Galicia 2016-2020: MSV no contorno de TCA na estrada PO-403, punto
  quilométrico 8+600 a 10+200, de clave PO/17/151.06.
range: Anuncio
url: >-
  https://www.xunta.gal/dog/Publicados/2018/20181029/AnuncioG0181-171018-0001_gl.html
---
<p>Con data 16 de outubro de 2018, a dirección da Axencia Galega de Infraestruturas, por delegación da Conselleira de Infraestruturas e Mobilidade (Orde do 4 de febreiro de 2013, <em>Diario Oficial de Galicia</em> do 20 de febreiro), visto o informe da análise das alegacións, resolveu o seguinte:</p>
    <p>Antecedentes de feito.</p>
    <p>Primeiro. Con data do 30 de xaneiro de 2018 publicouse no <em>Diario Oficial de Galicia</em> (núm. 21) o Anuncio do 10 de xaneiro de 2018 polo que se somete ao trámite de información pública a separata para información pública do proxecto de construción: Plan de seguridade viaria de Galicia 2016-2020: MSV no contorno de TCA na estrada PO-403, p.q. 8+600 a 10+200, de clave PO/17/151.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Durante todo o trámite de información pública presentáronse alegacións, certificados e informes, procedendo á súa valoración.</p>
    <p>Fundamentos de dereito.</p>
    <p>Primeiro. De acordo co establecido no artigo 21 da Lei 8/2013, do 28 de xuño, de estradas de Galicia, o mencionado proxecto de construción someteuse ao trámite de información pública, durante un período de trinta días hábiles, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, someteuse a información pública a relación individual de bens, dereitos e propietarios afectados pola realización da obra correspondente.</p>
    <p>De acordo con todo o exposto, e tras os certificados, alegacións e informes presentados polos organismos oficiais competentes,</p>
    <h2>Acordo:</h2>
    <p>Primeiro. Resolver o expediente de información pública: Plan de seguridade viaria de Galicia 2016-2020: MSV no contorno de TCA na estrada PO-403, p.q. 8+600 a 10+200, de clave PO/17/151.06.</p>
    <p>Dado que a maior parte dos alegantes ten solicitado a execución de beirarrúas para completar un itinerario peonil continuo polas dúas marxes da estrada no treito obxecto da actuación, atenderase a solicitude para mellorar a seguridade dos peóns. Isto require la realización de expropiacións adicionais, polo que se redactará un proxecto construtivo cunha nova proposta.</p>
    <p>Terceiro. Contra esta resolución, que pon fin á vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contado desde o día seguinte ao da publicación desta resolución no <em>Diario Oficial de Galicia</em>, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa ou ben recurso potestativo de reposición ante a conselleira de Infraestruturas e Mobilidade no prazo dun mes contado desde o día seguinte ao da publicación da presente resolución no DOG, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>O que se fai público para xeral coñecemento.</p>
    <p>Santiago de Compostela, 16 de outubro de 2018</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

