---
date: '2018-10-29'
id: L120-081018-0001
page: 47362
number: 206
agency: Concello de Carnota
section: VI. Anuncios. b) Administración local.
title: >-
  ANUNCIO de información pública sobre a aprobación do Plan especial para
  equipamento de centro sociocultural en Valadiño.
range: Anuncio
url: >-
  https://www.xunta.gal/dog/Publicados/2018/20181029/AnuncioL120-081018-0001_gl.html
---
<p>Aprobado inicialmente o Plan especial de equipamento de centro sociocultural en solo rústico no lugar de Valadiño, redactado polo arquitecto José Lorenzo Crespo Rama, de conformidade co artigo 75.1.a) da Lei 2/2016, do solo de Galicia, sométese a información pública polo prazo de dous meses mediante anuncios no Diario Oficial de Galicia e nun dos xornais de maior difusión. </p>
    <p>Durante o devandito prazo, contado desde o día seguinte ao de publicación do presente anuncio no Diario Oficial de Galicia, poderá ser examinado por calquera interesado nas dependencias municipais, de luns a venres, das 8.00 ás 14.00 horas, para que formule as alegacións que se xulguen pertinentes. Así mesmo, estará á disposición na sede electrónica deste concello www.carnota.gal.</p>
    <p>Conforme o establecido polo artigo 47.2 da Lei 2/2016, do 10 de febreiro, do solo de Galicia, e o artigo 86 do Decreto 143/2016, do 22 de setembro, o acordo de aprobación inicial determina a suspensión de outorgamento de licenzas de edificación e demolición en todo o ámbito do plan.</p>
    <p>Esta suspensión terá unha duración máxima de dous anos, contados desde a data de aprobación inicial, e extinguirase, en calquera caso, coa aprobación definitiva do plan especial.</p>
    <p>Carnota, 8 de outubro de 2018</p>
    <footer><p>Ramón Noceda Caamaño<br>Alcalde</p></footer>

