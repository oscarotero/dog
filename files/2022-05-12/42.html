---
date: '2022-05-12'
id: G1096-270422-0005
page: 28276
number: 92
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 27 de abril de 2022 polo que se notifica o acordo de incoación do
  expediente de reposición da legalidade urbanística LUG/50/2021-RP1.
range: Anuncio
url: >-
  https://www.xunta.gal/dog/Publicados/2022/20220512/AnuncioG1096-270422-0005_gl.html
---
<p>O director da Axencia de Protección da Legalidade Urbanística acordou, o 25 de febreiro de 2022, incoar expediente de reposición da legalidade urbanística polas obras consistentes na execución dunha edificación de planta baixa con cuberta a dúas augas, auxiliar dunha vivenda unifamiliar preexistente, na execución dunha soleira de formigón e na execución dun peche, situadas na parroquia de Cadoalla, no termo municipal de Becerreá, provincia de Lugo.</p>
    <p>Ao non poderse realizar a notificación persoal daquel acordo á interesada con documento nacional de identidade número 33841904A, mediante o presente anuncio e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á interesada o devandito acordo mediante un anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícaselle á interesada que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación deste anuncio no Boletín Oficial del Estado. Transcorrido o dito prazo, a notificación entenderase producida.</p>
    <p>A interesada dispón dun prazo de 15 días, contados a partir do día seguinte a aquel en que se producise a notificación deste anuncio, para presentar os documentos e xustificacións que considere pertinentes e, se é o caso, propor proba concretando os medios de que pretenda valerse.</p>
    <p>Para que conste e lle sirva de notificación á citada interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 27 de abril de 2022</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

