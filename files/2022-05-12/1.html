---
date: '2022-05-12'
id: G0598-040522-0001
page: 28131
number: 92
agency: 'Consellería de Cultura, Educación e Universidade'
section: II. Autoridades e persoal. b) Nomeamentos.
title: >-
  RESOLUCIÓN do 3 de maio de 2022 pola que se nomea a Ana Sofía de Sa Gil
  Rodrigues como membro do Consello Reitor do consorcio Axencia para a Calidade
  do Sistema Universitario de Galicia.
range: Resolución
url: >-
  https://www.xunta.gal/dog/Publicados/2022/20220512/AnuncioG0598-040522-0001_gl.html
---
<p>O consorcio Axencia para a Calidade do Sistema Universitario de Galicia é un consorcio autonómico, dotado de personalidade xurídica propia, con plena capacidade e independencia respecto dos seus membros para o cumprimento dos seus obxectivos.</p>
    <p>O consorcio adscríbese organicamente á consellería que teña atribuídas as competencias en materia de universidades.</p>
    <p>O artigo 17.h) do Decreto 6/2018, do 11 de xaneiro, polo que se aproban os estatutos do consorcio Axencia para a Calidade do Sistema Universitario de Galicia, regula a composición do seu consello reitor, que contará entre os seus membros con dúas persoas propostas pola consellería de adscrición do consorcio de entre destacados membros da comunidade académica e científica.</p>
    <p>O citado artigo 17, no seu punto 3, establece que os membros do Consello Reitor que non o sexan por razón do seu cargo, serán nomeados pola persoa titular da consellería de adscrición do consorcio, por un período de catro anos prorrogables por períodos iguais de tempo.</p>
    <p>De acordo coa citada normativa, no uso das atribucións que teño conferidas en virtude do Decreto 198/2020, do 20 de novembro, polo que se establece a estrutura orgánica da Consellería de Cultura, Educación e Universidade,</p>
    <h2>RESOLVO:</h2>
    <p>Nomear a Ana Sofía de Sa Gil Rodrigues membro do Consello Reitor do consorcio Axencia para a Calidade do Sistema Universitario de Galicia.</p>
    <p>Santiago de Compostela, 3 de maio de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

