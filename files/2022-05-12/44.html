---
date: '2022-05-12'
id: G0256-280422-0001
page: 28279
number: 92
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 27 de abril de 2022, da Área Provincial de Turismo de Lugo, pola que
  se notifica a incoación do 15 de marzo de 2022 ditada no expediente
  sancionador LU-S-07/2022, por infracción leve en materia de turismo.
range: Cédula
url: >-
  https://www.xunta.gal/dog/Publicados/2022/20220512/AnuncioG0256-280422-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle ao interesado que no anexo se menciona a incoación do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que intentada a notificación polos medios habituais non puido practicarse.</p>
    <p>Neste mesmo acto designouse instrutora do expediente a Mercedes Campos Casares. O interesado pode promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución do presente procedemento por infracción leve correspóndelle á xefa da Área Provincial de Lugo da Axencia Turismo de Galicia, de acordo co establecido no artigo 26 dos estatutos da devandita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG núm. 193, do 9 de outubro), e respecto do artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo.</p>
    <p>O interesado disporá dun prazo de quince días, conforme o establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a el, cantas alegacións, documentos ou informacións xulgue convenientes e, se é o caso, propoñer proba concretando os medios de que pretenda valerse, coa advertencia de que, de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>Lugo, 27 de abril de 2022</p>
    <footer><p>Paloma Vázquez Fernández<br>Xefa da Área Provincial de Turismo de Lugo</p></footer>
    <h2>ANEXO</h2>
    <p>Expediente: LU-S-07/2022.</p>
    <p>Denunciado: Diego Eugenio López Neira.</p>
    <p>Establecemento: Bar Playa dos Castros.</p>
    <p>Enderezo: lugar praia dos Castros.</p>
    <p>Localidade: Ribadeo.</p>
    <p>Preceptos infrinxidos: artigo 16.1 e artigo 35.g) da Lei 7/2011.</p>
    <p>Tipificación da infracción: artigo 109.2.a) da Lei 7/2011.</p>
    <p>Cualificación: leve.</p>
    <p>Incoación: 15 de marzo de 2022.</p>
    <p>Sanción: multa de cen euros (100 €).</p>

