---
date: '2023-06-13'
id: G0427-230523-0002
page: 36639
number: 111
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 12 de maio de 2023 pola que se autoriza a transmisión mortis
  causa, mediante pacto de mellora, das concesións administrativas e das bateas
  Meis III e San Cayetano XI.
range: Resolución
url: >-
  https://www.xunta.gal/dog/Publicados/2023/20230613/AnuncioG0427-230523-0002_gl.html
---
<p>Vistos os expedientes instruídos para os efectos de transmisión das bateas <em>Meis III</em> e <em>San Cayetano XI</em> e das concesións administrativas que as amparan, resulta:</p>
    <p>a) Antecedentes:</p>
    <p>Primeiro. Mediante escritos do 11 de maio de 2023, Ramón Andrés González Otero solicitou autorización para a transmisión <em>mortis causa</em>, mediante pacto de mellora, das concesións administrativas e das bateas <em>Meis III</em> e <em>San Cayetano XI</em>. </p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia, e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG núm. 41, do 1 de marzo).</p>
    <p>Segunda. A Lei 2/2006, do 14 de xuño, de dereito civil de Galicia, nos seus artigos 209 e seguintes regula os pactos sucesorios como negocios <em>mortis causa</em>, e con forma de pactos de apartación ou de mellora.</p>
    <p>Terceira. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa, mediante pacto de mellora, a favor de Ramón Andrés González Otero (***6349**), das concesións que se indican a seguir:</p>
    <p>Identificación:</p>
    <p>Tipo: batea. </p>
    <p>Nome: <em>Meis III</em>.</p>
    <p>Situación: </p>
    <p>Cuadrícula núm.: 277.</p>
    <p>Polígono: C.</p>
    <p>Distrito: Cambados (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 16.12.1969.</p>
    <p>Remate da vixencia: 15.12.2029.</p>
    <p>Actuais titulares: José Andrés González Pena (***2205**) e Virginia Otero Piñeiro (***3063**).</p>
    <p>Novo titular: Ramón Andrés González Otero (***6349**).</p>
    <p>Identificación:</p>
    <p>Tipo: batea. </p>
    <p>Nome: <em>San Cayetano XI</em>.</p>
    <p>Situación: </p>
    <p>Cuadrícula núm.: 7.</p>
    <p>Polígono: H.</p>
    <p>Distrito: O Grove (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 2.5.1971.</p>
    <p>Remate da vixencia: 15.12.2029.</p>
    <p>Actuais titulares: José Andrés González Pena (***2205**), Virginia Otero Piñeiro (***3063**) e Ramón Andrés González Otero (***6349**).</p>
    <p>Novo titular: Ramón Andrés González Otero (***6349**).</p>
    <p>O novo titular das concesións subrógase nos dereitos e obrigas dos anteriores desde o momento da publicación desta resolución no <em>Diario Oficial de Galicia</em> e, en particular, nas obrigas derivadas da axuda percibida en concepto de investimentos produtivos en acuicultura (expediente PE205C 2017/27-8) por importe de 23.400,00 €, baixo o compromiso de non efectuar ningunha modificación fundamental das establecidas no artigo 71 do Regulamento (UE) nº 1303/2013.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 12 de maio de 2023</p>
    <footer><p>A conselleira do Mar<br>P.D. (Orde do 21.2.2022)<br>Sonia Lorenzo Santos<br>Xefa territorial de Vigo</p></footer>

