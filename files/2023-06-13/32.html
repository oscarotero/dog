---
date: '2023-06-13'
id: V0653-300523-0016
page: 36620
number: 111
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 25 de maio de 2023, da Dirección Xeral de Planificación
  Enerxética e Recursos Naturais, pola que se somete a información pública a
  solicitude de autorización administrativa previa e de aprobación do proxecto
  de execución da infraestrutura gasista consistente no desprazamento da tubaxe
  ac. DN-6” (MOP 16 bar) da rede RAA-I022.4 e a instalación de sistemas de
  mitigación de corrente no treito Rante-Seixalbo, localizada no concello de
  Ourense e promovida por Nedgia, S.A. (expediente IN627A 2023/1-0).
range: Resolución
url: >-
  https://www.xunta.gal/dog/Publicados/2023/20230613/AnuncioV0653-300523-0016_gl.html
---
<p>En cumprimento do disposto no artigo 73 da Lei 34/1998, do 7 de outubro, do sector de hidrocarburos, e no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese a información pública a solicitude de autorización administrativa previa e de aprobación do proxecto de execución da infraestrutura gasista que se describe:</p>
    <p>Solicitante: Nedgia, S.A. (NIF A66560152).</p>
    <p>Domicilio para os efectos de notificación: rúa Lisboa, edificio Área Central, local 31-HIJ, 15707 Santiago de Compostela (A Coruña).</p>
    <p>Infraestrutura gasista: proxéctase o desprazamento da rede existente de gas natural RAA-I022.4, propiedade de Nedgia, S.A., e a instalación do sistema de mitigación de corrente no treito Rante-Seixalbo, dentro do termo municipal de Ourense, para evitar o solapamento da dita rede coa obra proxectada por Adif da plataforma de integración urbana e acondicionamento da rede ferroviaria de Ourense/túnel de Rante-conexión Seixalbo.</p>
    <p>Situación: concello de Ourense.</p>
    <p>Instalacións proxectadas:</p>
    <p>– Desprazamento: 252 m de condución de aceiro DN 6”, en MOP 16 bar.</p>
    <p>– Elementos auxiliares: 2 válvulas de seccionamiento DN 6”.</p>
    <p>– Sistema de mitigación de corrente.</p>
    <p>Documentación que se expón: proxecto da referida infraestrutura gasista, asinado o 8.3.2023 pola enxeñeira técnica industrial Alejandra Risco Barba (colexiada nº 25430 do Coitim).</p>
    <p>O que se fai público para o coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos poidan examinar a documentación técnica anteriormente relacionada e, de ser o caso, presentar as alegacións ou observacións que consideren oportunas no prazo de vinte (20) días, que contará a partir do día seguinte ao da publicación desta resolución no <em>Diario Oficial de Galicia</em>.</p>
    <p>A documentación poderase examinar na Dirección Xeral de Planificación Enerxética e Recursos Naturais da Vicepresidencia Primeira e Consellería de Economía, Industria e Innovación (San Caetano, s/n, 15781 Santiago de Compostela), na Xefatura Territorial de Ourense da dita consellería (rúa Curros Enríquez 1-4º, 32071 Ourense), e no portal de transparencia da dita consellería a través da seguinte ligazón: https://economia.xunta.gal/transparencia/informacion-publica/en-tramitacion/instalacions-de-gas</p>
    <p>Santiago de Compostela, 25 de maio de 2023</p>
    <footer><p>Pablo Fernández Vila<br>Director xeral de Planificación Enerxética e Recursos Naturais</p></footer>

