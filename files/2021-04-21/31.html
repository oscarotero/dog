---
date: '2021-04-21'
id: G0597-080421-0002
page: 20303
number: 74
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 6 de abril de 2021, da Secretaría Xeral Técnica e do Patrimonio
  da Consellería de Facenda e Administración Pública, pola que se acorda a
  incoación do procedemento para a declaración da Comunidade Autónoma de Galicia
  como herdeira ab intestato de Emilia Rivera Menaz.
range: Resolución
url: >-
  https://www.xunta.gal/dog/Publicados/2021/20210421/AnuncioG0597-080421-0002_gl.html
---
<p>Emilia Rivera Menaz, con DNI 34509478W, nada no Irixo (Ourense) o 21 de decembro de 1929, faleceu o 26 de agosto de 2016 no Carballiño (Ourense), con derradeiro domicilio, segundo o padrón municipal de habitantes, en Vilameá, O Irixo, datos que figuran comprobados, xunto co da súa veciñanza civil galega, no informe preliminar do 6 de abril de 2021, do Servizo de Protección e Defensa Patrimonial da Subdirección Xeral do Patrimonio, emitido logo da realización das actuacións previas precisas que levan a considerar procedente a apertura de procedemento administrativo para a declaración da Comunidade Autónoma de Galicia como herdeira ab intestato da causante, pola presunta ausencia doutros herdeiros con dereito a suceder preferente ao da Administración autonómica, de conformidade co disposto na Lei 2/2006, de dereito civil de Galicia.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do patrimonio da Comunidade Autónoma de Galicia, e 4 e 7 do Decreto 11/2021, polo que se establece a estrutura orgánica da Consellería de Facenda e Administración Pública, e de acordo co artigo 20.bis da Lei 33/2003, do patrimonio das administracións públicas, </p>
    <h2>ACORDO: </h2>
    <p>Primeiro. Incoar procedemento para a declaración da Comunidade Autónoma de Galicia como herdeira ab intestato de Emilia Rivera Menaz.</p>
    <p>Segundo. Publicar a presente resolución no Boletín Oficial del Estado, no Diario Oficial de Galicia e na páxina web da Consellería de Facenda e Administración Pública, área temática de Patrimonio. Este anuncio poderase consultar na seguinte ligazón:</p>
    <p>http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos do Carballiño e do Irixo, así como no de calquera outro no cal, durante a instrución do procedemento, se detecten bens da persoa causante.</p>
    <p>O prazo máximo ordinario para a resolución deste procedemento é dun ano contado desde a data de adopción deste acordo.</p>
    <p>Con anterioridade á resolución do procedemento, calquera interesado poderá presentar alegacións ou achegar documentos ou outros elementos de xuízo que considere oportunos, que se dirixirán á Consellería de Facenda e Administración Pública, Secretaría Xeral Técnica e do Patrimonio, Subdirección Xeral do Patrimonio, código de expediente ABI/2017/0003, Edificio Administrativo de San Caetano, bloque nº 3, CP 15781 Santiago de Compostela. </p>
    <p>Contra esta resolución non se poderá interpor recurso, conforme o establecido no artigo 112 da Lei 39/2015, do procedemento administrativo común das administracións públicas, sen prexuízo de que as alegacións de oposición a este acto de trámite sexan consideradas na resolución que poña fin a este procedemento, contra a cal se poderá presentar no tempo e na forma o correspondente recurso.</p>
    <p>Santiago de Compostela, 6 de abril de 2021</p>
    <footer><p>Jorge Atán Castro<br>Secretario xeral técnico e do Patrimonio da Consellería<br>de Facenda e Administración Pública</p></footer>

