---
date: '2021-04-21'
id: G0596-290321-0005
page: 20293
number: 74
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 24 de marzo de 2021, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica denominada LMT GON805, CT Nandín
  II, no concello de Nigrán, do cal é beneficiaria a empresa UFD Distribución
  Electricidad, S.A. (expediente IN407A 2019/054-4).
range: Resolución
url: >-
  https://www.xunta.gal/dog/Publicados/2021/20210421/AnuncioG0596-290321-0005_gl.html
---
<p>A instalación denominada LMT GON805, CT Nandín II, no concello de Nigrán, foi declarada de utilidade pública mediante a Resolución do 2 de novembro de 2020 da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 6 de maio de 2021, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Nigrán.</p>
    <p>Os interesados recibirán unha notificación individual coa debida antelación legal, na cal se lles comunicará a data e a hora en que deberán presentarse nas súas leiras e informando de que poderán ir acompañados por un perito ou un notario, á súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidos ou se ignore o lugar de notificación, dirixiranse ao Ministerio Fiscal as dilixencias que se produzan, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do Boletín Oficial del Estado.</p>
    <p>Vigo, 24 de marzo de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2> ANEXO</h2>
    <p>LMT GON805, CT Nandín II (Nigrán).</p>
    <table>
     <thead>
      <tr>
       <td>Nº</td>
       <td>Referencia catastral</td>
       <td>Lugar</td>
       <td>Cultivo</td>
       <td>Nome e apelidos</td>
       <td>Nº apoio</td>
       <td>m² solo</td>
       <td>m² subsolo</td>
       <td>Concello</td>
      </tr>
     </thead>
     <tbody>
      <tr>
       <td>1</td>
       <td>54035A050002050000HE</td>
       <td>LG Lodeiros</td>
       <td>Viña</td>
       <td>Descoñecido</td>
       <td>-</td>
       <td>-</td>
       <td>10,60</td>
       <td>Nigrán</td>
      </tr>
      <tr>
       <td>2</td>
       <td>54035A050002060000HS</td>
       <td>LG Lodeiros</td>
       <td>Labor</td>
       <td>Descoñecido</td>
       <td>-</td>
       <td>-</td>
       <td>5,60</td>
       <td>Nigrán</td>
      </tr>
      <tr>
       <td>3</td>
       <td>54035A059001600000HU</td>
       <td>LG Rúa</td>
       <td>Agrario</td>
       <td>Descoñecido</td>
       <td>CT</td>
       <td>12,96</td>
       <td>11,26</td>
       <td>Nigrán</td>
      </tr>
     </tbody>
    </table>

