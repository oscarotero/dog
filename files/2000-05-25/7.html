---
date: '2000-05-25'
id: D4EA
page: 8
number: 101
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 15 de maio de 2000 pola que se establece a veda do polbo en augas da
  Comunidade Autónoma galega.
range: Orde
url: 'https://www.xunta.gal/dog/Publicados/2000/20000525/AnuncioD4EA_gl.html'
---
<p>Os estudios biolóxicos e a experiencia do sector confirman que cara ó final da primavera e o comezo do verán, abunda extraordinariamente o polbo de pequeno tamaño, o que leva a que este se pesque en grandes cantidades, co conseguinte prexuízo para os recursos.</p>
<p>Por esta razón, parece aconsellable realizar en augas da Comunidade Autónoma de Galicia unha veda enfocada a esta especie, co fin de acadar unha recuperación das súas poboacións que permita un aumento dos tamaños de captura, o que redundará nunha mellora dos prezos ó pescador.</p>
<p>Por todo o exposto, por petición do sector,</p>
<p>DISPOÑO:</p>
<p>Artigo único.-Prohíbense as capturas do polbo (Octopus vulgaris) con calquera arte, así como o uso das artes de nasa do polbo, espello e raña en augas de competencia da Comunidade Autónoma galega, desde o 1 ó 30 de xuño (ámbolos dous inclusive) do presente ano.</p>
<p>Disposición derradeira</p>
<p>Facúltase o director xeral de Recursos Mariños para adoptar tódalas medidas necesarias para o</p>
<p>desenvolvemento da presente orde, que entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 15 de maio de 2000.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

