---
date: '2022-09-06'
id: G0656-300822-0002
page: 47603
number: 169
agency: Consellería de Promoción do Emprego e Igualdade
section: VI. Anuncios. a) Administración autonómica.
title: >-
  ANUNCIO do 30 de agosto de 2022, da Xefatura Territorial da Coruña, polo que
  se notifica a resolución do expediente sancionador na orde social RL
  2022/0253-1.
range: Anuncio
url: >-
  https://www.xunta.gal/dog/Publicados/2022/20220906/AnuncioG0656-300822-0002_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, as notificacións que non se puidesen practicar faranse por medio de anuncio no Boletín Oficial del Estado (BOE), e a súa eficacia quedará condicionada á súa publicación no taboleiro de edictos único (TEU) do BOE.</p>
    <p>Intentouse a notificación por correo certificado aos titulares das empresas citadas no anexo sen que fose posible, polo que se lles notifica por medio deste anuncio a resolución ditada nos correspondentes expedientes sancionadores.</p>
    <p>Sen prexuízo do anterior, e en virtude do disposto no artigo 44 da Lei 39/2015, do 1 de outubro, este anuncio publícase no Diario Oficial de Galicia.</p>
    <p>Os interesados dispoñen do prazo dun mes, contado a partir do día seguinte ao da súa publicación no Boletín Oficial del Estado, para interpor recurso de alzada ante a Dirección Xeral de Relacións Laborais, Consellería de Promoción do Emprego e Igualdade, así como para comprobar o contido íntegro do expediente nas dependencias da Xefatura Territorial da Coruña, na rúa Gregorio Hernández, 2-4, da Coruña, das 9.00 ás 14.00 horas, de luns a venres.</p>
    <p>Advírteselles que, de non interporen recurso en tempo e forma, deberán aboar a sanción, utilizando necesariamente o documento de pagamento que poderán solicitar nesta xefatura territorial, nos seguintes prazos:</p>
    <p>– Sancións notificadas antes do día 15 de cada mes, aboaranse antes do 20 do mes seguinte da notificación.</p>
    <p>– Sancións notificadas despois do día 15 de cada mes, aboaranse antes do 5 do segundo mes seguinte á notificación. </p>
    <p>De non facelo así, procederase á exacción pola vía executiva, nos termos previstos na Orde da Consellería de Economía e Facenda do 23 de novembro de 2001 (DOG do 5 de decembro).</p>
    <p>A Coruña, 30 de agosto de 2022</p>
    <footer><p>A xefa territorial da Coruña<br>P.A. (Decreto 123/2022, do 23 de xuño)<br>Pedro Pablo Lorenzo Díaz<br>Xefe do Servizo de Coordinación Administrativa e Xestión Económica</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>Acta inf. nº</td>
       <td>NIF</td>
       <td>Concello</td>
       <td>Materia</td>
       <td>Data da resolución</td>
      </tr>
      <tr>
       <td>RL 2022/0253-1</td>
       <td>I152022000018135</td>
       <td>32765642A</td>
       <td>Culleredo</td>
       <td>Relacións laborais</td>
       <td>8.8.2022</td>
      </tr>
     </tbody>
    </table>

