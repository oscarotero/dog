---
date: '2001-06-21'
id: 9F3E
page: 8
number: 120
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 8 de maio de 2001, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, do convenio colectivo do sector de empresas exportadoras de peixe
  fresco.
range: Resolución
url: 'https://www.xunta.gal/dog/Publicados/2001/20010621/Anuncio9F3E_gl.html'
---
<p>Visto o texto do convenio colectivo para o sector de empresas exportadoras de peixe fresco, con nº de código 3600615, que tivo entrada nesta delegación provincial o día 3-5-2001, subscrito en representación da parte económica pola Asociación de Comercialización de Pescado de Vigo, e da parte social, pola central sindical CC.OO., en data 28-3-2001. De conformidad co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, exis</p>
<p>tente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe y Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 8 de maio de 2001.</p>
<p>Antonio Coello Bufill</p>
<p>Delegado provincial de Vigo</p>
<p>Convenio colectivo de traballo para as empresas exportadoras de peixe fresco da provincia de Pontevedra.</p>
<p>I. Condicións xerais.</p>
<p>Artigo 1º.-Ámbito de aplicación.</p>
<p>Nos seus aspectos territorial, funcional e persoal, o presente conveno colectivo afecta ás empresas que teñan como actividade o comercio por xunto de peixe fresco da provincia de Pontevedra. Afectará a todo o persoal que preste os seus servicios nas citadas empresas e nos seus distintos postos de traballo.</p>
<p>Artigo 2º.-Vixencia e duración.</p>
<p>Entrará en vigor ós 20 días da súa sinatura, independentemente da súa publicación no BOP.</p>
<p>A súa duración establécese para os anos 2001 e 2002, e os seus efectos económicos enténdense retrotraídos ó día 1 de xaneiro de 2001.</p>
<p>Artigo 3º.-Denuncia.</p>
<p>O convenio entenderase prorrogado tacitamente por un ano, salvo que sexa denunciado por algunha das partes nos tres últimos meses da súa duración.</p>
<p>Artigo 4º.-Condición máis beneficiosa.</p>
<p>Tódalas melloras obtidas neste convenio establécense con carácter de mínimas. Os pactos actualmente existentes en calquera empresa ou costume máis beneficioso sobre condicións de traballo serán respectados.</p>
<p>Artigo 5º.-Absorción e compensación.</p>
<p>Terán carácter de absorbibles aquelas melloras existentes pactadas ou que durante a vixencia do convenio, por disposicións legais, se puidesen establecer.</p>
<p>Artigo 6º.-Comisión mixta de vixilancia.</p>
<p>Para unha mellor interpretación e cumprimento do texto articulado do presente convenio constitúese a comisión mixta de vixilancia, composta por 3 vocais e igual número de suplentes, por cada unha das partes, que velará polo estricto cumprimento da lexislación laboral vixente; ámbalas partes, logo de acordo, designarán o presidente e secretario desta comisión mixta de vixilancia.</p>
<p>II. Condicións laborais.</p>
<p>Artigo 7º.-Xornada de traballo.</p>
<p>A xornada será de 36 horas semanais de traballo efectivo, de luns a sábado, ambos incluídos, e comezará á hora establecida para a poxa de peixe, actualmente fixada ás 7.30 horas.</p>
<p>Calquera modificación que haxa na hora da poxa implicará, de forma previa a calquera modificación no inicio da xornada, o seu debate na comisión mixta de vixilancia do convenio.</p>
<p>Por ser xornada continua, establécese un descanso de 30 minutos que desfrutarán os traballadores entre as 9 e as 12 horas, logo de acordo en cada caso coa respectiva empresa.</p>
<p>Sen prexuízo da xornada exposta, páctase a flexibilidade no sentido de que, unha vez finalizadas as tarefas, se entenderá igualmente finalizada a xornada, contándose as horas non traballadas unicamente para os efectos do cómputo que proceda para horas extraordinarias.</p>
<p>Artigo 8º.-Vacacións.</p>
<p>O descanso anual retribuído do persoal comprendido no presente convenio é de 30 días naturais, establecéndose a data para o seu desfrute desde o 15 de xuño ó 15 de setembro, sempre que fose posible. Con tal fin confeccionarase unha lista de vacacións, que deberá estar exposta nas empresas antes do 31 de marzo e fixarase no primeiro trimestre do ano, por orde de antigüidade e orde rotativa nos sucesivos anos. Se non hai acordo, o empresario sinalará quince días e o traballador outros quince.</p>
<p>Artigo 9º.-Licencias con soldo.</p>
<p>Todo traballador terá dereito a licencia retribuída polas circunstancias e días naturais que se indican:</p>
<p>a) Por matrimonio: 20 días</p>
<p>b) Por falecemento de cónxuxe: ascendentes, descendentes, irmáns, sogros e cuñados: 5 días. Por falecemento de avós políticos: 1 día.</p>
<p>c) Por enfermidade grave dos familiares anteriormente citados, a excepción do avó político, así como por nacemento de fillo: de 2 a 5 días, dependendo das circunstancias e especialmente do desprazamento a que o tal feito dea lugar.</p>
<p>d) Por cambio de domicilio: 1 día.</p>
<p>Artigo 10º.-Incorporación ó servicio militar.</p>
<p>Durante o tempo que o traballador permaneza incorporado ó servicio militar, reservaráselle a praza que viña desempeñando ata dous meses despois do seu licenciamento. Contarase o tempo que permaneza no servicio militar para efectos de antigüidade, e durante a súa permanencia nel aboaránselle as pagas extraordinarias que se estipulen no presente convenio.</p>
<p>Artigo 11º.-Compensación por vestiario.</p>
<p>Co obxecto de que todo o persoal adquira e use a roupa, luvas e calzado adecuados ó traballo que</p>
<p>realice, aboarase en nómina, calquera que sexa a súa xornada laboral e baixo o epígrafe de vestiario a cantidade de 2.924 pesetas mensuais. Para o ano 2002, esta cantidade será de 3.041 pesetas mensuais. Este importe poderase incrementar sempre que esteamos en presencia das circunstancias que se establecen no artigo 13º revisión salarial.</p>
<p>O dito complemento non se percibirá en vacacións, enfermidade, accidentes de traballo e pagas extraordinarias, tendo carácter extrasalarial para tódolos efectos.</p>
<p>Artigo 12º.-Día da patroa.</p>
<p>Establécese como día festivo non recuperable o día 16 de xullo, día da Virxe do Carme, sempre e cando se chegue ó acordo e descansen os traballadores da colla.</p>
<p>III. Condicións económicas.</p>
<p>Artigo 13º.-Retribucións.</p>
<p>O persoal afectado por este convenio percibirá, segundo a súa categoría laboral, o salario base que se especifica na táboa salarial anexa.</p>
<p>O pagamento dos atrasos correspondentes por aplicación da dita táboa desde primeiros de ano serán aboados no mes de maio de 2001. Para o ano 2002, a táboa salarial anexa incrementarase no 4 % desde o primeiro de xaneiro, porcentaxe que se aplicará sobre a táboa salarial do exercicio 2001.</p>
<p>Revisión salarial: no caso de que o IPC real establecido polo INE rexistrase un incremento desde o 1 de xaneiro ó 31 de decembro de 2002 superior ó 4%; efectuarase unha revisión salarial consistente en lles aboar ós traballadores a diferencia que, se é o caso, se producise entre a suba do IPC real e o 4% que xa se lles aboara en 2002.</p>
<p>Esta diferencia, en caso de se producir, aboarase durante o mes de febreiro de 2003.</p>
<p>Para levar a cabo tal revisión tomaranse como referencia os salarios ou táboas utilizados para realiza-los aumentos pactados para o ano 2002.</p>
<p>Artigo 14º.-Gratificacións extraordinarias.</p>
<p>O persoal afectado polo presente convenio percibirá tres pagas extraordinarias, baixo a denominación de xullo, Nadal e beneficios, consistentes en 30 días de salario máis antigüidade e que se farán efectivas os días 15 de xullo, 20 de decembro e 31 de marzo, respectivamente.</p>
<p>Artigo 15º.-Antigüidade.</p>
<p>En concepto de antigüidade aboaranse cuadrienios, que se acumularán a todo productor ata a súa xubilación. O valor de cada cuadrienio fíxase nun 6 % sobre a remuneración que corresponde a cada categoría.</p>
<p>Artigo 16º.-Horas extraordinarias.</p>
<p>Consideraranse horas extraordinarias aquelas que superen as 36 horas de traballo efectivo no seu cómputo semanal, téndose en conta, por tanto, o pactado</p>
<p>ó respecto sobre flexibilidade de xornada, sen que isto significque variación ou deterioración do disposto legalmente de considerarse hora extraordinaria aquela que supere as 9 horas de traballo efectivo diario.</p>
<p>Fíxase un incremento do 100% para as dúas primeiras horas extraordinarias e do 200% para as restantes.</p>
<p>Artigo 17º.-Axudas de custo.</p>
<p>Cando por necesidade do traballo o traballador teña que comer ou cear fóra do domicilio, a empresa estará obrigada a lle aboa-lo importe de 2.226 ptas. por cada unha delas. Para o exercicio 2002 esta cantidade será de 2.315 pesetas. Este importe poderase incrementar sempre que esteamos en presencia das circunstancias que se establecen no artigo 13º revisión salarial.</p>
<p>Artigo 18º.-Prima en especie.</p>
<p>Respectarase, onde exista, o costume de lles facilitar peixe ós traballadores para o seu consumo propio.</p>
<p>Artigo 19º.-Complemento de transporte.</p>
<p>Os traballadores afectados polo presente convenio percibirán por tal concepto, calquera que sexa a súa xornada laboral, a cantidade de 14.629 pesetas. Para o ano 2002 esta cantidade será de 15.214 pesetas mensuais. Este importe poderase incrementar sempre que esteamos en presencia das circunstancias que se establecen no artigo 13º revisión salarial.</p>
<p>Artigo 20º.-Complementos, prestacións, Seguridade Social.</p>
<p>As empresas aboaranlles ós seus traballadores en situación de incapacidade laboral transitoria (ILT) a diferencia entre as prestacións económicas da Seguridade Social que lle correspondan e o seu salario máis antigüidade.</p>
<p>Para evita-lo absentismo fraudulento ou reiterado, a comisión mixta constituirase en comisión de vixilancia, actuando por denuncia do empresario, e quedando facultada para anularlle este beneficio ó traballador en cada caso concreto.</p>
<p>Artigo 21º.-Negociación colectiva.</p>
<p>O texto do convenio colectivo de ámbito provincial para as empresas que teñan como actividade a do comercio de exportación por xunto de peixe fresco da provincia de Pontevedra é subscrito pola Asociación de Comercializadores de Peixe de Vigo, ACOPEVI, e Comisións Obreiras , CC.OO., de conformidade co disposto no artigo 85, alínea a da Lei do 10 de marzo, do Estatuto dos traballadores.</p>
<p>Artigo 22º.-Recoñecementos médicos.</p>
<p>Tódalas empresas vinculadas polo presente convenio colectivo estarán obrigadas a facilita-la realización dun recoñecemento médico con carácter</p>
<p>anual, que se efectuará nas respectivas entidades aseguradoras de cada empresa. O tempo empregado en cada recoñecemento será contado como tempo de traballo.</p>
<p>Artigo 23º.-Formación profesional.</p>
<p>Establecerase unha comisión paritaria de formación, con funcións de planificación, negociación e xestión dos cursos de formación; e aprobarase un plan de formación do sector, pactado cos representantes dos traballadores.</p>
<p>Disposicións derradeiras</p>
<p>Primeira.-En todo o non previsto neste convenio aplicarase o que dispón o Estatuto dos traballadores e normas complementarias.</p>
<p>Segunda.-No caso de que, por incremento do salario mínimo interprofesional garantido se modificasen os correspondentes a algunha ou algunhas categorías laborais, manteranse as diferencias absolutas existentes no momento da súa entrada en vigor entre as categorías laborais.</p>
<p>Táboa salarial ano 2001 e 2002</p>
<table><tbody><tr><td></td></tr>
<tr><td>Categoría profesional</td><td>01-xaneiro/31-decembro 2001</td><td>01-xaneiro/31-decembro 2002</td></tr>
<tr><td></td></tr>
</tbody></table>
<table><tbody><tr><td>Xefe administrativo</td><td>107.923</td><td>112.240</td></tr>
<tr><td></td></tr>
<tr><td>Oficial administrativo</td><td>100.129</td><td>104.134</td></tr>
<tr><td></td></tr>
<tr><td>Auxiliar administrativo</td><td>88.574</td><td>92.117</td></tr>
<tr><td></td></tr>
<tr><td>Comprador/a</td><td>107.826</td><td>112.139</td></tr>
<tr><td></td></tr>
<tr><td>Encargado/a</td><td>107.826</td><td>112.139</td></tr>
<tr><td></td></tr>
<tr><td>Conductor/a</td><td>103.976</td><td>108.136</td></tr>
<tr><td></td></tr>
<tr><td>Mozo/a</td><td>101.034</td><td>105.075</td></tr>
<tr><td></td></tr>
<tr><td>Empacador/a</td><td>100.530</td><td>104.551</td></tr>
<tr><td></td></tr></tbody></table>

