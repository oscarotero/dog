---
date: '2001-06-21'
id: 9F22
page: 8
number: 120
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Resolución do 4 de xuño de 2001, da Delegación Provincial de Ourense, pola que
  se substitúe un vocal suplente do Consello Provincial de Servicios Sociais de
  Ourense.
range: Resolución
url: 'https://www.xunta.gal/dog/Publicados/2001/20010621/Anuncio9F22_gl.html'
---
<p>O punto 1º do artigo 5 do Decreto 336/1994, do 27 de outubro, polo que se desenvolve a Lei 4/1993, do 14 de abril, de servicios sociais, no relativo ós consellos de servicios sociais, establece que a duración do mandato dos vocais representativos será de catro anos, sen prexuízo da súa reelección e da posibilidade de substitución dos titulares e dos suplentes durante o dito período, por proposta da institución, asociación ou entidade.</p>
<p>Así mesmo, o artigo 15 establece que os consellos provinciais teñen iguais funcións e funcionamento que o Consello Galego de Servicios Sociais e, en concordancia co punto 3º do artigo 5, establece que os vocais do Consello Galego de Servicios Sociais serán nomeados polo presidente do consello e o nomeamento deberá publicarse no Diario Oficial de Galicia.</p>
<p>Por Resolución do 14 de de agosto de 2000, da Delegación Provincial de Ourense, noméanse os vocais titulares e suplentes do Consello Provincial de Servicios Sociais de Ourense.</p>
<p>Recibida comunicación da Deputación Provincial de Ourense, que na sesión do día 25 de maio de 2001, de acordo co punto 4º do artigo 5 do mencionado Decreto 336/1994, do 27 de outubro, acorda a substitución do suplente da dita corporación.</p>
<p>Por todo o anterior, en aplicación do disposto no artigo 5 e concordantes do Decreto 336/1994, do 27 de outubro, por proposta da Deputación Provincial de Ourense,</p>
<p>RESOLVO:</p>
<p>Substituír a José Santiago Camba Bouzas e nomear no seu posto de vocal suplente a Manuel Seoane Rodríguez en representación da Deputación Provincial de Ourense.</p>
<p>Contra esta resolución, que pon fin á vía administrativa, de acordo co artigo 109 da Lei 30/1992, do 26 de novembro, de réxime xurídico das administracións públicas e do procedemento administrativo común, poderá interporse recurso contencioso-administrativo ante a Sala do Contencioso-Admi</p>
<p>nistrativo do Tribunal Superior de Xustiza de Galicia, segundo o disposto no artigo 10 da Lei 29/1988, do 13 de xullo, reguladora da xurisdicción contencioso-administrativa, e no artigo 74 da Lei 6/1985, do 1 de xullo, do poder xudicial, no prazo de dous meses desde o día seguinte ó da súa publicación, de conformidade co artigo 46 da referida Lei 29/1988.</p>
<p>Ourense, 4 de xuño de 2001.</p>
<p>Armando González López</p>
<p>Delegado provincial de Ourense</p>

