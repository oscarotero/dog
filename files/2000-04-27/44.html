---
date: '2000-04-27'
id: 8D22
page: 6828
number: 81
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 14 de febreiro de 2000, do Xurado Provincial de Montes Veciñais en
  Man Común da Coruña, polo que se inicia a tramitación do expediente 350, de
  clasificación do monte Neixón e Vidres, pertencente ó lugar de Nine, parroquia
  de Cespón, concello de Boiro.
range: Edicto
url: 'https://www.xunta.gal/dog/Publicados/2000/20000427/Anuncio8D22_gl.html'
---
<p>Perante este Xurado Provincial de Montes Veciñais en Man Común, tramítase o expediente 350, de cla</p>
<p>sificación do monte que ten as características que se indican a continuación:</p>
<p>Denominación: Neixón e Vidres.</p>
<p>Comunidade: lugar de Nine.</p>
<p>Parroquia: Cespón.</p>
<p>Concello: Boiro.</p>
<p>Superficie: 16 ha.</p>
<p>Estremas:</p>
<p>Norte: predios particulares de Ramón Otero, Gabriel Romero e outros veciños de Nine. Leste: ría de Arousa. Sur: ría de Arousa. Oeste: ría de Arousa e predios particulares de Hdros. de José Teira, Manuel Lustres e outros veciños de Nine.</p>
<p>En virtude do acordado polo xurado, e en cumprimento da orde do instructor, do 14 de febreiro de 2000, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992 para a aplicación da citada lei, cantas persoas, organismos ou corporacións resulten interesadas poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 14 de febreiro de 2000.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>
<p>Visto e prace</p>
<p>Alfonso Vázquez-Castro Garma</p>
<p>Instructor</p>

