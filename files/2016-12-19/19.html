---
date: '2016-12-19'
id: G2410-241116-0001
page: 55054
number: 240
agency: Xulgado do Social número 1 de Santiago de Compostela
section: V. Administración de xustiza.
title: EDICTO (666/2014).
range: Edicto
url: >-
  https://www.xunta.gal/dog/Publicados/2016/20161219/AnuncioG2410-241116-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 666/2014 deste xulgado do social, seguido por instancia de Manuel Mariño López contra Talleres J. y M. Fernández, S.L., Automóviles J. y M. Fernández, S.L., Talleres Fernández Coruña, S.L., SS Fernández Concesionario, S.L., Ifer Coruña, S.L. e o Fogasa sobre ordinario, se ditou a seguinte resolución cuxa decisión expresa:</p>
    <p>«1º. Que, estimando integramente a reclamación de cantidade promovida por Manuel Mariño López en canto se dirixiu contra as empresas Talleres J. y M. Fernández, S.L., Automóviles J. y M. Fernández, S.L., SS Fernández Concesionario, S.L., Ifer Coruña, S.L. e Talleres Fernández Coruña, S.L., debo condenalas e condénoas a que, conxunta e solidariamente, lle aboen ao demandante a cantidade de 4.816,3 euros que deberá resultar incrementada co 10 % de xuro en concepto de mora computado na forma indicada no fundamento xurídico terceiro da presente resolución.</p>
    <p>2º. Que, así mesmo, debo condenar e condeno o Fondo de Garantía Salarial a estar e pasar pola condena imposta ás aludidas codemandadas.</p>
    <p>3º. Non se fai especial pronunciamento en custas.</p>
    <p>Notifíqueselles esta resolución ás partes e fágaselles saber que, contra ela, poden interpoñer recurso de suplicación, que se deberá anunciar perante este xulgado no prazo de cinco días desde a notificación da presente sentenza, e que será resolto, se é o caso, e cumpridos os trámites legais, pola Sala do Social do Tribunal Superior de Xustiza de Galicia. </p>
    <p>Así por esta miña sentenza, pronúncioo, mándoo e asínoo». </p>
    <p>Para que sirva de notificación en legal forma a Talleres J. y M. Fernández, S.L., Automóviles J. y M. Fernández, S.L., SS Fernández Concesionario, S.L., Talleres Fernández Coruña, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 24 de novembro de 2016</p>
    <footer><p>A letrada da Administración de xustiza</p></footer>

