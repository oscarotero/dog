---
date: '2022-03-01'
id: G0596-080222-0004
page: 14827
number: 41
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 7 de febreiro de 2022, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública, en concreto, dunha
  instalación eléctrica no concello do Porriño (expediente IN407A 2021/314-4).
range: Resolución
url: >-
  https://www.xunta.gal/dog/Publicados/2022/20220301/AnuncioG0596-080222-0004_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese á información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América, 38, 28028 Madrid.</p>
    <p>Denominación: LMTS e CT A Louriña.</p>
    <p>Situación: O Porriño.</p>
    <p>Características técnicas: liña de media tensión subterránea (LMTS) a 15 kV, con condutor tipo RHZ1, de 163 metros de lonxitude, con orixe no apoio A294WRTP//T16-14 da LMTA ATI727 e final no CT proxectado. Centro de transformación (CT) de 160 kVA de formigón con manobra exterior e relación de transformación 15.000/400 V. As instalacións están situadas no lugar da Louriña, no concello do Porriño (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia.</em></p>
    <p>Durante o dito período, calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 7 de febreiro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <p>Nº expediente: IN407A 2021/314-4.</p>
    <p>Denominación: LMTS e CT A Louriña.</p>
    <p>Concello: O Porriño.</p>
    <table>
     <tbody>
      <tr>
       <td rowspan="2">Nº</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titular</td>
       <td colspan="2">Apoio/CT</td>
       <td colspan="3">Afeccións</td>
      </tr>
      <tr>
       <td>nº</td>
       <td>m2</td>
       <td>ml sub.</td>
       <td>m2 aér.</td>
       <td>m2 sub.</td>
      </tr>
      <tr>
       <td>1</td>
       <td>Os Penedos</td>
       <td>Rústico</td>
       <td>36039A033006060000DQ</td>
       <td>María del Carmen González Alonso</td>
       <td>CT</td>
       <td>35,39</td>
       <td></td>
       <td></td>
       <td></td>
      </tr>
      <tr>
       <td>2</td>
       <td>Moudron</td>
       <td>Rústico</td>
       <td>36039A033005870000DR</td>
       <td>Descoñecido</td>
       <td></td>
       <td></td>
       <td>2</td>
       <td></td>
       <td>6,96</td>
      </tr>
     </tbody>
    </table>

