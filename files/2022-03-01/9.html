---
date: '2022-03-01'
id: G0597-210222-0010
page: 14810
number: 41
agency: Consellería de Facenda e Administración Pública
section: IV. Oposicións e concursos.
title: >-
  ORDE do 21 de febreiro de 2022 pola que se anuncia a convocatoria pública para
  a provisión, polo sistema de libre designación, dun posto de traballo vacante
  no organismo autónomo Escola Galega de Administración Pública.
range: Orde
url: >-
  https://www.xunta.gal/dog/Publicados/2022/20220301/AnuncioG0597-210222-0010_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei, esta consellería </p>
    <h2>DISPÓN:</h2>
    <p>Primeiro. Anunciar a convocatoria para a provisión, polo sistema de libre designación, do posto de traballo que se detalla no anexo I desta orde.</p>
    <p>Segundo. Poderán concorrer a ela os funcionarios ou funcionarias que reúnan as condicións que para o posto de traballo se sinalan no anexo I desta orde.</p>
    <p>Terceiro. As solicitudes dirixiranse á Escola Galega de Administración Pública e presentaranse obrigatoriamente por medios electrónicos no prazo de quince (15) días contados a partir do seguinte ao da publicación da convocatoria no <em>Diario Oficial de Galicia</em> conforme o modelo que se inclúe como anexo II. Para achegar a dita solicitude, está dispoñible na sede electrónica da Xunta de Galicia https://sede.xunta.gal o formulario normalizado correspondente ao procedemento administrativo PR004A, e pódese empregar para a presentación electrónica calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365).</p>
    <p>De conformidade co artigo 68.4 da Lei 39/2015, do 1 de outubro, do procedemento administrativo común das administracións públicas, se algunha das persoas interesadas presenta a súa solicitude presencialmente, requiriráselle para que a emende a través da súa presentación electrónica. Para estes efectos, considerarase como data de presentación da solicitude aquela en que fose realizada a emenda. </p>
    <p>Cuarto. As persoas aspirantes deberán achegar coa petición un currículo e xustificar, mediante certificación ou copia electrónica auténtica dos documentos acreditativos, os méritos que aleguen.</p>
    <p>Os méritos alegados e non probados segundo se indica no parágrafo anterior non se terán en conta.</p>
    <p>Quinto. No caso de resultar seleccionado para ocupar o posto de traballo persoal funcionario doutras administracións públicas, requirirase o informe favorable do órgano competente da súa administración de procedencia, considerándose neste sentido de non emitirse no prazo de quince (15) días, tal como dispón o artigo 67 do Real decreto 364/1995, do 10 de marzo. Unha vez autorizado o seu traslado a esta administración, procederase a adxudicarlle o posto para o cal foi seleccionado.</p>
    <p>Se no prazo de dous (2) meses a partir da publicación da resolución no <em>Diario Oficial de Galicia</em> o/a funcionario/a seleccionado/a non puidese incorporase ao posto de traballo por non atoparse resolto o seu traslado á Comunidade Autónoma de Galicia, considerase deserto o posto e poderase proceder de novo á súa provisión.</p>
    <p>Sexto. Esta convocatoria será resolta pola Consellería de Facenda e Administración Pública. A resolución publicarase no <em>Diario Oficial de Galicia</em> e, se se considera oportuno, poderá declararse deserto o posto.</p>
    <p>Sétimo. O prazo de toma de posesión do novo destino será de tres (3) días hábiles se non implica cambio de residencia ou de sete (7) días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte (20) días hábiles.</p>
    <p>O prazo de toma de posesión comezará a contar a partir do día seguinte ao do cesamento, que se deberá efectuar na data que se determine xustificadamente mediante orde da persoa titular da consellería convocante publicada no <em>Diario Oficial de Galicia</em>, ou desde a data en que se comunique a resolución do traslado á Comunidade Autónoma, para o caso de funcionarios doutras administracións públicas. Se a resolución comporta o reingreso ao servizo activo, o prazo de toma de posesión deberá computarse desde a dita data. </p>
    <p>Oitavo. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante o conselleiro de Facenda e Administración Pública, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente no prazo de dous (2) meses contados a partir da mesma data, conforme a Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 21 de febreiro de 2022</p>
    <footer><p>O conselleiro de Facenda e Administración Pública<br>P.D. (Orde do 15.12.2021; DOG núm. 246, do 24 de decembro)<br>Jorge Atán Castro<br>Secretario xeral técnico e do Patrimonio</p></footer>
    <h2>ANEXO I</h2>
    <p>Denominación: secretario/a director/a.</p>
    <p>Código do posto: PR.O10.00.000.15770.001.</p>
    <p>Nivel: 18.</p>
    <p>Complemento específico: 6.996,92 euros.</p>
    <p>Subgrupo: C1-C2.</p>
    <p>Corpo ou escala: xeral.</p>
    <p>Tipo de adscrición: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Formación específica: 020 coñecemento informática a nivel usuario (mérito). 641 para persoal doutra administración, curso de iniciación ao galego (R.I.).</p>
    <p>Centro directivo ou dependencia: Escola Galega de Administración Pública.</p>
    <p>Localidade: Santiago de Compostela.</p>

