---
date: '2019-12-10'
id: G0003-271119-0004
page: 52365
number: 234
agency: Servizo Galego de Saúde
section: IV. Oposicións e concursos.
title: >-
  ANUNCIO do 13 de novembro de 2019, da Xerencia da Área Sanitaria de Pontevedra
  e O Salnés, polo que se resolve a convocatoria pública para a provisión de
  dous postos de xefatura de grupo de persoal de xestión e servizos de Atención
  Primaria.
range: Anuncio
url: >-
  https://www.xunta.gal/dog/Publicados/2019/20191210/AnuncioG0003-271119-0004_gl.html
---
<p>Mediante a Resolución do 16 de xullo de 2019, da Xerencia da Área Sanitaria de Pontevedra e O Salnés (DOG núm. 154, do 14 de agosto) convocouse a provisión, polo sistema de concurso de méritos, de dous postos de xefatura de grupo de persoal de xestión e servizos de Atención Primaria (Distrito Sanitario Pontevedra e Distrito Sanitario O Salnés).</p>
    <p>En virtude das competencias atribuídas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG núm. 204, do 25 de outubro) esta xerencia</p>
    <h2>RESOLVE:</h2>
    <p>Primeiro Adxudicarlles os dous postos de xefatura de grupo de persoal de xestión e servizos de Atención Primaria aos aspirantes que acadaron a maior puntuación:</p>
    <p>Jácome Varela, Bernardo, ***0408**, Distrito Sanitario Pontevedra.</p>
    <p>Roibas Vázquez, José Manuel, ***7532**, Distrito Sanitario O Salnés.</p>
    <p>(*) Ocúltase parcialmente o número do DNI para preservar os datos de carácter persoal, de acordo coa Lei orgánica 15/1999, do 13 de decembro.</p>
    <p>Segundo. O/a aspirante deberá cesar na praza que desempeñe dentro dos tres días hábiles seguintes a aquel en que se publique a resolución no <em>Diario Oficial de Galicia</em>. </p>
    <p>A toma de posesión do posto de traballo adxudicado deberase efectuar dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, e os correspondentes haberes percibirase de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p>Terceiro. O/a aspirante seleccionado/a obterá un nomeamento para o desempeño do posto por un período inicial de catro anos de duración. Antes da finalización do referido período, o/a profesional seleccionado/a será avaliado/a para os efectos da súa prórroga, por idéntico período, ou remoción. Neste último caso, darase previamente audiencia ao/á interesado/a.</p>
    <p>Cuarto. Contra esta resolución poderase interpoñer recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da publicación desta resolución, segundo o establecido nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 13 de novembro de 2019</p>
    <footer><p>José Ramón Gómez Fernández<br>Xerente da Área Sanitaria de Pontevedra e O Salnés</p></footer>

