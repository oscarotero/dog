---
date: '2019-12-10'
id: CA01-031219-0001
page: 52363
number: 234
agency: Consellería de Facenda
section: IV. Oposicións e concursos.
title: >-
  RESOLUCIÓN do 29 de novembro de 2019, do tribunal designado para xulgar o
  proceso selectivo para o ingreso, pola quenda de promoción interna, no corpo
  de xestión da Administración xeral da Comunidade Autónoma de Galicia, subgrupo
  A2, escala de xestión de sistemas de informática, convocado pola Orde do 1 de
  marzo  de 2019 (Diario Oficial de Galicia número 48, do 8 de marzo), pola que
  se fan públicos varios acordos.
range: Resolución
url: >-
  https://www.xunta.gal/dog/Publicados/2019/20191210/AnuncioCA01-031219-0001_gl.html
---
<p>Nas sesións que tiveron lugar os días 12 e 14 de novembro de 2019, o tribunal nomeado pola Orde do 1 de marzo de 2019 (DOG núm. 48, do 8 de marzo), modificada pola Orde do 12 de marzo de 2019 (DOG núm. 51, do 13 de marzo), encargado de cualificar o proceso selectivo para o ingreso, pola quenda de promoción interna, no corpo de xestión da Administración xeral da Xunta de Galicia, subgrupo A2, escala de xestión de sistemas de informática, e de conformidade co disposto nas bases da convocatoria, adoptou os seguintes acordos:</p>
    <p>Primeiro. Anular, con base nas alegacións presentadas, as preguntas número 13, 40 e 93, que pasan a ser substituídas polas preguntas de reserva número 91 e 92.</p>
    <p>Segundo. Cambiar a resposta da pregunta 7, que pasa da resposta d) á c); da pregunta 26, que pasa da resposta b) á c); da pregunta 48, que pasa da resposta b) á d), e da pregunta 66, que pasa da resposta d) á b). </p>
    <p>Terceiro. Desestimar na súa totalidade as restantes reclamacións e alegacións presentadas.</p>
    <p>Cuarto. De conformidade co disposto na base II.1.1.1 da convocatoria, superaron o primeiro exercicio do proceso selectivo as persoas aspirantes que obtiveron unha puntuación mínima de quince (15) puntos, fixándose en 30,666 a puntuación directa para acadar a dita puntuación, unha vez feitas as deducións previstas na dita base da convocatoria.</p>
    <p>Quinto. Realizar os trámites oportunos para publicar as puntuacións obtidas polas persoas aspirantes que se presentaron ao primeiro exercicio do proceso selectivo para o ingreso, pola quenda de promoción interna, no corpo de xestión da Administración xeral da Xunta de Galicia, subgrupo A2, escala de xestión de sistemas de informática, no lugar onde se realizou o exercicio, no taboleiro de anuncios do Servizo de Información e Atención ao Cidadán da Vicepresidencia e Consellería de Presidencia, Administracións Públicas e Xustiza, e na páxina web da Xunta de Galicia (funcionpublica.xunta.es).</p>
    <p>Sexto. De acordo co disposto na base II.1.2.8 da orde da convocatoria, as persoas aspirantes poderán presentar as alegacións que consideren oportunas en relación coas puntuacións no prazo de dez (10) días hábiles contados desde o seguinte ao da publicación desta resolución no <em>Diario Oficial de Galicia</em>.</p>
    <p>Sétimo. Segundo a base II.1.1.3, os documentos que xustifiquen as exencións do terceiro exercicio (orixinais ou fotocopias cotexadas) deberán ser presentados polas persoas aspirantes que superen o primeiro exercicio e que non figuren na listaxe publicada pola Dirección Xeral da Función Pública no portal web corporativo funcionpublica.xunta.gal, no prazo de dez (10) días hábiles contados desde o día seguinte ao da publicación desta resolución no <em>Diario Oficial de Galicia</em>.</p>
    <p>Oitavo. De conformidade coa base III.13 da orde da convocatoria, contra este acordo poderase interpoñer recurso de alzada ante o conselleiro de Facenda nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións publicas.</p>
    <p>Santiago de Compostela, 29 de novembro de 2019</p>
    <footer><p>Breogán Cinza Cabarcos<br>Presidente do tribunal</p></footer>

