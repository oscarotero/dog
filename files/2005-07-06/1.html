---
date: '2005-07-06'
page: 12
number: 129
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 189/2005, do 23 de xuño, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de trazado acondicionamento da estrada PO-401. Treito:
  Filgueira-límite provincia. Clave: PO/01/077.01.
range: Decreto
---
<p>Con data do 20 de xaneiro de 2003 o director xeral de Obras Públicas, por delegación do vicepresidente primeiro e conselleiro de Política Territorial, Obras Públicas e Vivenda aprobou o proxecto de trazado acondicionamento da estrada PO-401. Treito: Filgueira-límite provincia. Clave: PO/01/077.01.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectuar a declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración pola súa incidencia na seguridade vial, posto que o trazado existente é moi sinuoso, con calzada estreita e pouca visibilidade, o que representa un gran perigo para os vehículos que circulan por ela.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación con previsto no artigo 16 da Lei 4/1994, do 14 de setembro, de estradas de Galicia, por proposta do vicepresidente primeiro e conselleiro de Política Territorial, Obras Públicas e Vivenda e logo de deliberación do Consello da Xunta de Galiciana súa reunión do día vinte e tres de xuño de dous mil cinco,</p>
<p>DISPOÑO:</p>
<p>Artigo único.-Declarar a utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de trazado acondicionamento da estrada PO-401. Treito: Filgueira-límite provincia. Clave: PO/01/077.01.</p>
<p>Santiago de Compostela, vinte e tres de xuño de dous mil cinco.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijoo</p>
<p>Vicepresidente primeiro e conselleiro de Política</p>
<p>Territorial, Obras Públicas e Vivenda</p>

