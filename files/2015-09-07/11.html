---
date: '2015-09-07'
id: CA01-310815-0002
page: 36090
number: 170
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 27 de agosto de 2015, da Dirección Xeral da Función Pública, polo
  que se notifica a resolución ditada na solicitude de compatibilidade formulada
  por Catalina Carolina Montesinos Domínguez.
range: Anuncio
url: >-
  https://www.xunta.gal/dog/Publicados/2015/20150907/AnuncioCA01-310815-0002_gl.html
---
<p>Con data do 20.7.2015, o director xeral da Función Pública, en uso da competencia delegada polo conselleiro de Facenda en virtude da Orde do 8 de xullo de 2013 (DOG núm. 136, do 18 de xullo), no seu artigo 3.e), ditou resolución pola que se denega a solicitude de compatibilidade presentada por Catalina Carolina Montesinos Domínguez.</p>
    <p>Logo de tentar, dúas veces, a notificación da citada resolución a través do servizo de Correos no domicilio indicado pola interesada para os efectos de notificación, esta non se puido practicar, e foron devoltas polo dito servizo, por «non retirado», tras os dous intentos en que consta «ausente na repartición».</p>
    <p>Polo exposto, esta dirección xeral, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio notifica a Catalina Carolina Montesinos Domínguez a resolución antes referida.</p>
    <p>A interesada pode recoller a notificación da resolución mediante comparecencia nas dependencias da Oficina de Incompatibilidades e Boas Prácticas da Dirección Xeral da Función Pública (Edificio Administrativo San Caetano, s/n, 1-3º, Santiago de Compostela), das 9.00 ás 14.00 horas, no prazo de dez días contados a partir do seguinte ao da publicación deste anuncio no BOE.</p>
    <p>Contra a referida resolución, que pon fin á vía administrativa, poderá interpoñer a interesada recurso de reposición, ante a Consellería de Facenda, no prazo dun mes, ou directamente recurso contencioso-administrativo, ante o xulgado do contencioso-administrativo da circunscrición en que teña o seu enderezo ou no de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados en ambos os casos a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que a interesada compareza.</p>
    <p>Santiago de Compostela, 27 de agosto de 2015</p>
    <footer><p>José María Barreiro Díaz<br>Director xeral da Función Pública</p></footer>

