---
date: '2019-09-25'
id: G0181-160919-0001
page: 42575
number: 182
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 6 de setembro de 2019, do Servizo Provincial de Pontevedra, pola
  que se sinala a data para o levantamento de actas previas á ocupación dos bens
  e dereitos afectados polas obras do proxecto de actualización do proxecto de
  construción de reforma da mellora da seguridade viaria na PO-308 (punto
  quilométrico 12+400 ao 15+400), coa clave PO/13/102.06.1, no concello de
  Sanxenxo.
range: Resolución
url: >-
  https://www.xunta.gal/dog/Publicados/2019/20190925/AnuncioG0181-160919-0001_gl.html
---
<p>O artigo 28 do vixente Estatuto de autonomía de Galicia establece no seu número 2 a competencia da Comunidade Autónoma galega no desenvolvemento lexislativo e execución da lexislación do Estado en materia de expropiación forzosa.</p>
    <p>Con data do 14 de febreiro de 2019, a Xunta de Galicia procedeu á declaración de utilidade pública e urxente ocupación dos bens e dereitos afectados polo proxecto de actualización do proxecto de construción de reforma da mellora da seguridade viaria na PO-308 (p.q. 12+400 ao 15+400), coa clave PO/13/102.06.1, no concello de Sanxenxo, mediante o Decreto 7/2019, publicado no Diario Oficial de Galicia do 1 de marzo.</p>
    <p>A tramitación do expediente expropiatorio débese axustar ao disposto no artigo 52 da vixente Lei de expropiación forzosa, do 16 de decembro de 1954, e 56 e seguintes do seu regulamento, do 26 de abril de 1957.</p>
    <p>En consecuencia, este servizo, en virtude da competencia delegada mediante a Orde do 7 de setembro de 2017 sobre delegación de competencias no secretario xeral técnico e noutros órganos e entidades públicas adscritos a esta consellería, publicada no DOG nº 179, do 20 de setembro, resolveu convocar os titulares de bens e dereitos afectados que figuran na relación exposta no taboleiro de anuncios do Concello de Sanxenxo, para que comparezan no lugar, na data e horas que se detallan a continuación, co fin de proceder ao levantamento das actas previas á ocupación nas cales se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Sanxenxo.</p>
    <p>Lugar: salón de plenos do Concello de Sanxenxo (rúa Consistorio, 4-6).</p>
    <p>Data: 29 de outubro de 2019, das 10.00 ás 14.00 horas.</p>
    <p>A relación de titulares cos bens e dereitos afectados, así como o plano parcelario correspondente, estarán expostos no Concello de Sanxenxo e no Servizo Provincial da Axencia Galega de Infraestruturas de Pontevedra (avenida María Victoria Moreno, 43-1º, 36003 Pontevedra), e publicarase na seguinte ligazón da páxina web da consellería:</p>
    <p>https://infraestruturasemobilidade.xunta.gal/avisos?p_p_id=ipecos_opencms_portlet_INSTANCE_Ps5C&amp;p_p_lifecycle=0&amp;p_p_state=normal&amp;p_p_col_id=column-1&amp;p_p_col_count=1&amp;_ipecos_opencms_portlet_INSTANCE_Ps5C_content=%2Fopencms%2FPortal-Web%2FContidos%2FAviso%2Faviso_0116.html</p>
    <p>Así mesmo, realizarase a convocatoria aos interesados ao levantamento das actas previas mediante notificación individual.</p>
    <p>Ao dito acto deberán acudir os titulares afectados, persoalmente ou ben representados pola persoa debidamente autorizada para actuar no seu nome, e achegar os documentos acreditativos da súa titularidade, documento nacional de identidade e o último recibo da contribución, así como certificado de conta con códigos IBAN e BIC, co fin de proceder aos sucesivos pagamentos que sexan procedentes mediante transferencia bancaria. Poderán ir acompañados, pola súa conta, se o consideran oportuno, de peritos ou notario.</p>
    <p>Pontevedra, 6 de setembro de 2019</p>
    <footer><p>Fausto Núñez Vilar<br>Xefe do Servizo Provincial de Pontevedra</p></footer>

