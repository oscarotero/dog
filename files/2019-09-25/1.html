---
date: '2019-09-25'
id: G0244-160919-0003
page: 42334
number: 182
agency: >-
  Vicepresidencia e Consellería de Presidencia, Administracións Públicas e
  Xustiza
section: II. Autoridades e persoal. b) Nomeamentos.
title: >-
  ORDE do 9 de setembro de 2019 pola que se dispón o cesamento e o nomeamento
  dos membros da Comisión de Docencia e Investigación no Instituto de Medicina
  Legal de Galicia.
range: Orde
url: >-
  https://www.xunta.gal/dog/Publicados/2019/20190925/AnuncioG0244-160919-0003_gl.html
---
<p>De conformidade coa previsión establecida polo artigo 479.4 da Lei orgánica 6/1985, do 1 de xullo, do poder xudicial; o Real decreto 1704/2004, do 16 de xullo, determinou a sede do Instituto de Medicina Legal de Galicia (Imelga), que foi creado e regulado polo Decreto 119/2005, do 6 de maio.</p>
    <p>O citado decreto configura o Imelga como un órgano técnico ao servizo da Administración de xustiza que ten como función auxiliar os xulgados, tribunais, fiscalías e oficinas do Rexistro Civil en materia de medicina forense e prevé, no seu artigo 10, que, por proposta do seu Consello de Dirección se poderá crear unha Comisión de Docencia e Investigación, que define como aquel órgano superior de asesoramento en materia de formación, docencia e investigación que terá a súa sede en Santiago de Compostela. Establece, así mesmo, que a Presidencia da dita comisión corresponderá a unha persoa que sexa catedrática ou profesora universitaria e que estará integrada por tres persoas catedráticas ou profesoras universitarias, por tres persoas médicas forenses designadas tras proposta do Consello de Dirección e pola persoa que ocupe a Dirección do Instituto, que serán nomeadas, coa excepción deste último membro, mediante orde da consellería competente por razón da materia por un período de catro anos.</p>
    <p>A creación do dito órgano, así como o nomeamento dos seus membros, realizouse mediante a Orde do 10 de febreiro de 2015 pola que se constitúe a Comisión de Docencia e Investigación no Instituto de Medicina Legal de Galicia e se nomean os seus membros.</p>
    <p>Expirado o prazo de catro anos de duración do mandato establecido polo artigo 10 do Decreto 119/2005, do 6 de maio, e concorrendo, polo tanto, causa de cesamento dos membros da Comisión de Docencia e Investigación, débese proceder á renovación ou nomeamento de novos membros. </p>
    <p>Por tanto, unha vez realizada a preceptiva proposta de designación polo Consello de Dirección do Imelga, de acordo co disposto no artigo 10 do citado Decreto 119/2005, do 6 de maio, e no exercicio das competencias atribuídas polo Decreto 74/2018, do 5 de xullo, que establece a estrutura orgánica da Vicepresidencia e Consellería de Presidencia, Administracións Públicas e Xustiza,</p>
    <h2>DISPOÑO:</h2>
    <p>Primeiro</p>
    <p>O cesamento como membro da Comisión de Docencia e Investigación do Instituto de Medicina Legal de Galicia de Tomás García-Caballero Parada, catedrático da Universidade de Santiago de Compostela.</p>
    <p>Segundo</p>
    <p>O nomeamento como membro da Comisión de Docencia e Investigación do Instituto de Medicina Legal de Galicia de María Sol Rodríguez Calvo, catedrática da Universidade de Santiago de Compostela.</p>
    <p>Terceiro</p>
    <p>A renovación da presidenta e dos seguintes membros da Comisión de Docencia e Investigación do Instituto de Medicina Legal de Galicia:</p>
    <p>Presidenta: </p>
    <p>María Victoria Lareu Huidobro, catedrática da Universidade de Santiago de Compostela.</p>
    <p>Vogais: </p>
    <p>Ana Bermejo Barrera, catedrática da Universidade de Santiago de Compostela.</p>
    <p>José Luis Cascallana Álvarez, médico forense do Imelga.</p>
    <p>Eduardo Costas Costas, médico forense do Imelga.</p>
    <p>Marta Medrano Varela, médica forense do Imelga.</p>
    <p>Beatriz Otero Abadín, directora do Imelga, por razón do seu cargo.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 9 de setembro de 2019</p>
    <footer><p>Alfonso Rueda Valenzuela<br>Vicepresidente e conselleiro de Presidencia,<br>Administracións Públicas e Xustiza</p></footer>

