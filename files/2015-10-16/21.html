---
date: '2015-10-16'
id: CA02-290915-0005
page: 40354
number: 198
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 14 de setembro de 2015, da Secretaría Xeral de Calidade e
  Avaliación Ambiental, polo que se somete a información pública a solicitude de
  modificación substancial da autorización ambiental integrada para a planta de
  tratamento de residuos Marpol tipo C e aceites usados que Ingaroil, S.L. posúe
  no concello das Somozas (A Coruña) (expediente 2015-IPPC-M-1).
range: Anuncio
url: >-
  https://www.xunta.gal/dog/Publicados/2015/20151016/AnuncioCA02-290915-0005_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), faise público que por espazo de vinte (20) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– «Proxecto básico de solicitude de modificación substancial da autorización ambiental integrada para a planta de tratamento de residuos Marpol tipo C e aceites usados das Somozas. Maio de 2015».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 14 de setembro de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2015-IPPC-M-1.</p>
    <p>Peticionaria: Ingaroil, S.L. </p>
    <p>Domicilio social: avda. de Santiago, nº 23, 15840 Santa Comba, A Coruña.</p>
    <p>Localización da instalación: Parque Empresarial As Somozas, As Somozas, A Coruña.</p>
    <p>Actividade: ampliación da capacidade de almacenamento da planta de tratamento de residuos Marpol tipo C e aceites usados.</p>
    <p>Descrición: a actividade da planta consiste no tratamento de residuos Marpol tipo C e aceites usados, mediante un pretatamento de filtración, decantación e centrifugación e un tratamento no evaporador-condesador, obtendo tras paso por centrifugación un produto combustible «simil gasóleo», e obtendo, tras paso dos gases incondensables por un separador un subproduto «combustible lixeiro» utilizado na propia instalación. A planta considera como unha actividade opcional producir enerxía mediante dezaseis grupos motores-xeradores alimentados polo combustible simil gasóleo. A planta modificarase para aumentar a súa capacidade de almacenamento, implantando dous novos depósitos de almacenamento de 1.000 m3 cada un. Esta implantación leva consigo unha serie de pequenas modificacións auxiliares, como son a construción dun novo cubeto (III), a adecuación da zona de limpeza e lavada de camións cisterna, a formación dunha coieira, a modificación e ampliación da vía de circulación, a ampliación da praia de carga e descarga de camións cisterna, e a ampliación e adecuación das medidas de protección ante incendios. </p>
    <p>Verteduras: existen dúas redes separadas de augas residuais. Unha recolle as augas fecais e pluviais, que se conectan sen tratamento previo á rede de sumidorios municipal. Outra recolle as verteduras accidentais, as augas residuais de proceso e as augas de limpeza das instalacións, que van a unha balsa separadora de fases, cuxa auga resultante, mesturada con lodos de hidrocarburos, é entregada a xestor autorizado.</p>

