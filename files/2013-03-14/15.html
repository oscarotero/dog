---
date: '2013-03-14'
id: G0170-220213-0002
page: 7679
number: 52
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (818/2012).
range: Edicto
url: >-
  https://www.xunta.gal/dog/Publicados/2013/20130314/AnuncioG0170-220213-0002_gl.html
---
<p>Marta Yanguas del Valle, secretaria xudicial de reforzo do Xulgado do Social número 2 da Coruña, fai saber que no procedemento de despedimento 818/2012, seguido neste xulgado, se ditou sentenza cuxo encabezamento e resolución son como segue:</p>
    <p>«Sentenza 915/2012.</p>
    <p>A Coruña, 21 de decembro de 2012</p>
    <p>Ana Rodríguez Piorno, maxistrada xuíza do Xulgado do Social número 2 (reforzo) da Coruña, ditou esta resolución nos autos de procedemento sobre despedimento 818/2012, en que foi demandante Gumersindo Díaz Gallego, representado polo letrado Sr. Pena Díaz, e demandada a empresa Industrias Caamaño, S.L.U. Da mesma maneira foi citado o Fondo de Garantía Salarial. </p>
    <p>Dispoño que debo estimar e estimo a demanda interposta por Gumersindo Díaz Gallego contra a empresa Industrias Caamaño, S.L.U. e, en consecuencia, declaro improcedente a extinción do contrato laboral do demandante e condeno a empresa demandada a que, no prazo de cinco días desde a notificación desta sentenza, opte entre a readmisión do traballador nas mesmas condicións que rexían no momento de se producir o despedimento, así como ao aboamento dos salarios de tramitación que, desde a data do despedimento ata a desta sentenza, ascenden á cantidade de 9.490,19 euros, aos cales se lles deberán engadir os que se devindiquen ata a súa notificación, a razón de 53,01 euros diarios, e a extinción da relación laboral, con aboamento ao traballador da cantidade de 27.989,28 euros, en concepto de indemnización.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto da condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Inscríbase no libro de rexistro da súa clase.</p>
    <p>Así o pronuncio, mando e asino».</p>
    <p>E para que lle sirva de notificación en legal forma a Industrias Caamaño, S.L.U., en ignorado paradoiro, expídese este edicto para a súa inserción no <em>Diario Oficial de Galicia</em>.</p>
    <p>A Coruña, 18 de febreiro de 2013</p>
    <footer><p>A secretaria xudicial</p></footer>

