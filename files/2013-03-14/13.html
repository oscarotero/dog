---
date: '2013-03-14'
id: G2358-210213-0002
page: 7677
number: 52
agency: Xulgado do Social número 1  de Lugo
section: V. Administración de xustiza.
title: EDICTO (942/2012).
range: Edicto
url: >-
  https://www.xunta.gal/dog/Publicados/2013/20130314/AnuncioG2358-210213-0002_gl.html
---
<p>Rafael González Alió, secretario xudicial do Xulgado do Social número 1 de Lugo, fago saber que no procedemento 942/2012 deste xulgado do social, seguido por instancia de Yolanda Fontal Busto contra Erasmo Pérez González sobre despedimento, se ditou sentenza coa seguinte resolución:</p>
    <p>Que, estimando a demanda interposta por Yolanda Fontal Busto contra a empresa Erasmo Pérez González, debo declarar e declaro improcedente o despedimento da demandante con efectos do 15 de setembro de 2012 e, en consecuencia, condeno a empresa demandada a que, no prazo de cinco días desde a notificación desta resolución, opte entre a readmisión da demandante nas mesmas condicións que rexían antes do despedimento ou o aboamento dunha indemnización equivalente a 511,83 euros e, no caso de readmisión, a lle aboar á traballadora os salarios de tramitación en contía de 31,02 euros diarios. De non optar entre readmisión ou indemnización, enténdese que procede a primeira. Condénase a empresa demandada ao aboamento das custas procesuais e absólvese o Fogasa, sen prexuízo da ulterior responsabilidade que lle poida corresponder nos casos legalmente previstos.</p>
    <p>Notifíquese esta sentenza aos representantes legais das partes, coa advertencia de que contra ela cabe interpor recurso de suplicación ante a Sala do Social do Tribunal Superior de Xustiza de Galicia, dentro dos cinco días seguintes ao da súa notificación, por medio deste xulgado, ante o cal deberá ser anunciado tal propósito mediante comparecencia ou por escrito, e cos demais requisitos exixidos no artigo 191 e seguintes da Lei reguladora da xurisdición social.</p>
    <p>E para que lle sirva de notificación en legal forma a Erasmo Pérez González, en ignorado paradoiro, expido e asino este edicto.</p>
    <p>Lugo, 20 de febreiro de 2013</p>
    <footer><p>O secretario xudicial</p></footer>

