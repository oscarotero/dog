---
date: '2014-03-20'
id: G1342-130314-0007
page: 12020
number: 55
agency: Consorcio Galego de Servizos de Igualdade e Benestar
section: VI. Anuncios. c) Outros anuncios.
title: >-
  RESOLUCIÓN do 12 de marzo de 2014 pola que se anuncia a licitación, polo
  procedemento aberto multicriterio, tramitación ordinaria e anticipada de
  gasto, para a contratación da obra de construción dunha residencia e centro de
  día no concello de Foz, cofinanciada nun 80 % polo Fondo Europeo de
  Desenvolvemento Rexional (Feder) no marco do programa operativo Feder Galicia
  2007-2013, eixe 6, tema prioritario 79.
range: Resolución
url: >-
  https://www.xunta.gal/dog/Publicados/2014/20140320/AnuncioG1342-130314-0007_gl.html
---
<p>O Consorcio Galego de Servizos de Igualdade e Benestar, unha vez cumpridos os trámites administrativos correspondentes, resolve anunciar a seguinte contratación: </p>
    <p>1. Entidade adxudicadora.</p>
    <p>a) Organismo: Consorcio Galego de Servizos de Igualdade e Benestar.</p>
    <p>b) Número de expediente: CGSIB/OBR/001/14.</p>
    <p>2. Obxecto do contrato.</p>
    <p>Descrición do obxecto: contratación dunha obra de construción dunha residencia e centro de día no concello de Foz.</p>
    <p>a) Lugar de execución: Galicia.</p>
    <p>b) Prazo de execución: 18 meses.</p>
    <p>3. Tramitación, procedemento e forma de adxudicación.</p>
    <p>a) Tramitación: ordinaria e anticipada de gasto.</p>
    <p>b) Procedemento: aberto.</p>
    <p>c) Forma: multicriterio.</p>
    <p>4. Orzamento base de licitación.</p>
    <p>Importe total: 2.225.504,78 euros, IVE incluído.</p>
    <p>5. Garantías.</p>
    <p>a) Provisional: non se exixe.</p>
    <p>b) Definitiva: si (5 % do orzamento da adxudicación, excluído o IVE).</p>
    <p>6. Obtención de documentación e información.</p>
    <p>a) Entidade: Rexistro do Consorcio Galego de Servizos de Igualdade e Benestar.</p>
    <p>b) Domicilio: rúa Amor Ruibal nº 30-32, baixo.</p>
    <p>c) Localidade e código postal: Santiago de Compostela 15702.</p>
    <p>d) Teléfono de información: 981 56 87 05.</p>
    <p>e) Telefax: 981 56 88 53.</p>
    <p>f) Data límite de obtención de documentos e información: ata rematar o prazo de presentación de proposicións.</p>
    <p>Tamén se poderán obter os pregos relativos a esta contratación no seguinte enderezo da internet: http://www.igualdadebenestar.org</p>
    <p>7. Requisitos específicos do/da contratista.</p>
    <p>a) Clasificación: grupo c, subgrupos 2 e 4, categoría e. </p>
    <p>8. Presentación de ofertas ou das solicitudes de participación:</p>
    <p>a) Data límite de presentación: as 14.00 horas do vixésimo sexto (26º) día natural, contado desde o día seguinte ao da publicación deste anuncio no <em>Diario Oficial de Galicia</em>. Se coincide en sábado ou festivo, pasará ás 14.00 horas do seguinte día hábil.</p>
    <p>b) Documentación que se ten que presentar: a que figura na cláusula 8ª do prego de cláusulas administrativas particulares e debe figurar no exterior dos sobres o CIF de quen licita. No caso de se tratar de persoas inscritas no Rexistro de Contratistas, indicarase no exterior do sobre A o número do dito rexistro.</p>
    <p>c) Lugar de presentación:</p>
    <p>1) Entidade: Rexistro do Consorcio Galego de Servizos de Igualdade e Benestar.</p>
    <p>2) Domicilio: rúa Amor Ruibal nº 30-32, baixo.</p>
    <p>3) Localidade e código postal: Santiago de Compostela 15702.</p>
    <p>d) Prazo durante o que a persoa que licita estará obrigada a manter a súa oferta: ver prego.</p>
    <p>e) Admisión de variantes: non se admiten.</p>
    <p>9. Apertura de ofertas.</p>
    <p>a) Entidade: Consorcio Galego de Servizos de Igualdade e Benestar.</p>
    <p>b) Domicilio: rúa Amor Ruibal nº 30-32, baixo.</p>
    <p>c) Localidade: Santiago de Compostela (A Coruña).</p>
    <p>d) Data: a apertura en acto público do sobre B terá lugar na sala de xuntas do Consorcio o 29 de abril de 2014, ás 10.00 horas, e do sobre C na data e hora que se lles notificará aos licitadores, por fax ou calquera outro medio admitido, e publicarase no perfil do contratante con dous días hábiles de antelación á súa realización.</p>
    <p>10. Subcontratación. </p>
    <p>a) As prestacións parciais que poderá subcontratar o adxudicatario non excederán o 60 % do importe da adxudicación. </p>
    <p>b) Deberáselle notificar ao Consorcio a identidade das subcontratas que participen no contrato, así como o xustificante de cumprimento dos pagamentos que se lles farán nos prazos legalmente dispostos. </p>
    <p>11. Outras informacións. </p>
    <p>– Apertura do sobre A: terá lugar en acto previo á comprobación da documentación xeral, segundo se especifica no prego de cláusulas administrativas particulares.</p>
    <p>– Criterios de valoración: os que se enumeran coas súas valoracións nos pregos e no perfil do contratante.</p>
    <p>– Apertura dos sobres B e C: a apertura do sobre B e a súa valoración realizarase con anterioridade á apertura e valoración do sobre C. No caso de que a apertura do sobre B se atrase, farase pública a nova data mediante notificación por fax aos licitadores presentados e no perfil do contratante.</p>
    <p>12. Gastos dos anuncios: os anuncios desta licitación serán por conta da persoa adxudicataria.</p>
    <p>Santiago de Compostela, 12 de marzo de 2014</p>
    <footer><p>Roberto Rodríguez Martínez<br>Xerente do Consorcio Galego de Servizos de Igualdade e Benestar</p></footer>

