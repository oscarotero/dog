---
date: '2020-08-10'
id: C141-240720-0001
page: 31797
number: 159
agency: Portos de Galicia
section: VI. Anuncios. a) Administración autonómica.
title: >-
  CÉDULA do 20 de xullo de 2020 pola que se notifica acordo de inicio de
  procedemento para a declaración de abandono da embarcación Rey Novo, no porto
  de Ribeira.
range: Cédula
url: >-
  https://www.xunta.gal/dog/Publicados/2020/20200810/AnuncioC141-240720-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro (BOE número 236, do 2 de outubro), do procedemento administrativo común das administracións públicas, notifícase a Ángel Rey Parada, con DNI ***7967**, mediante a publicación no <em>Boletín Oficial del Estado</em>, o Acordo do 19 de xuño de 2020, da Presidencia da entidade pública Portos de Galicia, que inicia procedemento para a declaración de abandono da embarcación, de nome Rey Novo e folio 3ª-VILL-1-4390, amarrada no porto de Ribeira, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>O acordo emítese por atoparse a embarcación amarrada no porto de Ribeira en estado de abandono sen actividade nin mantemento ningún desde hai máis dun ano e sen aboar taxas, con base no establecido no artigo 128 da Lei 6/2017, do 12 de decembro (DOG número 236, do 14 de decembro), de portos de Galicia.</p>
    <p>O órgano competente para a resolución deste procedemento é a presidenta de Portos de Galicia, en virtude das competencias conferidas polo artigo 12.3, letras a) e l), da Lei 6/2017, de portos de Galicia.</p>
    <p>A instrución do procedemento recae en Jesús Javier Fernández Barro, xefe da División Xurídica de Portos de Galicia, sendo o seu réxime de recusación o consignado no artigo 24 da Lei 40/2015, do 1 de outubro (BOE número 236, do 2 de outubro), de réxime xurídico do sector público.</p>
    <p>Outórgase ao propietario da embarcación un prazo máximo de dez (10) días para formular alegacións.</p>
    <p>Advírtese que, de acordo coa normativa máis arriba citada, chegado o termo de declarar ao buque abandonado, este pasará a ser propiedade de Portos de Galicia, o que non impedirá que todos os custos de tramitación ou que xeren as actuacións que se deben realizar sobre o buque sexan pola conta do anterior propietario.</p>
    <p>Para o seu exame, o expediente atópase nas dependencias dos servizos centrais de Portos de Galicia en Área Central, praza de Europa, 5-A, 6º, Santiago de Compostela.</p>
    <p>Santiago de Compostela, 20 de xullo de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

