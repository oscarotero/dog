---
date: '2005-01-04'
page: 54
number: 2
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 314/2004, do 9 de decembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción Construción de nova ponte sobre o
  ferrocarril na AC-960. Treito: A Susana. Clave: AC/04/055.06.
range: Decreto
---
<p>Con data do 30 de setembro de 2004 o director xeral de Obras Públicas, por delegación do vicepresidente primeiro e conselleiro de Política Territorial, Obras Públicas e Vivenda, aprobou definitivamente o proxecto de construción Construción de nova ponte sobre o ferrocarril na AC-960. Treito: A Susana. Clave: AC/04/055.06.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectuar a declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración pola súa incidencia na seguridade vial. A construción da nova ponte é precisa para asegurar o tránsito en ambos os sentidos, sen necesidade de ceder o paso de maneira alternativa como sucede na actualidade. O novo largo da ponte tamén asegura espazo suficiente para o paso de peóns.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación con previsto no artigo 8 da Lei 25/1988, do 29 de xullo, a proposta do vicepresidente primeiro e conselleiro de Política Territorial, Obras Públicas e Vivenda e logo da deliberación do Consello da Xunta na súa reunión do día nove de decembro de dous mil catro,</p>
<p>DISPOÑO:</p>
<p>Artigo único.-Declarar a utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación do proxecto de construción Construción de nova ponte sobre o ferrocarril na AC-960. Treito: A Susana. Clave: AC/04/055.06.</p>
<p>Santiago de Compostela, nove de decembro de dous mil catro.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijoo</p>
<p>Vicepresidente primeiro e conselleiro de Política</p>
<p>Territorial, Obras Públicas e Vivenda</p>

