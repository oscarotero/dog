---
date: '2019-07-22'
id: G0424-160719-0004
page: 33926
number: 138
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 16 de xullo de 2019 pola que se amplía a dotación orzamentaria das
  subvencións convocadas ao abeiro da Orde do 11 de marzo de 2019 pola que se
  establecen as bases reguladoras para a concesión, en réxime de concorrencia
  competitiva, das subvencións para o fomento da comercialización da artesanía
  galega e impulso da competitividade do sector artesán e se procede á súa
  convocatoria para o ano 2019 (código de procedemento IN201G) (Diario Oficial
  de Galicia número 60, do 27 de marzo).
range: Orde
url: >-
  https://www.xunta.gal/dog/Publicados/2019/20190722/AnuncioG0424-160719-0004_gl.html
---
<p>A Orde do 11 de marzo de 2019, publicada no <em>Diario Oficial de Galicia</em> núm. 60, do mércores, 27 de marzo, establece as bases reguladoras para a concesión, en réxime de concorrencia competitiva, das subvencións para o fomento da comercialización da artesanía galega e impulso da competitividade do sector artesán, e se procede á súa convocatoria para o ano 2019 (código de procedemento IN201G).</p>
    <p>No artigo 1.4 da convocatoria e artigo 2.1 do anexo I das bases reguladoras, establécese que as devanditas subvencións serán financiadas co crédito correspondente ás aplicacións orzamentarias seguintes dos orzamentos xerais da Comunidade Autónoma para o ano 2019:</p>
    <table>
     <tbody>
      <tr>
       <td>Aplicación orzamentaria</td>
       <td>Importe (€)</td>
      </tr>
      <tr>
       <td>09.30.751A.770.3.- Comercialización da artesanía de Galicia. Obradoiros artesáns</td>
       <td>130.000,00</td>
      </tr>
      <tr>
       <td>09.30.751A.761.5.- Comercialización e promoción de feiras de artesanía de Galicia</td>
       <td>80.000, 00</td>
      </tr>
      <tr>
       <td>09.30.751A.781.4.- Comercialización da artesanía de Galicia. Asociacións profesionais de artesáns</td>
       <td>45.000,00</td>
      </tr>
     </tbody>
    </table>
    <p>O importe ascende a un total de 255.000,00 €.</p>
    <p>No artigo 1 da orde tamén se sinala que se poderán incrementar as contías previstas en función das solicitudes presentadas e de acordo coa dispoñibilidade de crédito. Nestes casos publicarase a ampliación de crédito polos mesmos medios que esta convocatoria, sen que tal publicidade implique a apertura de prazo para presentar novas solicitudes nin o inicio dun novo cómputo de prazo para resolver. </p>
    <p>Co obxecto de poder amparar o maior número de solicitudes, e posto que a dotación inicial resulta insuficiente, tramítase o correspondente expediente de ampliación de crédito polo que cómpre, mediante esta orde, incrementar a dotación orzamentaria consignada inicialmente para a concesión das mencionadas subvencións dada a existencia de remanentes de créditos incluídos neste programa ou en programas do mesmo servizo. </p>
    <p>A teor do exposto, en virtude das competencias que ten atribuída a Consellería de Economía, Emprego e Industria en materia de comercio interior, e no exercicio das atribucións que me foron conferidas, </p>
    <p class="dog-titulo">DISPOÑO:</p>
    <p>Artigo único. <em>Financiamento</em></p>
    <p>1. Amplíase a dotación orzamentaria prevista na Orde do 11 de marzo de 2019 pola que se establecen as bases reguladoras para a concesión, en réxime de concorrencia competitiva, das subvencións para o fomento da comercialización da artesanía galega e impulso da competitividade do sector artesán e se procede á súa convocatoria para o ano 2019 (código de procedemento IN201G) (DOG núm. 60, do 27 de marzo).</p>
    <p>2. O incremento da dotación será de 15.398,83 € con cargo á aplicación orzamentaria 09.30.751A.770.3, «Promoción e comercialización da artesanía de Galicia» e 2.180,50 € con cargo á aplicación orzamentaria 09.30.751A.781.4 dos orzamentos xerais da Comunidade Autónoma de Galicia para o ano 2019. Unha vez efectuado este incremento, o importe da dotación orzamentaria da aplicación 09.30.751A.770.3 ascenderá a 145.398,83 € e o importe da dotación orzamentaria da aplicación 09.30.751A.781.4 ascenderá a 47.180,50 €. </p>
    <p>Unha vez efectuado este incremento, o importe total da dotación orzamentaria previsto ascende a 272.579,33 €. </p>
    <p>3. En todo caso, a concesión das axudas reguladas na dita orde estará limitada ás dispoñibilidades orzamentarias.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 16 de xullo de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

