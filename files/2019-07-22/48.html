---
date: '2019-07-22'
id: L440-030719-0001
page: 34038
number: 138
agency: Concello de Palas de Rei
section: VI. Anuncios. b) Administración local.
title: >-
  ANUNCIO de aprobación definitiva do Plan parcial do polígono industrial de
  Palas de Rei.
range: Anuncio
url: >-
  https://www.xunta.gal/dog/Publicados/2019/20190722/AnuncioL440-030719-0001_gl.html
---
<p>Mediante Acordo do Pleno de data 1.2.2019, en sesión extraordinaria, aprobouse definitivamente o Plan parcial do sector polígono industrial de Palas de Rei, o que se publica para os efectos dos artigos 82 e 88 da Lei 2/2016, do 10 de febreiro, do solo de Galicia, e nos artigos 199 e 208 do seu regulamento.</p>
    <p>«O Pleno do Concello de Palas de Rei, en sesión extraordinaria celebrada o 1 de febreiro de 2019, adoptou, entre outros, o seguinte acordo.</p>
    <p>Primeiro. Aprobar definitivamente o Plan parcial do sector polígono industrial de Palas de Rei, coas modificacións resultantes das alegacións formuladas e dos informes emitidos. </p>
    <p>Segundo. Publicar a aprobación definitiva no Diario Oficial de Galicia, para os efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberá realizarse no prazo dun mes desde a adopción da aprobación definitiva. </p>
    <p>Igualmente, xunto á publicación deste acordo publicarase a indicación das medidas adoptadas para o seguimento dos efectos no medio ambiente da aplicación do plan e a referencia á dirección electrónica na que figurará o contido íntegro do plan a disposición do público. </p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de Urbanismo, para a súa inscrición no Rexistro do Plan Urbanístico de Galicia, achegando un exemplar en soporte dixital, debidamente dilixenciado». </p>
    <p>Así mesmo, estará a disposición dos interesados na sede electrónica deste concello [http://palasderei.sedelectronica.es].</p>
    <p>Contra o presente acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia con sede na coruña, no prazo de dous meses, contado desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que poida interpor vostede calquera outro recurso que puidese considerar máis conveniente ao seu dereito.</p>
    <p>Palas de Rei, 2 de xullo de 2019</p>
    <footer><p>Pablo José Taboada Camoira<br>Alcalde</p></footer>

