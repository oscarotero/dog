---
date: '2018-10-09'
id: C141-031018-0003
page: 45250
number: 193
agency: Portos de Galicia
section: IV. Oposicións e concursos.
title: >-
  RESOLUCIÓN do 3 de outubro de 2018 polo que se convoca proceso selectivo para
  a contratación de persoal laboral temporal (contrato de interinaxe).
range: Resolución
url: >-
  https://www.xunta.gal/dog/Publicados/2018/20181009/AnuncioC141-031018-0003_gl.html
---
<p>Posto de traballo que se convoca: persoal laboral temporal (contrato de interinaxe) na categoría de celador/a guardapeiraos para a zona sur de Portos de Galicia (Porto da Illa de Arousa-Pontevedra).</p>
    <p>Tipo de contratación: de acordo co previsto no artigo 34.1.b) do Convenio colectivo para o persoal laboral da entidade de Portos de Galicia, e no artigo 15.1.c) do Real decreto lexislativo 2/2015, do 23 de outubro, polo que se aproba o texto refundido do Estatuto básico de empregado público, o contrato de traballo revestirá a modalidade de contrato de interinaxe.</p>
    <p>Destino: zona sur de Portos de Galicia (Porto da Illa de Arousa).</p>
    <p>Prazo de presentación de solicitudes polos aspirantes: dez días hábiles contados desde o día seguinte ao da publicación no <em>Diario Oficial de Galicia</em> do anuncio indicativo das bases. Así mesmo, solicitarase á Oficina de Emprego unha lista de candidatos.</p>
    <p>Lugar onde se poden obter as bases completas do procedemento: as bases poderanse obter na oficina dos servizos centrais da entidade pública Portos de Galicia, sita no edificio de Área Central, praza de Europa, 5-A, 6º, 15707 Santiago de Compostela, e poderanse descargar no seguinte enderezo electrónico: https://transparencia.xunta.gal/tema/informacion-en-materia-de-persoal/procesos-de-provision-transitoria.</p>
    <p>Forma e lugar de presentación de solicitudes: as solicitudes serán dirixidas á comisión de selección e deberán presentarse debidamente cumprimentadas conforme o modelo de instancia que se recolle no anexo I das bases no Rexistro Xeral da entidade pública Portos de Galicia, sito no edificio de Área Central, praza de Europa, 5-A, 6º, 15707 de Santiago de Compostela, ou remitirse por correo certificado ao mesmo domicilio ou nas oficinas previstas no artigo 16.4 da Lei 39/2015, do 1 de outubro, do procedemento administrativo común. Neste último caso, deberá remitirse por correo electrónico xestion.persoal@portosdegalicia.com antes da finalización do prazo de presentación de solicitudes unha copia da solicitude rexistrada.</p>
    <p>Santiago de Compostela, 3 de outubro de 2018</p>
    <footer><p>José Juan Durán Hermida<br>Presidente de Portos de Galicia</p></footer>

