---
date: '2012-01-26'
id: C3K1-120112-10959
page: 4024
number: 18
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 22 de decembro de 2011, da Xefatura Territorial de Ourense, pola que
  se notifica a resolución do expediente sancionador AEPI 024 2011, incoado por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2012/20120126/AnuncioC3K1-120112-10959_gl.html
---
<p>Con data do 13 de decembro de 2011, a xefa territorial da Consellería de Sanidade en Ourense acordou a resolución do expediente sancionador AEPI 024 2011, a Club Cisne Azul, CIF X3053822C.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e segundo o disposto no número 5 do referido artigo, notifícase a Club Cisne Azul, CIF X3053822C, o dito acordo de inicio que figura como anexo, para que poida ter coñecemento del.</p>
    <p>Así mesmo, fáiselle saber o dereito que o asiste, para interpoñer recurso de alzada ante a conselleira de Sanidade no prazo dun mes, contado desde o día seguinte á publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias desta xefatura territorial, sita na avda. de Zamora n.º 13, Ourense, e obter, se é o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade con esta resolución deberá facer efectiva a multa no prazo de 15 días hábiles, mediante ingreso que debe efectuar en calquera oficina de Caixa Galicia, cta. contable 840, código 001, ou de Caixanova recadación Xunta, modelo XTAX, e empregando os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente. De non facelo así procederase ao seu cobramento pola vía executiva.</p>
    <p>Esta cédula expídese para que conste e lle sirva de notificación ao interesado, en cumprimento co disposto no artigo 59.5 da Lei 39/1992, do 26 de novembro.</p>
    <p>Ourense, 22 de decembro de 2011.</p>
    <footer><p>P.A. (Resolución 2.7.2009)<br>Ricardo García Martínez<br>Xefe do Servizo de Xestión</p></footer>
    <h2>ANEXO</h2>
    <p>Expediente sancionador: AEPI 024 2011.</p>
    <p>Denunciado: Club Cisne Azul.</p>
    <p>Documento de identificación: CIF X3053822C.</p>
    <p>Último enderezo coñecido: r/ Rivela, núm. 149, Albarellos, Monterrei 32618 (Ourense).</p>
    <p>Feito imputado: infracción en materia sanitaria.</p>
    <p>Preceptos infrinxidos: artigo 19.2.d) da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco.</p>
    <p>Tipificación: leve.</p>
    <p>Sanción proposta: cen euros (100 €).</p>

