---
date: '1999-06-29'
id: BB6A
page: 8
number: 123
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 21 de xuño de 1999 pola que se procede ó nomeamento como persoal
  laboral fixo da Xunta de Galicia dos aspirantes que superaron os procesos
  selectivos para o ingreso na categoría 11 do grupo V, na categoría 3 do grupo
  V e na categoría 21 do grupo IV convocados pola Orde do 2 de decembro de 1996
  (DOG 242, do 12 de decembro).
range: Orde
url: 'https://www.xunta.gal/dog/Publicados/1999/19990629/AnuncioBB6A_gl.html'
---
<p>Pola Orde do 2 de decembro de 1996 (DOG nº. 242, do 12 de decembro) convocouse o proceso selec</p>
<p>tivo para o acceso ás distintas categorías dos grupos I, II, III, IV e V da Xunta de Galicia, que sendo elevadas a definitivas as propostas de aspirantes que superaron este mediante a Orde do 1 de decembro de 1998 (DOG nº 239, do 11 de decembro), Orde do 22 de decembro de 1998 (DOG nº 6, do 12 de xaneiro) e Orde do 26 de abril de 1999 (DOG nº 88, do 10 de maio). Verificada a concorrencia dos requisitos esixidos nas bases da convocatoria e realizado o acto previsto na Orde do 3 de xuño de 1999 (DOG nº 107, do 7 de xuño) esta consellería de conformidade co disposto no III convenio colectivo único para o persoal laboral ó servicio da Xunta de Galicia</p>
<p>DISPÓN</p>
<p>Primeiro.-Nomear persoal laboral fixo da Xunta de Galicia os aspirantes aprobados que se relacionan nos anexos desta orde, ordenados, nas distintas categorías, de acordo coa puntuación final obtida, e adxudicándolles como destinos definitivos, os que figuran nos anexos.</p>
<p>Segundo.-Para adquiri-la condición de persoal laboral fixo, as persoas a que se refiren os anexos desta orde deberán tomar posesión do correspondente posto de traballo no prazo previsto no artigo 13 do III convenio colectivo único para o persoal laboral da Xunta de Galicia.</p>
<p>Terceiro.-O prazo de toma de posesión comezará a computarse a partir do día seguinte ó da publicación desta orde no Diario Oficial de Galicia.</p>
<p>Cuarto.-Contra a presente resolución, que pon fin á vía administrativa pódese interpoñer, con carácter potestativo, recurso de reposición perante o conselleiro da Presidencia e Administración Pública no prazo dun mes contado desde o día seguinte ó da publicación da presente orde, ou, directamente, recurso contencioso-administrativo, no prazo de dous meses contados desde o día seguinte ó da súa publicación, á elección do demandante, perante o Xulgado do Contencioso-Administrativo da circunscrición na que teña aquel o seu domicilio ou o da Coruña, conforme os artigos 8, 14, e 46 da Lei 29/1998, do 13 de xullo, reguladora da xurisdicción contencioso-administrativa. O persoal que accede pola quenda de promoción interna poderá interpoñer reclamación previa á vía xudicial laboral no prazo dun mes contado desde o día seguinte ó da súa publicación no DOG, conforme os artigos 69 e seguintes do Real decreto lexislativo 2/1995, do 7 de abril.</p>
<p>Santiago de Compostela, 21 de xuño de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

