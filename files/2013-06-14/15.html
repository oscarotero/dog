---
date: '2013-06-14'
id: G2298-270513-0001
page: 22982
number: 113
agency: Xulgado de Primeira instancia e Instrución número 1 de Sarria
section: V. Administración de xustiza.
title: EDICTO (395/2012).
range: Edicto
url: >-
  https://www.xunta.gal/dog/Publicados/2013/20130614/AnuncioG2298-270513-0001_gl.html
---
<p>María del Carmen Álvarez Iglesias, secretaria xudicial do Xulgado de Primeira Instancia e Instrución número 1 de Sarria anuncia que neste procedemento divorcio contencioso 395/2012 seguido por instancia de Ana María Pérez Amorín fronte a Rubén Fernando Ibarra González se ditou sentenza, cuxo teor literal é o seguinte:</p>
    <p>«Sentenza:</p>
    <p>Sarria, 21 de maio de 2013.</p>
    <p>En nome do rei de España, vistos por Cristina Díaz Rodríguez, xuíza con destino no Xulgado de Primeira Instancia e Instrución único de Sarria, os autos de xuízo de divorcio, tramitados ante este xulgado co número 395/2012, promovidos pola procuradora Olga García García, en nome e representación de Ana María Pérez Amorín, baixo a dirección letrada do sr. Soto Carballada, dita a seguinte:</p>
    <p>Resolvo que estimando a demanda interposta pola procuradora sra. García García, en nome e representación de Ana María Pérez Amorín, debo decretar e decreto o divorcio do matrimonio celebrado entre Ana María Pérez Amorín e Rubén Fernando Ibarra González o día 17 de novembro de 1992, sen facer especial pronunciamento en canto ás custas, e aprobando as medidas contidas na demanda.</p>
    <p>En canto sexa firme esta resolución, inscríbase no Rexistro Civil.</p>
    <p>Lévese testemuño da presente resolución aos autos a que se refire e o orixinal ao libro de sentenzas que se leva neste xulgado.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E encontrándose o demandado, Rubén Fernando Ibarra González, en paradoiro descoñecido, expídese este edicto co fin de que lle sirva de notificación en forma.</p>
    <p>Sarria, 21 de maio de 2013</p>
    <footer><p>A secretaria xudicial</p></footer>

