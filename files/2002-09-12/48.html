---
date: '2002-09-12'
id: 114FA
page: 13
number: 176
agency: CONCELLO DE OLEIROS
section: VI. ANUNCIOS
title: Anuncio de modificación do PXMO.
range: Anuncio
url: 'https://www.xunta.gal/dog/Publicados/2002/20020912/Anuncio114FA_gl.html'
---
<p>O Concello Pleno, na sesión que tivo lugar o día 27 de xuño de 2002, acordou o seguinte:</p>
<p>Primeiro.-Aprobar definitivamente a modificación puntual do PXMO prevista no SUNP I-33-R-Iñás, incorporando ó ámbito a área que no PXMO vixente se clasificaba como Reserva de equipamento RE-9, e que se incorpora agora como sistema xeral, coa excepción de que a dimensión exacta será a resultante da realidade física da parcela que se incorpora, como consecuencia da estimación da alegación presentada por Andrés Couto Prado.</p>
<p>Segundo.-Aproba-lo texto refundido que incorpora tódalas modificacións do plan xeral previstas no SUNP I-33-R-Iñás, as aprobadas definitivamente polo Concello Pleno, na súa sesión do 25 de abril de 2002, e a resultante do informe do director xeral de Urbanismo, do 5 de xuño de 2002, en virtude do establecido no artigo 42.5º da Lei do solo de Galicia.</p>
<p>Contra este acordo, que pon fin á vía administrativa, poderase interpoñer recurso de reposición con carácter potestativo no prazo dun mes, que se computará desde o día seguinte ó da súa notificación,</p>
<p>perante o mesmo órgano que a dictou (ó abeiro do disposto polos artigos 116 e 117 da Lei 4/1994, de modificación da Lei 30/1992, de RXAPPAC).</p>
<p>Tamén se poderá interpoñer, contra esta resolución, no prazo de dous meses, recurso contencioso-administrativo perante a orde xurisdiccional contencioso-administrativa, sen prexuízo da facultade de interposición do recurso extraordinario de revisión para os supostos e prazos previstos polo artigo 118 da citada lei.</p>
<p>Oleiros, 1 de xullo de 2002.</p>
<p>Esther Pita Pita</p>
<p>Alcaldesa-presidenta</p>

