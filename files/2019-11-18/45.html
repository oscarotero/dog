---
date: '2019-11-18'
id: G1096-061119-0002
page: 49151
number: 219
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 6 de novembro de 2019 polo que se notifica a orde de suspensión no
  expediente de reposición da legalidade urbanística LUG/179/2014-S1.
range: Anuncio
url: >-
  https://www.xunta.gal/dog/Publicados/2019/20191118/AnuncioG1096-061119-0002_gl.html
---
<p>O director da Axencia de Protección da Legalidade Urbanística ditou, o día 19 de setembro de 2019, resolución pola que ordena a inmediata suspensión das obras consistentes na execución dunha edificación de planta baixa e aproveitamento baixo cuberta, paralizada e sen rematar, coa tipoloxía propia dun uso residencial, aínda que sexa ocasional ou de fin de semana, e sen vinculación a unha explotación agrícola ou gandeira, situada no lugar de Carballedo, no termo municipal de Monforte de Lemos, na provincia de Lugo.</p>
    <p>Ao non poderse realizar a notificación persoal daquela resolución aos herdeiros de Pedro de la Fuente Rodríguez, a Francisco de la Fuente Rodríguez e a Pedro de la Fuente Rodríguez, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a dita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselles saber aos interesados que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcurrido o dito prazo, a notificación entenderase producida.</p>
    <p>Contra a devandita resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito a presentar recurso potestativo de reposición, poden interpoñer directamente recurso contencioso-administrativo no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 6 de novembro de 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

