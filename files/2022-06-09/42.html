---
date: '2022-06-09'
id: L178-030622-0001
page: 34010
number: 110
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do Plan especial de infraestruturas e dotacións
  na parcela de equipamento IA-8 para a implantación da plataforma loxística de
  Mallou.
range: Anuncio
url: >-
  https://www.xunta.gal/dog/Publicados/2022/20220609/AnuncioL178-030622-0001_gl.html
---
<p>A Xunta de Goberno local do Concello de Santiago de Compostela, na sesión que tivo lugar o día 25 de maio de 2022, adoptou o seguinte acordo:</p>
    <p>Primeiro. Aprobar inicialmente o Plan especial de infraestruturas e dotacións na parcela de equipamento IA-8 para a implantación da plataforma loxística de Mallou, formulado de oficio polo Concello de Santiago.</p>
    <p>Segundo. Someter o Plan especial a información pública durante o prazo de dous meses, mediante anuncios que para o efecto se publicarán no <em>Diario Oficial de Galicia</em> e nun xornal dos de maior circulación na provincia. Simultaneamente, practicarase notificación persoal aos propietarios das parcelas afectadas, segundo figuren no Catastro.</p>
    <p>Durante o trámite de información pública solicitaranse os informes sectoriais preceptivos (Patrimonio Cultural e Telecomunicacións), así como os das empresas subministradoras de servizos.</p>
    <p>O que se publica co fin de que, durante o prazo de dous meses contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión Urbanística do Concello de Santiago (Pazo de Raxoi, 2º andar), de luns a venres, das 9.00 ás 14.00 horas, e na páxina web do Concello https://transparencia.santiagodecompostela.gal/Plataforma-loxistica-de-Mallou/gl</p>
    <p>As alegacións poderán presentarse na sede electrónica do Concello de Santiago de Compostela na epígrafe Catálogo de trámites a través do trámite «Presentación de documentación e alegacións» e da opción «Achega libre». Deberase introducir o dato 2021/57687S no campo «Código do expediente» e incorporar o documento das alegacións.</p>
    <p>Tamén se poderán presentar as alegacións por calquera dos outros medios relacionados no artigo 16 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 1 de xuño de 2022</p>
    <footer><p>O alcalde<br>P.D. (Dec/4742/2019, do 17 de xuño de 2019)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

