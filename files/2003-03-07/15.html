---
date: '2003-03-07'
id: 8AEE
page: 2
number: 47
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 3 de marzo de 2003 pola que se designa a data, a hora e o lugar
  para a celebración do sorteo público ó que se refire o Regulamento de
  selección de persoal da Administración da Comunidade Autónoma de Galicia.
range: Resolución
url: 'https://www.xunta.gal/dog/Publicados/2003/20030307/Anuncio8AEE_gl.html'
---
<p>De conformidade co establecido no artigo 9 do Regulamento de selección de persoal da Administración da Comunidade Autónoma de Galicia, aprobado polo Decreto 95/1991, do 20 de marzo, cómpre realizar, previamente á convocatoria dos procesos de selección e con validez para todos eles, o sorteo público no que se determinará a orde de actuación dos aspirantes nos procesos de selección que se deriven da oferta de emprego público correspondente ó ano 2003, debendo recollerse o resultado do dito sorteo en cada convocatoria.</p>
<p>En consecuencia, resólvese celebra-lo mencionado sorteo en acto público o día 10 de marzo ás 11 horas na sala E da Consellería da Presidencia, Relacións Institucionais e Administración Pública, edificio administrativo San Caetano, Santiago de Compostela.</p>
<p>Santiago de Compostela, 3 de marzo de 2003.</p>
<p>Jaime Pita Varela</p>
<p>Conselleiro da Presidencia, Relacións Institucionais e Administración Pública</p>

