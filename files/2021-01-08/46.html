---
date: '2021-01-08'
id: L235-151220-0002
page: 696
number: 4
agency: Concello de Nigrán
section: VI. Anuncios. b) Administración local.
title: >-
  ANUNCIO da aprobación inicial do Plan especial de infraestruturas e dotacións
  de Portocelo.
range: Anuncio
url: >-
  https://www.xunta.gal/dog/Publicados/2021/20210108/AnuncioL235-151220-0002_gl.html
---
<p>Por Resolución da Alcaldía do 9 de novembro de 2020 confirmouse a aprobación inicial producida por silencio administrativo do Plan especial de infraestruturas e dotacións de Portocelo, coa finalidade de establecer unha área dotacional para a implantación dun complexo socio-cultural recreativo, na rúa Portocelo, A Xermaña, parroquia de Panxón, redactado polo arquitecto Federico Suárez Bernúdez.</p>
    <p>De conformidade co artigo 75.1.a) de Lei 2/2016, do 10 de febreiro, do solo de Galicia, e co artigo 186.1.a) do seu regulamento, sométese a información pública polo prazo de dous meses, contado desde o día seguinte ao da última publicación deste anuncio no <em>Diario Oficial de Galicia</em> ou nun dos xornais de maior difusión na provincia, para que as persoas interesadas poidan consultalo e formular, de ser o caso, as alegacións que consideren oportunas.</p>
    <p>O expediente administrativo pódese consultar presencialmente nas dependencias municipais, en horario laborable, de luns a venres, ou de xeito telemático a través da sede electrónica do Concello de Nigrán (sede.nigran.org, sección «Normativa municipal», subsección «Normas en tramitación»).</p>
    <p>Igualmente, para os efectos do establecido no artigo 47.1 da Lei 2/2016, do 10 de febreiro, do solo de Galicia, faise público que na referida Resolución da Alcaldía do 9 de novembro de 2020 se acorda a suspensión do procedemento de outorgamento de licenzas no citado ámbito.</p>
    <p>Nigrán, 18 de novembro de 2020</p>
    <footer><p>Juan Antonio González Pérez<br>Alcalde</p></footer>

