---
date: '2021-07-27'
id: G0595-220721-0005
page: 38144
number: 142
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  ORDE do 22 de xullo de 2021 pola que se acorda a cesión definitiva de cinco
  (5) vehículos propiedade da Comunidade Autónoma de Galicia á asociación
  Solidariedade Galega co Pobo Saharauí.
range: Orde
url: >-
  https://www.xunta.gal/dog/Publicados/2021/20210727/AnuncioG0595-220721-0005_gl.html
---
<p>De conformidade co Decreto 110/2020, do 6 de setembro, polo que se establece a estrutura orgánica da Xunta de Galicia, e o Decreto 214/2020, do 3 de decembro, polo que se establece a estrutura orgánica da Vicepresidencia Primeira e Consellería de Presidencia, Xustiza e Turismo, disponse que esta vicepresidencia e consellería, por medio da Secretaría Xeral Técnica, é o departamento encargado de dirixir o parque móbil da Xunta de Galicia.</p>
    <p>A Lei 5/2011, do 30 de setembro, do patrimonio da Comunidade Autónoma de Galicia, no seu artigo 82, permite a cesión gratuíta de bens da comunidade autónoma a entidades sen ánimo de lucro sempre que se dediquen a fins de utilidade pública ou interese social. Por outra banda, o cesionario acepta a obriga de destinar os bens ao fin expresado no correspondente acordo.</p>
    <p>O parágrafo 5 deste mesmo artigo 82 especifica que as cesións de vehículos a terceiros só poderán ter por obxecto a transmisión da propiedade.</p>
    <p>A precariedade da situación nos campamentos de refuxiados de Tindouf (Alxeria), como consecuencia das especiais circunstancias da área en que están situados, no medio do deserto do Sáhara, con temperaturas extremas e cunha das máis duras condicións de vida do mundo, supón para as persoas saharauís neles residentes que a súa supervivencia dependa case totalmente da axuda exterior.</p>
    <p>No marco das relacións de colaboración e cooperación con entidades non gobernamentais de cooperación e atención a comunidades vulnerables e logo da petición da asociación Solidariedade Galega co Pobo Saharauí, considérase conveniente cederlle en propiedade cinco vehículos propiedade da Xunta de Galicia.</p>
    <p>A referida asociación destinará os vehículos a fins de utilidade pública ou interese social e, de xeito especial, a programas de cooperación nos campamentos de refuxiados saharauís.</p>
    <p>Para tal fin, a Vicepresidencia Primeira e Consellería de Presidencia, Administracións Públicas e Xustiza tramitou o expediente, de conformidade co disposto no artigo 82 da Lei 5/2011, do 30 de setembro, do patrimonio da Comunidade Autónoma de Galicia.</p>
    <p>Na súa virtude, no uso das facultades que teño atribuídas, polo Decreto 148/2016 da Presidencia da Xunta de Galicia,</p>
    <h2>DISPOÑO:</h2>
    <p>Artigo 1. Cesión en propiedade</p>
    <p>Acórdase a cesión en propiedade, á asociación Solidariedade Galega co Pobo Saharauí, con CIF G15924558, dos seguintes bens mobles:</p>
    <p>• Vehículo Citroën Saxo matrícula 9740 CCM.</p>
    <p>– Número de serie do bastidor: VF7S0HFXB57877432.</p>
    <p>– Data de matriculación: 11.12.2002.</p>
    <p>• Vehículo Citroën Xsara matrícula 3770 BVG.</p>
    <p>– Número de serie do bastidor: VF7N1RHYB73296726.</p>
    <p>– Data de matriculación: 11.4.2002.</p>
    <p>• Vehículo Citroën C5 matrícula 1535 CYB.</p>
    <p>– Número de serie do bastidor: VF7DC4HXG76501101.</p>
    <p>– Data de matriculación: 9.7.2004.</p>
    <p>• Vehículo Citroën C5 matrícula 0126 CJX.</p>
    <p>– Número de serie do bastidor: VF7DCRHZB76419348.</p>
    <p>– Data de matriculación: 27.6.2003.</p>
    <p>• Vehículo Citroën C15 matrícula 0117 CJX.</p>
    <p>– Número de serie do bastidor: VF7VDVV0005VV7598.</p>
    <p>– Data de matriculación: 27.6.2003.</p>
    <p>Artigo 2. Fins da cesión</p>
    <p>1. De conformidade co establecido no artigo 82.1 da Lei 5/2011, do 30 de setembro, do patrimonio da Comunidade Autónoma de Galicia, e artigo 96 do Regulamento publicado polo Decreto 50/1989, do 9 de marzo, o ben cedido será destinado polo cesionario a fins de utilidade pública ou interese social, de xeito especial, para programas de cooperación nos campamentos de refuxiados saharauís.</p>
    <p>2. Se os bens cedidos non se aplicasen ao fin sinalado considerarase resolta a cesión e reverterán á Administración da Comunidade Autónoma de Galicia.</p>
    <p>3. Coa cesión outorgaráselle á asociación Solidariedade Galega co Pobo Saharauí a transmisión da súa propiedade, sendo obriga do órgano competente para a cesión tramitar a baixa en tráfico conforme o establecido na lexislación específica, de conformidade co previsto no artigo 82.5 da Lei 5/2011, do 30 de setembro.</p>
    <p>Artigo 3. Formalización da cesión mediante acta</p>
    <p>A cesión terá carácter definitivo desde o momento da súa formalización mediante acta subscrita polas persoas titulares da secretaría xeral técnica desta vicepresidencia e consellería e representante designado pola asociación Solidariedade Galega co Pobo Saharauí, e deberá constar nela o acordo de cesión e a aceptación da parte cesionaria, así como as obrigas da entidade cesionaria.</p>
    <p>Artigo 4. Obrigas da entidade cesionaria</p>
    <p>A entidade cesionaria farase cargo dos gastos do imposto especial sobre determinados medios de transporte, seguros, mantemento, conservación e calquera outro gasto que poida supoñer a cesión, así como as indemnizacións derivadas das posibles declaracións de responsabilidade civil ou criminal polo uso do equipamento cedido, calquera que sexa a súa contía.</p>
    <p>Disposición derradeira primeira. Desenvolvemento normativo</p>
    <p>A Vicepresidencia Primeira e Consellería de Presidencia, Xustiza e Turismo, a través da Secretaría Xeral Técnica, realizará os trámites necesarios para a efectividade desta orde.</p>
    <p>Disposición derradeira segunda. Entrada en vigor</p>
    <p>Esta orde terá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, 22 de xullo de 2021</p>
    <footer><p>Alfonso Rueda Valenzuela<br>Vicepresidente primeiro e conselleiro de Presidencia, Xustiza e Turismo</p></footer>

