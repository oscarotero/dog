---
date: '1998-10-08'
id: 102B2
page: 11
number: 196
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 1 de outubro de 1998 pola que se anuncia a licitación, mediante
  procedemento aberto por concurso e trámite de urxencia, do contrato de
  servicios que ten por obxecto a organización, montaxe e desmontaxe da
  exposición Carlos Areán (obra gráfica orixinal).
range: Resolución
url: 'https://www.xunta.gal/dog/Publicados/1998/19981008/Anuncio102B2_gl.html'
---
<p>A Consellería de Cultura, Comunicación Social e Turismo unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite de urxencia, do seguinte contrato de servicios:</p>
<p>Organización, montaxe e desmontaxe da exposición Carlos Areán. Obra gráfica orixinal.</p>
<p>Orzamento de licitación: 17.000.000 de pesetas (dezasete millóns de pesetas), IVE incluído.</p>
<p>Prazo de execución: tres (3) meses.</p>
<p>Garantía provisional: non se esixe.</p>
<p>Clasificación do contratista: non se esixe.</p>
<p>Exposición da documentación: o prego de prescricións técnicas e o prego de cláusulas administrativas estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, de 10 a 14 horas, e no teléfono 981 58 89 38.</p>
<p>Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta do adxudicatario.</p>
<p>Santiago de Compostela, 1 de outubro de 1998.</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>
<p>8831</p>

