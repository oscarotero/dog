---
date: '1998-10-06'
id: 2D8E
page: 10
number: 194
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 268/1998, do 24 de setembro, polo que se crea cadanseu colexio de
  educación infantil e primaria nos concellos de Culleredo (A Coruña) e de
  Barbadás (Ourense).
range: Decreto
url: 'https://www.xunta.gal/dog/Publicados/1998/19981006/Anuncio2D8E_gl.html'
---
<p>O Estatuto de autonomía de Galicia no seu artigo 31, e o artigo 1 do Decreto 213/1998, do 23 de xullo, establecen que lle corresponde á Consellería de Educación e Ordenación Universitaria a competencia en materia de educación.</p>
<p>Tendo en conta as necesidades escolares, a racional distribución de ensinanzas e as características da zona, procédese a crear un colexio de educación infantil e primaria no concello de Culleredo (A Coruña) e un colexio de educación infantil e primaria no concello de Barbadás (Ourense).</p>
<p>Na súa virtude, por proposta do conselleiro de Educación e Ordenación Universitaria, ó abeiro do artigo 17 da Lei orgánica 8/1985, do 3 de xullo, reguladora do dereito á educación, e ó artigo 1.2º do Regulamento orgánico das escolas de educación infantil e dos colexios de educación primaria, aprobado polo</p>
<p>Decreto 374/1996, do 17 de outubro e logo de deliberación do Consello da Xunta de Galicia na súa reunión do día vintecatro de setembro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Créase un colexio de educación infantil e primaria no concello de Culleredo (A Coruña), con capacidade para 6 unidades de educación infantil e 12 de educación primaria.</p>
<p>Artigo 2º</p>
<p>Créase un colexio de educación infantil e primaria no concello de Barbadás (Ourense), con capacidade para 3 unidades de educación infantil e 9 de educación primaria.</p>
<p>Artigo 3º</p>
<p>A Consellería de Educación e Ordenación Universitaria adoptará as medidas necesarias para o cumprimento do anteriormente sinalado.</p>
<p>Disposición derradeira</p>
<p>O presente decreto entrará en vigor a partir do día seguinte ó da súa publicación no Diario Oficial de Galicia.</p>
<p>Santiago de Compostela, vintecatro de setembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>8963</p>

