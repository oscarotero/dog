---
date: '2022-11-09'
id: L230-181022-0001
page: 58561
number: 213
agency: Concello de Mondariz
section: VI. Anuncios. b) Administración local.
title: ANUNCIO de requirimento de xestión da biomasa.
range: Anuncio
url: >-
  https://www.xunta.gal/dog/Publicados/2022/20221109/AnuncioL230-181022-0001_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia: </p>
    <p>«3. Cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no Boletín Oficial del Estado e no Diario Oficial de Galicia, no cal se incluirán os datos catastrais da parcela. Nestes supostos, o prazo para o cumprimento computarase desde a publicación do anuncio no Boletín Oficial del Estado».</p>
    <p>Á vista de que os titulares dos bens que se relacionan a continuación son descoñecidos ou ben resultou infrutuosa a súa notificación, por este anuncio comunícaselles ás persoas responsables a súa obriga legal de xestión da biomasa e retirada de especies arbóreas prohibidas, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia, nas parcelas que se describen a seguir:</p>
    <table>
     <tbody>
      <tr>
       <td>Nº de expediente</td>
       <td>Titular catastral</td>
       <td>Referencia catastral</td>
       <td>Nome do lugar</td>
      </tr>
      <tr>
       <td>659/2020</td>
       <td>En investigación; artigo 47 da Lei 33/2003</td>
       <td>36030A085029780000MW</td>
       <td>Pedra do Cuco</td>
      </tr>
      <tr>
       <td>695/2022</td>
       <td>Purificación Carballo Amoedo</td>
       <td>36030A085029720000MJ</td>
       <td>Pedra do Cuco</td>
      </tr>
      <tr>
       <td>725/2022</td>
       <td>(Herdeiros de) Quintín Gómez García</td>
       <td>36030A071022640000MO</td>
       <td>Hervilla</td>
      </tr>
      <tr>
       <td>745/2022</td>
       <td>Laura Carballo Lorenzo</td>
       <td>36030A046004230000MS</td>
       <td>Portela</td>
      </tr>
      <tr>
       <td>746/2022</td>
       <td>En investigación; artigo 47 da Lei 33/2003</td>
       <td>36030A046003800000MF</td>
       <td>Portela</td>
      </tr>
      <tr>
       <td>747/2022</td>
       <td>En investigación; artigo 47 da Lei 33/2003</td>
       <td>36030A046003810000MM</td>
       <td>Portela</td>
      </tr>
      <tr>
       <td>751/2022</td>
       <td>María del Carmen Guitián Troncoso</td>
       <td>5458107NG4755N0001JR</td>
       <td></td>
      </tr>
      <tr>
       <td>759/2022</td>
       <td>En investigación; artigo 47 da Lei 33/2003</td>
       <td>36030A062000780000MM</td>
       <td>Datrás da Casa</td>
      </tr>
      <tr>
       <td>761/2022</td>
       <td>(Herdeiros de) Eduardo Paz González</td>
       <td>36030A062000770000MF</td>
       <td>Rocha</td>
      </tr>
      <tr>
       <td>1004/2022</td>
       <td>Veciños de Mondariz</td>
       <td>36030A042002570000MI</td>
       <td>Fixaco</td>
      </tr>
      <tr>
       <td>1006/2022</td>
       <td>(Herdeiros de) Ceferino Barral Martínez</td>
       <td>36030A042003500000MK</td>
       <td>Tudres</td>
      </tr>
      <tr>
       <td>1007/2022</td>
       <td>Carmen Bernárdez Táboas</td>
       <td>36030A042003530000MX</td>
       <td>Costa Rega</td>
      </tr>
     </tbody>
    </table>
    <p>En virtude do que antecede, comunícaselles que na acta de inspección realizada se comprobou que nas referidas parcelas se incumpre o establecido no artigo 21 da Lei 3/2007. Polo tanto, dispón dun prazo máximo de quince (15) días naturais para o cumprimento voluntario para xestionar a biomasa nas parcelas citadas, que se iniciará o día seguinte ao da publicación desta notificación.</p>
    <p>Transcorrido o dito prazo e, en caso de persistencia no incumprimento, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.4 da citada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. </p>
    <p>As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais recollidos legalmente, cando o acceso afecte, dentro da parcela, espazos físicos susceptibles de mereceren a cualificación de domicilio para os efectos do artigo 18.2 da Constitución española. </p>
    <p>En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007: </p>
    <p>a) Administración competente para sancionar (artigo 54 da Lei 3/2007): </p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da Xefatura Territorial da consellería con competencias en materia forestal por razón do territorio en que se cometeu a infracción ou daquel con maior superficie afectada. </p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal: </p>
    <p>a) A persoa titular da Xefatura Territorial da consellería competente en materia forestal, para a imposición de sancións pola comisión de infraccións leves. </p>
    <p>b) O órgano competente en materia forestal, para a imposición de sancións pola comisión de infraccións graves. </p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves. </p>
    <p> 3. A incoación do procedemento sancionador en aplicación desta lei, pola presenza dunha ordenanza municipal ao respecto (Ordenanza reguladora de limpeza de terreos, xestión de biomasa forestal e das distancias de plantación para a prevención e defensa contra incendios forestais do concello de Mondariz, do 13 de decembro de 2018) para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da Alcaldía e a dos expedientes pola comisión de infraccións moi graves ao Pleno do Concello, de conformidade co establecido no artigo 21.ter.2 desta lei:</p>
    <p>b) Cualificación da infracción: infracción leve (artigo 51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2 g) para as faltas graves. </p>
    <p>c) Contía máxima da sanción pecuniaria que se poida impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 € (artigo 74.b) </p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>Recursos: contra esta resolución, que pon fin á vía administrativa, pódese interpoñer, alternativamente, o recurso de reposición potestativo, ante a Alcaldía deste concello, no prazo dun mes contado a partir do día seguinte o da publicación deste anuncio, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben interpoñer directamente recurso contencioso-administrativo, ante o Xulgado do Contencioso-Administrativo de Pontevedra, no prazo de dous meses contados a partir do día seguinte o da publicación deste anuncio, conforme o artigo 46 da Lei reguladora da xurisdición contencioso-administrativa.</p>
    <p>No caso de optar por interpoñer o recurso potestativo de reposición, non poderá interpoñer recurso contencioso-administrativo ata que aquel sexa resolto expresamente ou se produza a súa desestimación por silencio. </p>
    <p>De se interpoñer o recurso potestativo de reposición, este deberá ser resolto e notificado no prazo dun mes, segundo establece o artigo 124.2 da referida Lei 39/2015; entenderase desestimado o recurso de reposición polo transcurso do mencionado prazo sen resolución expresa notificada, de conformidade co establecido no artigo 126.3 do mesmo texto legal, e daquela os interesados poderán interpoñer o recurso contencioso-administrativo dentro do prazo de seis meses, contados desde o día seguinte a aquel en que se deba entender presuntamente desestimado o recurso de reposición interposto, conforme o establecido na Lei reguladora da xurisdición contencioso-administrativa.</p>
    <p>Mondariz, 18 de outubro de 2022</p>
    <footer><p> Xosé Emilio Barros Bello<br>Alcalde</p></footer>

