---
date: '1997-06-23'
id: 7F4E
page: 6
number: 119
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de maio de 1997, da Delegación Provincial da Coruña, pola que
  se abre información pública para a autorización administrativa da planta de
  coxeración que se cita. (Expediente 97/301 R.C.I. 15692).
range: Resolución
url: 'https://www.xunta.gal/dog/Publicados/1997/19970623/Anuncio7F4E_gl.html'
---
<p>Para os efectos previstos no Decreto 2617/1966, do 20 de outubro, sométese á información pública a solicitude da empresa Extrusión y Lacados Benavente, S.A. (Exlabesa) con domicilio no Polígono F. Quinta, Picaraña, Padrón (A Coruña), para a autorización administrativa das instalacións que se citan.</p>
<p>O anteproxecto presentado prevé unha planta de coxeración cunha potencia eléctrica total en bornas dos xeradores de 6.384 kWE.</p>
<p>-Sete motores de combustión interna alternativos que funcionan con gasóleo ou gas e unha potencia bruta de 950 kWM cada un.</p>
<p>-Sete xeradores síncronos trifásicos, de 1.320 kW cada un, tensión de xeración de 400 V, factor de potencia de 0,8.</p>
<p>-Un centro de transformación 15-20/04 kV con dous transformadores de 3.000 kVA, tipo interior, para conexión dos grupos de coxeración a rede.</p>
<p>-Instalacións complementarias de aproveitamento de calores en forma de vapor e auga quente.</p>
<p>-Instalacións de baixa tensión de regulación e control de todo o sistema.</p>
<p>-Outras instalacións auxiliares e de interconexión coas liñas eléctricas da compañía eléctrica distribuidora.</p>
<p>Orzamento aproximado do investimento para a planta: 421.900.000 pesetas.</p>
<p>Todas aquelas persoas ou entidades que se consideren afectadas poderán presenta-las súas reclamacións ou oposición no prazo de trinta días, nesta delegación provincial, edificio administrativo Monelos, 15071 A Coruña.</p>
<p>A Coruña, 20 de maio de 1997.</p>
<p>Juan I. Lizaur Otero</p>
<p>Delegado provincial da Coruña</p>
<p>4171</p>

