---
date: '1997-06-23'
id: 7F52
page: 6
number: 119
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de maio de 1997, da Dirección Xeral de Industria, pola que se
  somete a información pública o estudio de impacto ambiental e o plan de
  restauración da solicitude de ampliación de explotación da mina denominada
  Serrabal, número 6073, da provincia da Coruña, así como do proxecto de
  entulleira de finos e nova balsa de decantación.
range: Resolución
url: 'https://www.xunta.gal/dog/Publicados/1997/19970623/Anuncio7F52_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25-9-1990), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir do día seguinte ó da publicación da presente resolución, o estudio de impacto ambiental e o plan de restauración da solicitude de concesión de explotación da mina denominada Serrabal nº 6073, así como do proxecto de entulleira de finos e nova balsa de decantación, situada en terreos dos concellos de Vedra e Boqueixón, provincia da Coruña, e solicitado por Explotación de Rocas Industriales y Minerales (ERIMSA).</p>
<p>Para os efectos informativos porase á disposición dos administrados que o soliciten un exemplar del para consulta nas oficinas desta dirección xeral e as alegacións formularanse durante o prazo sinalado nas mesmas oficinas.</p>
<p>Santiago de Compostela, 21 de maio de 1997.</p>
<p>Joaquín del Moral Crespo</p>
<p>Director xeral de Industria</p>
<p>4473</p>

