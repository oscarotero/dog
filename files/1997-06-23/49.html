---
date: '1997-06-23'
id: 7F92
page: 6
number: 119
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de maio de 1997, da Dirección-Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto, mediante concurso público, da adquisición dun microtomo
  modular, un montador de preparacións histolóxicas, un neumógrafo con sistema
  CPAP nasal e un equipo láser cirúrxico.
range: Resolución
url: 'https://www.xunta.gal/dog/Publicados/1997/19970623/Anuncio7F92_gl.html'
---
<p>A Dirección-Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no</p>
<p>apartado i) do artigo 7 da Orde de 22 de maio de 1996 (DOG nº 111, de 6 de xuño), convoca expediente de contratación, polo procedemento aberto, mediante concurso público, da adquisición dun microtomo modular, un montador de preparacións histolóxicas, un neumógrafo con sistema CPAP nasal e un equipo láser cirúrxico.</p>
<p>Obxecto e orzamento.</p>
<p>A adquisición dun microtomo modular, un montador de preparacións histolóxicas, un neumógrafo con sistema CPAP nasal e un equipo láser cirúrxico, por un orzamento máximo de 16.500.000 ptas. IVE incluído.</p>
<p>Prazo de entrega.</p>
<p>O material obxecto do presente concurso público deberá de ser entregado no plazo dun mes contado desde a adxudicación do expediente.</p>
<p>Documentos de interés para os licitadores.</p>
<p>O prego de cláusulas administrativas particulares e demais documentación complementaria poder ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa s/n. Tfno. (982) 29 65 52 e fax (982) 21 29 24.</p>
<p>Fianzas.</p>
<p>Deberá consignarse unha fianza provisional do 2% do orzamento de licitación, por un importe de trescentas trinta mil pesetas (330.000 ptas.), e unha fianza definitiva do 4% do presuposto. As devanditas fianzas constituiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas.</p>
<p>Solvencia económica e financeira.</p>
<p>Acreditarase por un ou varios dos medios establecidos no artigo 16 da Lei 13/1995, do 18 de maio, de contratos das administracións públicas.</p>
<p>Solvencia técnica.</p>
<p>Acreditarase por un ou varios dos medios establecidos no artigo 18 da Lei 13/1995, de 18 de maio, de contratos das administracións públicas.</p>
<p>Clasificación.</p>
<p>Non se precisa.</p>
<p>Criterios de adxudicación.</p>
<p>-Características técnicas e prestacións dos equipos ata 5 puntos.</p>
<p>-Condicións do contrato de mantemento ata 4 puntos.</p>
<p>-Prezo ata 3 puntos.</p>
<p>-Prazo de entrega ata 2 puntos.</p>
<p>Admisión de variantes.</p>
<p>Admítense variantes.</p>
<p>X. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde de Lugo antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que remate o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán achega-los licitadores.</p>
<p>Os documentos que figuran no prego de cláusulas administrativas particulares.</p>
<p>Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 27 de maio de 1997.</p>
<p>Luis E. Vicente Sánchez</p>
<p>Director-xerente do Complexo Hospitalario</p>
<p>Xeral-Calde de Lugo</p>
<p>4533</p>

