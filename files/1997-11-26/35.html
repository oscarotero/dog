---
date: '1997-11-26'
id: D10A
page: 11
number: 229
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 6 de novembro de 1997 pola que se autoriza o traslado dun parque de
  cultivo mariño titularidade de Francisco Fernández Pérez.
range: Orde
url: 'https://www.xunta.gal/dog/Publicados/1997/19971126/AnuncioD10A_gl.html'
---
<p>Visto o escrito presentado por Francisco Fernández Pérez, con DNI 35.173.642, no que solicita o traslado dun parque de cultivo sito no lugar das Cachadas-Combarro, Poio (Pontevedra), do que é titular por orde ministerial nº 113/1975, do 16.10.1975 (BOE nº 279), debido a que o citado establecemento quedou inhabilitado como consecuencia das obras</p>
<p>realizadas no peirao da Canteira-As Cachadas, Combarro (Pontevedra).</p>
<p>Tendo en conta que:</p>
<p>-A Xefatura Provincial de Costas de Pontevedra, con data do 9.6.1997, autorizou a ocupación da superficie do dominio público correspondente á nova localización do parque de cultivo.</p>
<p>-Vistos os informes que constan no expediente sobre a localización, características, funcionamento e traslado do citado establecemento.</p>
<p>Esta consellería</p>
<p>RESOLVE:</p>
<p>Autoriza-lo traslado dun parque de cultivo mariño, de 595 m, sito no lugar das Cachadas-Combarro, Poio (Pontevedra), outorgado por O.M. nº 113/1975, do 16.10.1975 (BOE nº 279), á nova localización no lugar denominado O Estanque, na praia de Campelo, entre Escofiños e a illa das Ratas, Poio (Pontevedra), baixo as seguintes condicións:</p>
<p>Primeira.-O traslado realizarase no prazo máximo de seis meses, contados a partir da publicación da presente orde.</p>
<p>Segunda.-O interesado comunicará na delegación comarcal desta consellería en Pontevedra a realización do traslado, previamente ó seu inicio, para ós efectos de que este se realice baixo a supervisión e control do persoal técnico designado pola consellería.</p>
<p>Terceira.-Na nova superficie do dominio-público que se ocupa non poderá realizarse ningún tipo de obra fixa.</p>
<p>Cuarta.-De acordo co punto 3 da disposición transitoria décimo cuarta, do R.d. 1471/1989, do 1 de decembro, polo que se aproba o Regulamento xeral para o desenvolvemento e execución da Lei 22/1988, do 28 de xullo, de costas, a vixencia da concesión remata o 29 de xullo do 2018.</p>
<p>Quinta.-Así mesmo, ó establecemento seranlle de aplicación as restantes condicións recollidas na orde inicial de outorgamento, salvo aquelas que fosen modificadas por disposición legal.</p>
<p>Contra esta resolución, que esgota a vía administrativa, poderán interpoñer recurso contencioso administrativo na forma e prazos previstos no artigo 57 e seguintes da Lei reguladora da xurisdicción contencioso-administrativa do 27 de decembro de 1956.</p>
<p>Santiago de Compostela, 6 de novembro de 1997.</p>
<p>Juan Caamaño Cebreiro.</p>
<p>Conselleiro de Pesca, Marisqueo e Acuicultura</p>
<p>8886</p>

