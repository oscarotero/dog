---
date: '2014-11-03'
id: G2345-141014-0001
page: 46188
number: 210
agency: Xulgado do Social número 2 da Coruña
section: V. Administración de xustiza.
title: EDICTO (461/2012).
range: Edicto
url: >-
  https://www.xunta.gal/dog/Publicados/2014/20141103/AnuncioG2345-141014-0001_gl.html
---
<p>María Blanco Aquino, secretaria xudicial do Xulgado do Social número 2 da Coruña, fago saber que por resolución ditada o día 9 de outubro de 2014 no proceso seguido por instancia de Vanessa Aboli Lorenzo contra Zozo, S.L. e Fogasa, en reclamación por cantidade, se rexistrou co número 461/2012 e se acordou notificar a Zozo, S.L. o auto de aclaración de sentenza seguinte:</p>
    <p>«Auto</p>
    <p>Maxistrado xuíz: Miguel Herrero Liaño.</p>
    <p>A Coruña, 9 de outubro de 2014.</p>
    <p>Antecedentes de feito:</p>
    <p>Único. O día 8 de outubro de 2014, a parte demandante interesa a aclaración e rectificación de erro material cometido na sentenza ditada en autos o 24 de setembro de 2014.</p>
    <p>Fundamentos xurídicos:</p>
    <p>Único. Ao abeiro do previsto no artigo 267.3 da LOPX e 214.3 da LAC procede corrixir o erro material que se produciu na redacción da sentenza ditada en autos, consistente en omitir na transcrición da decisión a referencia ao aboamento do xuro moratorio, interesado pola parte demandante oportunamente.</p>
    <p>Parte dispositiva:</p>
    <p>Acórdase a rectificación de erro material manifesto que se produciu pola sentenza ditada en autos o 24 de setembro de 2014, de tal forma que a parte dispositiva queda redactada nos seguintes termos: «Que debo estimar e estimo a demanda que en materia de cantidade foi interposta por Vanessa Aboli Lorenzo fronte a Zozo, S.L., con intervención procesual do Fogasa e, en consecuencia, debo condenar e condeno a parte demandada a que lle aboe á demandante a cantidade de 480,68 euros, que se incrementarán cos xuros previstos no artigo 29.3 do ET».</p>
    <p>Contra esta resolución non cabe recurso.</p>
    <p>Así o acorda e asina a súa señoría. Dou fe.</p>
    <p>O maxistrado xuíz A secretaria xudicial»</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que lle sirva de notificación a Zozo, S.L., en ignorado paradoiro, expídese o presente edicto para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 14 de outubro de 2014</p>
    <footer><p>A secretaria xudicial</p></footer>

