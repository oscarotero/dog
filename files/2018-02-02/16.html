---
date: '2018-02-02'
id: G0198-050118-0002
page: 7778
number: 24
agency: Axencia Galega de Innovación
section: III. Outras disposicións.
title: >-
  EXTRACTO da Resolución do 31 de decembro de 2017 pola que se establecen as
  bases reguladoras para a concesión, en réxime de concorrencia competitiva, das
  axudas para o fortalecemento dos centros de xeración de coñecemento aliñadas
  cos retos estratéxicos e prioridades identificadas na Estratexia RIS3 de
  Galicia, cofinanciadas polo Fondo Europeo de Desenvolvemento Rexional (Feder)
  no marco do programa operativo Feder Galicia 2014-2020, e se procede á súa
  convocatoria para o ano 2018 (código de procedemento IN607E).
range: Resolución
url: >-
  https://www.xunta.gal/dog/Publicados/2018/20180202/AnuncioG0198-050118-0002_gl.html
---
<p>BDNS (Identif.): 383043.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index):</p>
    <p>Primeiro. Entidades beneficiarias</p>
    <p>Poderán ser beneficiarios das axudas os centros tecnolóxicos e os centros de apoio á innovación tecnolóxica de Galicia validamente inscritos, no momento da presentación da súa solicitude, no rexistro estatal de centros regulado polo Real decreto 2093/2008, do 19 de decembro.</p>
    <p>Segundo. Obxecto</p>
    <p>Estas axudas teñen por obxecto o fortalecemento dos centros de xeración de coñecemento mediante a adquisición de infraestruturas de investigación ligadas ao desenvolvemento dunha mesma liña ou liñas de I+D+i no marco de cadeas de valor estratéxicas para Galicia da Estratexia RIS3. As infraestruturas deben estar orientadas á mellora da excelencia investigadora do centro tecnolóxico e das súas tarefas de transferencia ao tecido produtivo.</p>
    <p>Así mesmo, por medio desta resolución, convócanse estas axudas para o ano 2018 en réxime de publicidade, obxectividade e concorrencia competitiva (código de procedemento IN607E), axustándose as axudas concedidas no marco desta resolución ao establecido no Regulamento (UE) nº 651/2014. </p>
    <p>Terceiro. Bases reguladoras</p>
    <p>Publícanse conxuntamente coa convocatoria. </p>
    <p>Cuarto. Importe</p>
    <p>O importe total da convocatoria é de 6.500.000,00 euros con cargo ao exercicio orzamentario 2018 da Axencia Galega de Innovación.</p>
    <p>As axudas reguladas nesta resolución estarán cofinanciadas no marco do Programa operativo Feder Galicia 2014-2020 dentro dos seguintes parámetros Eixe 1: «Potenciar a investigación, o desenvolvemento tecnolóxico e a innovación», Prioridade de investimento 1.1 «A mellora das infraestruturas de investigación e innovación (I+i) e das capacidades para desenvolver a excelencia en materia de I+i, e o fomento dos centros de competencias, en especial os de interese europeo», Obxectivo específico 1.1.2. «Fortalecemento das institucións de I+D e creación, consolidación e mellora das infraestruturas científicas e tecnolóxicas», e Actuación 1.1.2.1. «Fortalecemento de centros de xeración de coñecemento».</p>
    <p>A intensidade das axudas é do 50 % dos custos subvencionables conforme ao establecido no artigo 26 do Regulamento (UE) nº 651/2014. </p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte ao da publicación desta convocatoria no Diario Oficial de Galicia (en diante, DOG). Entenderase como último día do prazo o correspondente ao mesmo ordinal do día de publicación. Se o último día do prazo fose inhábil, entenderase prorrogado ao primeiro día hábil seguinte e, se no mes de vencemento non houbese día equivalente ao inicial do cómputo, entenderse que o prazo expira o derradeiro día do mes.</p>
    <p>Outros datos.</p>
    <p>Poderase anticipar o 50 % do importe da subvención concedida.</p>
    <p>Santiago de Compostela, 31 de decembro de 2017</p>
    <footer><p>Patricia Argerey Vilar<br>Directora da Axencia Galega de Innovación</p></footer>

