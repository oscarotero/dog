---
date: '2018-02-02'
id: G0426-220118-0001
page: 7851
number: 24
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 18 de xaneiro de 2018, do Servizo de Infraestruturas Agrarias de
  Pontevedra, polo que se comunica a aprobación das bases de reestruturación
  parcelaria da zona de Oubiña, 2º sector, Cambados.
range: Anuncio
url: >-
  https://www.xunta.gal/dog/Publicados/2018/20180202/AnuncioG0426-220118-0001_gl.html
---
<p>Comunícase a todas as persoas interesadas na reestruturación parcelaria da zona de Oubiña, 2º sector (Cambados-Pontevedra) que, con data do 18 de decembro de 2017, o director xeral de Desenvolvemento Rural aprobou a resolución que a seguir se cita:</p>
    <p>«Á vista do resultado do procedemento de elaboración das bases de reestruturación parcelaria da zona de Oubiña, 2º sector (Cambados-Pontevedra), da recomendación de continuidade do dito procedemento emitida no correspondente informe polo Comité Técnico Asesor e do informe favorable do Servizo Provincial de Infraestruturas Agrarias, oída a Xunta Local da zona, ao abeiro do disposto polo artigo 26 da Lei 4/2015, do 17 de xuño, de mellora da estrutura territorial agraria de Galicia, polo presente acto apróbanse as bases de reestruturación parcelaria da zona de Oubiña, 2º sector (Cambados-Pontevedra).</p>
    <p>A Xefatura do Servizo de Infraestruturas Agrarias da Xefatura Territorial da Consellería do Medio Rural de Pontevedra disporá a súa notificación e publicación nos termos legalmente establecidos».</p>
    <p>Contra esta resolución, que non pon fin á vía administrativa, as persoas interesadas poderán interpor recurso de alzada ante a persoa titular da Consellería do Medio Rural, dentro do prazo dun mes, contado desde o día seguinte ao da recepción persoal ou da publicación substitutiva. </p>
    <p>Pontevedra, 18 de xaneiro de 2018</p>
    <footer><p>Mª José Pérez Gil<br>Xefa do Servizo de Infraestruturas Agrarias de Pontevedra</p></footer>

