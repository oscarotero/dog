---
date: '2018-02-02'
id: G0427-150118-0003
page: 7855
number: 24
agency: Consellería do Mar
section: VI. Anuncios. a) Administración autonómica.
title: >-
  ORDE do 11 de xaneiro de 2018 pola que se autoriza a transmisión mortis causa,
  mediante pacto de mellora, da concesión administrativa e da batea Marpesa I.
range: Orde
url: >-
  https://www.xunta.gal/dog/Publicados/2018/20180202/AnuncioG0427-150118-0003_gl.html
---
<p>Visto o expediente instruído para os efectos de transmisión da batea <em>Marpesa I</em> e da concesión administrativa que o ampara, resulta:</p>
    <p>a) Antecedentes de feito.</p>
    <p>Primeiro. Mediante escrito de data 11.10.2017, Jesús Rúa Boubeta (76807016B) e María Jesús Chapela Chapela (76811087B) solicitaron autorización para a transmisión <em>mortis causa</em>, mediante pacto de mellora, da concesión administrativa e da batea <em>Marpesa I</em>. </p>
    <p>Segundo. As persoas interesadas achegaron a documentación requerida para a tramitación.</p>
    <p>Terceiro. O informe do Servizo de Protección dos Recursos sobre as características da batea é favorable.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); e coa Orde do 8 de setembro de 2017, de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 de xuño, de dereito civil de Galicia, nos seus artigos 209 e seguintes regula os pactos sucesorios como negocios mortis causa, e con forma de pactos de apartación ou de mellora.</p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento dos viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa</em> mediante pacto de mellora, a favor de Darío Rúa Chapela (36172295B), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea. </p>
    <p>Nome: <em>Marpesa I</em>.</p>
    <p>Situación: </p>
    <p>Cuadrícula nº: 12.</p>
    <p>Polígono: G.</p>
    <p>Distrito: Cangas (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 6.4.1987 (DOG núm. 90).</p>
    <p>Remate da vixencia: 15.12.2019.</p>
    <p>Actuais titulares: Jesús Rúa Boubeta (76807016B) e María Jesús Chapela Chapela (76811087B).</p>
    <p>Novo titular: Darío Rúa Chapela (36172295B).</p>
    <p>O novo titular da concesión subrógase nos dereitos e obrigas do anterior, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 11 de xaneiro de 2018</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

