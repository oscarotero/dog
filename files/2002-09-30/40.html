---
date: '2002-09-30'
id: 1305E
page: 14
number: 188
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de setembro de 2002, da Delegación Provincial de Lugo, pola
  que se somete a información pública a solicitude de autorización
  administrativa, aprobación do proxecto de execución e declaración de utilidade
  pública, en concreto, da instalación eléctrica subestación eléctrica Faro
  132/30 kV, concello de Chantada. (Expediente 013/2002 A.T.).
range: Resolución
url: 'https://www.xunta.gal/dog/Publicados/2002/20020930/Anuncio1305E_gl.html'
---
<p>1. Autorización administrativa.</p>
<p>Para os efectos previstos na Lei 54/1997, e título VII do Real decreto 1955/2000, do 1 de decembro, sobre autorizacións de instalacións de enerxía eléctricas, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, que contan coas características técnicas que se relatan a continuación:</p>
<p>-Peticionario: Enerfin, S.A.</p>
<p>-Finalidade: evacuación da enerxía xerada nos parques eólicos Penas Grandes, Chantada, Monte Cabeza e Farelo.</p>
<p>-Características técnicas principais:</p>
<p>Subestación transformadora 132/30 kV, composta por unha posición de barras de 132 kV, dúas posicións de liña de 132 kV, tres transformadores principais 132/30 kV de 50,40 e 15 MVA ONAF de potencia nominal unitaria e dous transformadores para servicios auxiliares 30/0,4 kV de 125 kVA ONAN de potencia nominal unitaria, todo iso cos correspondentes equipos de control, seccionamento, manobra, medida e protección.</p>
<p>2. Urxente ocupación.</p>
<p>O beneficiario, ó abeiro do título IX da Lei 54/1997, do 27 de novembro, do sector eléctrico solicita, así</p>
<p>mesmo, a declaración de utilidade pública das instalacións incluídas neste proxecto, que, segundo o sinalado no artigo 54 da devandita lei, levará implícito en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997, e no capítulo V do título VII do Real decreto 1955/2000, do 1 de decembro.</p>
<p>3. Alegacións.</p>
<p>O que se fai público para que poida examinarse o proxecto de instalacións, nesta Delegación Provincial (Edificio Administrativo-Rolda da Muralla, 70, Lugo) e formula-las reclamacións, por duplicado, que se consideren oportunas durante o prazo de vinte días. Igualmente, os interesados poderán formular, se é o caso, e no mesmo prazo, alegacións por escrito que estimen oportuno, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 10 de setembro de 2002.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de bens e dereitos afectados sen acordo</p>
<p>(T.M. Chantada)</p>
<table><tbody><tr><td></td></tr>
<tr><td></td></tr>
<tr><td>Catastro</td></tr>
<tr><td></td></tr>
<tr><td>Parcela</td><td>Lugar</td><td>Propietario</td><td>Enderezo</td><td>Polígono</td><td>Parcela</td><td>S.E. (m)</td></tr>
<tr><td></td></tr>
</tbody></table>
<table><tbody><tr><td>3</td><td>Coto dos Píos</td><td>María Novoa Otero</td><td>Eira da Concha, 9
15173 Santa Cruz-Oleiros (A Coruña)</td><td>29</td><td>157</td><td>1.035</td></tr>
<tr><td></td></tr>
<tr><td>5</td><td>Coto dos Píos</td><td>Josefina Saa Vázquez</td><td>Bayón Tras do Río
Vilanova de Arousa (Pontevedra)</td><td>29</td><td>150</td><td>1.548</td></tr>
<tr><td></td></tr></tbody></table>
<p>Lenda:</p>
<p>S.E.: superficie de expropiación en pleno dominio.</p>

