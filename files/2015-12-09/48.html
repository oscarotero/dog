---
date: '2015-12-09'
id: C141-261115-0003
page: 46210
number: 234
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 23 de novembro de 2015 pola que se notifica a extinción da
  concesión outorgada a Benigno Lago Estévez para a legalización de obras de
  fornecemento de auga para abastecemento de buques e fonte pública no porto de
  Corcubión.
range: Resolución
url: >-
  https://www.xunta.gal/dog/Publicados/2015/20151209/AnuncioC141-261115-0003_gl.html
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento adminsitrativo común, notifícase mediante a publicación no Diario Oficial de Galicia e exposición no taboleiro de edictos do Concello de Corcubión a resolución da Presidencia de Portos de Galicia do 23 de novembro de 2015 que declara extinta a concesión outorgada pola Orde ministerial do 5 de xullo de 1968 a Benigno Lago Estévez para legalización de obras de fornecemento de auga para abastecemento de buques e fonte pública no porto de Corcubión</p>
    <p>Visto o informe proposta de extinción da xefa da Área de Explotación e Planificación con data do 25 de setembro de 2015, así como o informe xurídico emitido o 14 de outubro de 2015 polo xefe da Sª X. Asesoría sobre a citada proposta.</p>
    <p>De acordo con todo o indicado e en virtude das atribucións delegadas pola conselleira do Medio Rural e do Mar, conferida pola Orde do 30 de marzo de 2012, </p>
    <h2>RESOLVO:</h2>
    <p>Declarar extinguida, por renuncia tácita dos posibles herdeiros, a concesión administrativa outorgada a Benigno Lago Estévez (clave 12-33-68-C-2), para legalización de obras de fornecemento de auga para abastecemento de buques e fonte pública no porto de Corcubión, sen máis trámite.</p>
    <p>Para o seu exame, o expediente completo atópase nas dependencias dos Servizos Centrais de Portos de Galicia en Área Central, praza de Europa, 5-A, 6º, 15707 Santiago de Compostela.</p>
    <p>Contra esta resolución, que pon fin á vía administrativa, poderase interpor recurso contencioso-administrativo ante o Xulgado do Contencioso-Administrativo de Santiago de Compostela no prazo de dous (2) meses contados desde o día seguinte ao da notificación desta resolución.</p>
    <p>Non obstante, o interesado poderá optar por interpor contra esta resolución recurso de reposición, no prazo dun (1) mes contado a partir do día seguinte ao da súa notificación, perante o mesmo órgano que a ditou, de acordo co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Mediante este documento notifícaselle esta resolución segundo o exixido no artigo 58.1 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 23 de novembro de 2015 </p>
    <footer><p>José Juan Durán Hermida<br>Presidente de Portos de Galicia</p></footer>

