---
date: '2015-12-09'
id: G0424-191115-0005
page: 46169
number: 234
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 18 de novembro de 2015, da Xefatura Territorial de Lugo,  pola 
  que  se  concede  a  autorización  administrativa  previa  e de construción
  dunha instalación eléctrica no concello de Lugo (expediente IN407A 2015/84-2,
  8277 AT).
range: Resolución
url: >-
  https://www.xunta.gal/dog/Publicados/2015/20151209/AnuncioG0424-191115-0005_gl.html
---
<p>Visto o expediente para outorgamento de autorización administrativa previa e de construción da instalación eléctrica que se describe:</p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: parque empresarial As Gándaras, rúa A, parcela U2, 27003 Lugo.</p>
    <p>Denominación: reforma CTC Spar-13829.</p>
    <p>Situación: concello de Lugo.</p>
    <p>Características técnicas: </p>
    <p>1. Obra civil. Consiste en construír un foso de recolla de aceite, demolición do tabique de cela CT, desmontaxe de barramentos, aparellaxe, ferraxes e antepanos, pintura do chan, paredes e teito e construción dunha bancada para soporte de celas SF-6.</p>
    <p>2. Obra eléctrica. Consiste na instalación de catro celas de liña, unha de protección e unha de interruptor, novo circuíto de terras, circuíto de iluminación, circuíto de emerxencia e realizar novas pontes entre o CT e o cadro de baixa tensión.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan do Decreto 129/2015, do 8 de outubro, e do 110/2013, do 4 de xullo (modificado polo Decreto 116/2014, do 11 de setembro) polos que se establece a estrutura orgánica da consellería, e tendo en conta o Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén se poderá interpoñer calquera outro recurso que se xulgue pertinente.</p>
    <p>Lugo, 18 de novembro de 2015</p>
    <footer><p>Pilar Fernández López<br>Xefa territorial de Lugo</p></footer>

