---
date: '1999-05-28'
id: 8C5A
page: 6
number: 101
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de abril de 1999, da Dirección Xeral de Relacións Laborais,
  pola que se dispón a inscrición no rexistro e publicación, no Diario Oficial
  de Galicia, da revisión salarial do convenio colectivo da empresa Limpiezas
  Faro, S.L. para o período do 1 de xaneiro de 1999 ó 31 de decembro do 2000,
  ámbolos dous incluídos.
range: Resolución
url: 'https://www.xunta.gal/dog/Publicados/1999/19990528/Anuncio8C5A_gl.html'
---
<p>Visto o texto para a revisión salarial do convenio colectivo da empresa Limpiezas Faro, S.L. (nº rexistro 8200172) para o período do 1 de xaneiro de 1999 ó 31 de decembro do 2000, ámbolos dous inclusive, que se subscribiu o 8 de marzo de 1999, entre os representantes da empresa e os traballadores, de conformidade co disposto no artigo 90, puntos 2 e 3 do Real decreto lexislativo 1/1995, do 24 de marzo, polo que se aproba o texto refundido da Lei dos estatutos dos traballadores e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta dirección xeral de relacións laborais.</p>
<p>ACORDA:</p>
<p>Primeiro.-Ordena-la inscrición da devandita revisión salarial no rexistro xeral de convenios desta dirección xeral.</p>
<p>Segundo.-Remiti-lo texto orixinal ó correspondente servicio deste centro directivo.</p>
<p>Terceiro.-Dispoñe-la sua publicación no Diario Oficial de Galicia.</p>
<p>Santiago de Compostela, 5 de abril de 1999.</p>
<p>José Mª Fernández Olea</p>
<p>Director xeral de Relacións Laborais</p>
<p>Convenio cabinas telefónicas para Galicia</p>
<p>Acta primeira e última reunión.</p>
<p>Asistentes:</p>
<p>CC.OO.:</p>
<p>Juan González Pérez.</p>
<p>Enrique Couso Suárez.</p>
<p>Antonio Marzo Nogueira.</p>
<p>Asesora: Carmen Segurana Bedrina (CC.OO.).</p>
<p>Representación empresarial:</p>
<p>Miguel Casares González.</p>
<p>Paulino Macía Lucas.</p>
<p>Mª Paulina Díaz Lamela.</p>
<p>Secretario de actas: Enrique Couso Suárez.</p>
<p>En Vigo, nos locais da empresa Limpiezas Faro, S.L. ás 16.30 horas do 8 de marzo de 1999, reúnese a comisión negociadora do convenio colectivo para o persoal de mantemento, recadación, reconto de moedas, limpeza e publicidade das cabinas telefó</p>
<p>nicas da empresa Limpiezas Faro, S.L. actual contratista para as catro provincias de Galicia, comeza a reunión coas persoas relacionadas á marxe.</p>
<p>Tras diversas e amplas de deliberacións ambas partes acordan prorroga-lo texto do convenio con efectos do 1 de xaneiro de 1999 ó 31 de decembro de 2000, aplicando para o ano 99 un incremento do 2% en tódolos conceptos salariais do ano 1998, incluída a gratificación festiva que se veu cobrando a razón de 14.932 ptas. por festivo e traballador.</p>
<p>O incremento salarial para o 2000 acórdase que sexa do IPC do ano 1999 máis medio punto.</p>
<p>Igualmente acórdase que o artigo 11 «Xornada de traballo» quede establecido da seguinte maneira:</p>
<p>«Establécese unha xornada semanal de 38.30 horas en xornada continuada de luns a venres. Os sábados traballarán soamente o 50% do cadro de persoal».</p>
<p>Co mesmo criterio, acordase que o importe de préstamos segundo o artigo 19 do convenio vixente sexa de 250.000 ptas. máximo por persoa que se devolverá en 15 mensualidades sen xuros.</p>
<p>Dáse lectura á presente acta e ás táboas salariais, que son aprobadas polas partes, procedendo á súa sinatura en proba de conformidade e acordando a súa remisión á autoridade laboral para efectos do seu rexistro e posterior publicación no Diario Oficial de Galicia.</p>
<p>E non tendo máis asuntos que tratar, levántase a sesión, ás 18.30 horas do día arriba sinalado.</p>
<p>Táboa salarial para o ano 1999 do convenio cabinas telefónicas de Galicia</p>
<p>Grupo A (mandos).</p>
<p>a) Encargado provincial, xefe de servicios: 187.002 ptas.</p>
<p>b) Encargado de zona: 137.287 ptas.</p>
<p>c) Responsable de equipo: 136.808 ptas.</p>
<p>Grupo B (subgrupo de reconto).</p>
<p>a) Oficial reconto: 133.799 ptas.</p>
<p>b) Auxiliar reconto: 132.906 ptas.</p>
<p>Subgrupo de recadación e limpeza.</p>
<p>a) Conductor-limpador-recadador: 133.799 ptas.</p>
<p>b) Limpador: 132.906 ptas.</p>
<p>Subgrupo de mantemento.</p>
<p>a) Oficial mecánico, cerralleiro ou eletricista: 133.799 ptas.</p>
<p>b) Aprendiz: 86.573 ptas.</p>
<p>Hora extra: 1.634 ptas.</p>
<p>Gratificación transporte: 10.712 ptas.</p>
<p>Gratificación asistencia: 8.590 ptas.</p>
<p>Prima de producción: 15.932 ptas.</p>

