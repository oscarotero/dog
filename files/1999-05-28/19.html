---
date: '1999-05-28'
id: 8C82
page: 6
number: 101
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (215/1995).
range: Cédula
url: 'https://www.xunta.gal/dog/Publicados/1999/19990528/Anuncio8C82_gl.html'
---
<p>Lorenzo Villalpando Lucas, secretario do Xulgado de Primeira Instancia e Instrucción número catro de Santiago de Compostela, dá fe e testemuño:</p>
<p>Que no xuízo verbal de faltas número 215/1995, que neste xulgado se segue por lesións en accidente de tráfico, dictouse sentencia con encabezamento e decisión do teor literal seguinte:</p>
<p>«Sentencia: en Santiago de Compostela, o dezaoito de novembro de mil novecentos noventa e oito.</p>
<p>Vistos por Rosa del Carmen Collazo Lugo, maxistrada do Xulgado de Instrucción número catro dos do partido, os presentes autos de xuízo de faltas nº 215/1995, seguidos por lesións con motivos da circulación, sendo parte denunciante Antonio Jesús Jeremías Juariguiberri, María del Carmen Suárez Mato, maiores de idade, baixo a representación procesual do procurador José Paz Montero, coa defensa letrada de Evaristo Nogueira Pol, denunciante Dolores Picon Villaverde, maior de idade, baixo a representación procesual da procuradora Mª Soledad Sánchez Silva e coa defensa letrada de José Daniel Taboada Ponte; aparecendo como parte denunciada José Severino Márquez Freire, maior de idade; denunciada como responsable civil subsidiaria a entidade Transportes Duco, S.A., denunciada como responsable civil directa a entidade aseguradora La Patria Hispana, baixo a representación procesual do procurador Antonio Felipe Cuns Núñez, coa defensa letrada de Otilia Sánchez Garrido; o Ministerio Fiscal non se </p>
<p>mostrou parte. (Seguen antecedentes de feito, feitos probados e fundamentos xurídicos).</p>
<p>Decido. Que debo condenar e condeno a José Severino Márquez Freire como autor responsable dunha falta de lesións con motivo da circulación do artigo 586 bis do Código Penal, á pena de 50.000 ptas., e a que, coa responsabilidade civil directa da entidade aseguradora La Patria Hispana e subsidiaria de Transportes Duco, S.A., se indemnice a Antonio Jesús Jeremías Jauriguiberri na cantidade de 2.980.210  ptas., a María del Carmen Suárez Mato na cantidade de 2.851.961 ptas., igualmente se indemnice a Dolores Picón Villaverde na cantidade de 8.110.000 ptas. Por tódolos conceptos, as ditas cantidades devengarán o xuro previsto no artigo 20 da Lei de contrato de seguro, a cargo da aseguradora condenada, desde a data do sinistro, así mesmo deberán aboa-lo pagamento das custas procesuais conxunta e solidariamente.</p>
<p>Contra esta sentencia pódese interpor recurso de apelación no prazo de cinco días desde a súa notificación perante este xulgado ante a Audiencia Provincial da Coruña. Así, por esta miña sentencia, pronúncioo, mándoo e asínoo».</p>
<p>E para que así conste e sirva de notificación a José Severino Márquez Freire, en paradoiro descoñecido, expido, selo e asino esta cédula en Santiago de Compostela o tres de maio de mil novecentos noventa e nove.</p>
<p>O secretario</p>
<p>Rubricado</p>
<p>4304</p>

