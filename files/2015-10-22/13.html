---
date: '2015-10-22'
id: G2120-280915-0001
page: 40944
number: 202
agency: Xulgado de Primeira Instancia número 3 de Lugo
section: V. Administración de xustiza.
title: EDICTO de notificación de sentenza (403/2014).
range: Edicto
url: >-
  https://www.xunta.gal/dog/Publicados/2015/20151022/AnuncioG2120-280915-0001_gl.html
---
<p>Neste órgano xudicial tramítase procedemento ordinario 403/2014, seguido a instancias de María Pilar Casanova Montes, José Luis Vilanova Arias, Arsenio Vilanova Arias, contra José Luís Vázquez Gay, Conrado Loures Pereira, Dominga Pereira Pena, Antonio Vázquez Vázquez, Amelia Gay López, Raquel Vázquez Gay, sobre ordinario nos cales, por sentenza do 25 de marzo de 2015, acordouse o seguinte:</p>
    <p>«Decido que, estimando a demanda promovida por María Pilar Casanova Montes, José Luis e Arsenio Vilanova Arias, representados polo procurador Carlos Cabo Silva, contra Conrado Loures Pereira, Dominga Pereira Pena, herdeiros legais dos dous citados, todos eles en rebeldía; e, contra José Luis Vázquez Gay e Raquel Vázquez Gay, na súa condición de fillos e únicos herdeiros dos esposos Antonio Vázquez Vázquez e Amelia Gay López, e do seu falecido fillo Santiago Vázquez Gay, debo declarar e declaro: A) Que na rúa Illas Cíes n° 23 da cidade de Lugo existe unha parcela sobre a cal se asenta unha casa que consta de planta baixa, tres plantas altas e aproveitamento no faiado. Na planta baixa áchase o portal e escaleiras de acceso a plantas altas, dous rochos situados debaixo das escaleiras e un almacén, ao cal se accede desde o portal, estando o resto destinado a un local para estacionamento e almacén, que ten acceso directo desde a rúa e a través dunha porta desde o portal; planta primeira, que contén unha vivenda, que dispón na súa parte posterior dunha terraza que, en parte, serve de cuberta á planta baixa e, pola súa vez, en parte está cuberta e en parte descuberta; planta segunda e planta terceira, que conteñen unha vivenda por planta; e faiado no cal hai un rocho. A planta baixa ocupa a superficie construída aproximada de cento oito metros cadrados, cada unha das plantas primeira, segunda e terceira a de sesenta e catro metros cadrados e o espazo baixo cuberta vinte e sete metros cadrados. Ocupa a totalidade do soar, ou sexa, a superficie aproximada de cento oito metros cadrados e mirando desde a vía pública da fronte linda: fronte, rúa Illas Cíes; traseira, comunidade de propietarios de casa número vinte da rúa Río Narla e casa número vinte e cinco da rúa Illas Cíes, de Amelia Gay López; dereita, casa número vinte e cinco da rúa Illas Cíes, de Amelia Gay López; e esquerda, casa número vinte e un da rúa Illas Cíes, de Jesús Arias Saa.</p>
    <p>A citada casa atópase dividida en réxime de propiedade horizontal constituíndo os seguintes predios:</p>
    <p>Un. Local, situado en parte da planta baixa de casa número vinte e tres da rúa Illas Cíes, da cidade de Lugo. Está destinado a estacionamento e almacén. Ten a superficie construída aproximada de noventa e oito metros cadrados, distribuída en dous locais, un de oitenta e sete metros cadrados, con acceso directo desde a rúa e do portal do edificio e outro de once metros cadrados con acceso desde o portal. Mirando desde a vía pública da fronte linda: fronte, rúa Illas Cíes e portal do edificio; traseira, comunidade de propietarios da casa número vinte da rúa Río Narla e casa número vinte e cinco da rúa Illas Cíes, de Amelia Gay López; dereita, portal da casa e casa número vinte e cinco da rúa Illas Cíes, de Amelia Gay López; e esquerda, casa número vinte e un da rúa Illas Cíes, de Jesús Arias Saa.</p>
    <p>Cota: 25 %.</p>
    <p>Referencia catastral 7244114PH1674S0001JE.</p>
    <p>Dous. Piso primeiro, situado na primeira planta alta da casa número vinte e tres da rúa Illas Cíes, da cidade de Lugo. Está destinado a vivenda e distribuído en varias habitacións e servizos. Ten a superficie construída aproximada de sesenta e catro metros cadrados. Mirando desde a vía pública da fronte linda: fronte, rúa Illas Cíes e escaleiras; traseira, escaleiras e terraza que en parte está cuberta e en parte descuberta, cuxo uso pertence a este piso, da superficie aproximada de corenta e sete metros e noventa decímetros cadrados, dos cales están cubertos dezasete metros e corenta decímetros cadrados e o resto descuberto; dereita, escaleiras e casa número vinte e cinco da rúa Illas Cíes, de Amelia Gay López; e esquerda, casa número vinte e un da rúa Illas Cíes, de Jesús Arias Saa.</p>
    <p>Cota: 25 %.</p>
    <p>Referencia catastral 7244114PH1674S0002KJ.</p>
    <p>Tres. Piso segundo, situado na segunda planta alta. Correspóndelle como anexo: unha metade indivisa do faiado ou espazo baixo cuberta da casa; e o rocho situado en primeiro lugar, de entre os dous existentes no portal debaixo das escaleiras.</p>
    <p>Referencia catastral 7244114PH1674S0003LK.</p>
    <p>Catro. Piso terceiro, situado na terceira planta alta. Correspóndelle como anexo: unha metade indivisa do faiado ou espazo baixo cuberta da casa; e o rocho situado en segundo lugar, de entre os dous existentes no portal debaixo das escaleiras.</p>
    <p>Referencia catastral 7244114PH1674S0004BL.</p>
    <p>Os datos descritivos comúns aos pisos segundo e terceiro son os seguintes:</p>
    <p>Forma parte da casa número vinte e tres da rúa Illas Cíes, da cidade de Lugo. Está destinado a vivenda e distribuído en varias habitacións e servizos. Ten a superficie construída aproximada de sesenta e catro metros cadrados. Mirando desde a vía pública da fronte, linda: fronte, rúa Illas Cíes e escaleiras; traseira, escaleiras e terraza cuxo uso pertence ao piso primeiro; dereita, escaleiras e casa número vinte e cinco da rúa Illas Cíes, de Amelia Gay López; e esquerda, casa número vinte e un da rúa Illas Cíes, de Jesús Arias Saa. Cota de cada un: 25 %.</p>
    <p>E, así mesmo, que goza das seguintes servidumes:</p>
    <p>Terá dereito de medianil polos seus lados oeste e leste e, xa que logo, o que constrúa primeiro situará o valo de terreo da súa parcela e os lindantes; tendo que aboar o que constrúa despois ao que o fixese antes a metade do valor do valo que ocupe a xusta taxación pericial por falta de acordo.</p>
    <p>O local existente á parte posterior do portal ten luces sobre o predio lindante pola parte posterior (casa n° 25 da rúa Illas Cíes), a través dunha fiestra con vidros opacos, situada a partir dun metro e corenta centímetros do chan. As referidas luces recíbeas a través de pavex ou uralita translúcida que ten unhas dimensións dun metro por dous, situada en forma paralela e próxima á parede desta casa (edificio n° 23). O citado pavex deberá permanecer limpo e libre de obstáculos co fin de que as citadas luces perciban tamén a claridade do día.</p>
    <p>O piso primeiro, desde a terraza cuberta que ten na súa parte posterior, ten servidume de luces e vistas sobre a cuberta da planta baixa da citada casa n° 25 da rúa Illas Cíes, que está destinada a terraza e desde a cal se proporcionan luces e claridade ao local de baixo a que se fixo referencia no punto anterior. Ademais, a citada cuberta da terraza pertencente a este piso dispón de servidume de tellado e beiril sobre a terraza da casa n° 25 de rúa Illas Cíes, e o propietario da casa n° 25 da rúa Illas Cíes non pode cubrir o terreo situado na parte posterior da casa n° 23 a maior altura que a do chan do piso primeiro da casa n° 23 da citada rúa.</p>
    <p>B) Declaro que a totalidade da casa sita na rúa Illas Cíes n° 23 da cidade de Lugo é propiedade dos demandantes, pertencen a Pilar Casanova Montes, con carácter privativo, o local de planta baixa e o piso primeiro, predios un e dous da división horizontal; a Arsenio Vilanova Arias, con carácter privativo, o piso segundo, cos seus anexos, predio tres da división horizontal; e a José Luís Vilanova Arias, con carácter privativo, o piso terceiro, cos seus anexos, predio catro da división horizontal.</p>
    <p>C) Ordénase a inscrición no Rexistro da Propiedade n° 1 de Lugo, a favor de Pilar Casanova Montes, o seu dereito de propiedade, coa descrición e carácter que resulta das declaracións previas, e da escritura do 18 de marzo de 2014 outorgada ante o notario de Lugo José Manuel López Cedrón co n° 719 do seu protocolo, procedéndose á rectificación e/ou cancelación daqueles asentos que sexan contradictorios ou opostos á declaración que se pretende ao seu favor.</p>
    <p>D) Ordénase a inscrición no Rexistro da Propiedade n° 1 de Lugo, a favor de Arsenio Vilanova Arias, o seu dereito de propiedade, coa descrición e carácter que resulta da declaracións previas, e da escritura do 18 de marzo de 2014 outorgada ante o notario de Lugo José Manuel López Cedrón co n° 719 do seu protocolo, procedéndose á rectificación e/ou cancelación daqueles asentos que sexan contradictorios ou opostos á declaración que se pretende ao seu favor.</p>
    <p>E) Ordénase a inscrición no Rexistro da Propiedade n° 1 de Lugo, a favor de José Luís Vilanova Arias, o seu dereito de propiedade, coa descrición e carácter que resulta da declaracións previas, e da escritura do 18 de marzo de 2014 outorgada ante o notario de Lugo José Manuel López Cedrón co n° 719 do seu protocolo, procedéndose á rectificación e/ou cancelación daqueles asentos que sexan contradictorios ou opostos á declaración que se pretende ao seu favor.</p>
    <p>F) Declárase que esta sentenza, unha vez firme, sirva, de cumprirse as exixencias administrativas precisas, de título bastante para que a Xerencia Territorial do Catastro de Urbana de Lugo proceda á oportuna rectificación en canto aos seus datos de descrición, superficie e titulares, conforme as declaracións previas e o informe pericial do perito Iván Pérez García.</p>
    <p>Non procede especial condena en custas.</p>
    <p>Líbrese testemuño desta sentenza e lévese aos autos da súa razón, quedando o orixinal arquivado no libro de sentenzas civís do xulgado.</p>
    <p>Notifíquese ás partes con advertencia de que non é firme e de que contra ela cabe formular recurso de apelación para ante a Audiencia Provincial de Lugo, o cal, de conformidade co artigo 458 da LAC 1/2000, deberá interporse ante este xulgado dentro do prazo de vinte días contados desde o seguinte ao seu notificación.</p>
    <p>Así, o pronuncio, mando e asino, por esta a miña sentenza, xulgando definitivamente en primeira instancia».</p>

