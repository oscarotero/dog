---
date: '2015-10-22'
id: CA02-141015-0001
page: 40921
number: 202
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 2 de outubro de 2015 de aprobación definitiva das modificacións
  puntuais número 2, 3, 4a e 4b, 5, 7, 8 e 10, do Plan xeral de ordenación
  municipal de San Cibrao das Viñas (Ourense).
range: Orde
url: >-
  https://www.xunta.gal/dog/Publicados/2015/20151022/AnuncioCA02-141015-0001_gl.html
---
<p>O Concello de San Cibrao das Viñas eleva, para a súa aprobación definitiva, as modificacións puntuais do Plan xeral de ordenación municipal, de conformidade co previsto no artigo 85.7 da Lei 9/2002, de ordenación urbanística e protección do medio rural de Galicia.</p>
    <p>Examinada a documentación remitida polo Concello e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>1. O Concello de San Cibrao das Viñas dispón actualmente de PXOM, aprobado definitivamente o 30 de decembro de 2004.</p>
    <p>2. No DOG do 16 de xullo de 2013 publícase o Anuncio do 26 de xuño de 2013, da Secretaría Xeral de Calidade e Avaliación Ambiental, coa decisión do 25 de xuño de 2013, sobre a non necesidade de someter á avaliación ambiental estratéxica a modificación puntual. </p>
    <p>3. Constan informes municipais técnico e xurídico do 21 de febreiro de 2014.</p>
    <p>4. A Secretaría Xeral de Ordenación do Territorio e Urbanismo emitiu no 30 de abril de 2014 o preceptivo informe previo á aprobación inicial da modificación, conforme o artigo 85.1 da LOUG.</p>
    <p>5. Constan informes municipais: técnicos do 15 de xaneiro de 2015; e xurídico do 23 de xaneiro de 2015.</p>
    <p>6. O Concello Pleno do 29 de abril de 2015 aprobou inicialmente a modificación e someteuna a información pública durante dous meses, mediante anuncios nos xornais La Región do 7 de maio de 2015 e La Voz de Galicia do 8 de maio de 2015; e no DOG do 11 de maio de 2015. Deuse audiencia aos concellos limítrofes de Taboadela, Barbadás, A Merca, O Pereiro de Aguiar e Ourense.</p>
    <p>7. En cumprimento da lexislación sectorial vixente, solicitáronse os seguintes informes:</p>
    <p>a) En materia de estradas, informe da Axencia Galega de Infraestruturas da CMATI do 24 de setembro de 2013 (desfavorable) respecto da modificación nº 1 do expediente, que tiña por obxecto reaxustar as aliñacións establecidas na travesía da estrada autonómica OU-320 no núcleo urbano da Ponte Noalla.</p>
    <p>E Informe do Ministerio de Fomento do 6 de setembro de 2013 en que se sinala que as modificacións non afectan ningunha estrada da súa titularidade.</p>
    <p>b) En materia de augas, informe de Augas de Galicia do 11 de novembro de 2014 en que se sinala que non se ten nada que obxectar en relación co documento remitido.</p>
    <p>c) Informe en materia de telecomunicacións do 1 de xuño de 2015, en cumprimento do sinalado no artigo 26.2 da Lei 32/2003, xeral de telecomunicacións.</p>
    <p>8. O Concello Pleno do 31 de xullo de 2015 aprobou provisionalmente a modificación puntual.</p>
    <p>9. No documento remitido para aprobación definitiva excluíronse as modificacións nº 1, nº 6 e nº 9, quedando limitado ás modificacións nº 2 a 5, ambas inclusive, nº 7, nº 8 e nº 10.</p>
    <p>II. Análise e consideracións.</p>
    <p>1. O ámbito da actuación comprende sete localizacións correspondentes a cada unha das modificacións puntuais.</p>
    <p>2. O obxecto de cada unha das modificacións é o seguinte:</p>
    <p>2.1. MP nº 2: reaxusta as aliñacións da vía que atravesa o núcleo urbano de Rante, travesía da estrada CV-322, diminuíndo o seu largo, para reducir as edificacións e peches de parcela en situación de fóra de ordenación e adaptalo ás características do núcleo.</p>
    <p>2.2. MP nº 3: corrixe dous erros gráficos de localización, do equipamento sociocultural SC-3 e de numeración do peto de ánimas protexido do núcleo de Calvos.</p>
    <p>2.3. MP nº 4a) e 4b): recolle na cartografía do PXOM dúas vías existentes que non figuran grafadas en Pazos de Soutopenedo.</p>
    <p>2.4. MP nº 5: corrixe o erro gráfico de localización do espazo libre EL-12 do núcleo da Laxe.</p>
    <p>2.5. MP nº 7: corrixe o trazado dunha vía próxima ao núcleo de Currás.</p>
    <p>2.6. MP nº 8: recolle na cartografía do PXOM a vía existente que comunica a praza do Cruceiro coa igrexa de San Clodio en Pazos de San Clodio.</p>
    <p>2.7. MP nº 10: amplía o largo da vía que comunica a rúa Fonte Boa, do núcleo de San Cibrao das Viñas, coa estrada N-525.</p>
    <p>3. Cada unha das modificacións axústase ao establecido no artigo 94.1 da LOUG.</p>
    <p>4. Ao afectar a modificación nº 5 a terreos cualificados como espazos libres públicos, conforme o artigo 94.4 da LOUG, solicitouse o informe previo favorable da Comisión Superior de Urbanismo de Galicia na súa sesión do 23 de setembro de 2015. Gráfase correctamente o lugar que ocupa actualmente o espazo libre público, un pouco máis ao sur da situación do PXOM e lixeiramente máis regular, mantendo a superficie de 629,50 m2.</p>
    <p>De conformidade co artigo 89 da LOUG e o artigo 1 do Decreto 44/2012, do 19 de xaneiro, polo que se fixa a estrutura orgánica dos departamentos da Xunta de Galicia, a competencia para resolver sobre a aprobación definitiva dos plans xerais de ordenación municipal corresponde ao conselleiro de Medio Ambiente, Territorio e Infraestruturas.</p>
    <p> III. Resolución.</p>
    <p>En consecuencia, e de conformidade co establecido no artigo 85.7.a) da LOUG, resolvo:</p>
    <p>1. Aprobar definitivamente as modificacións puntuais nº 2, 3, 4a e 4b, 5, 7, 8 e 10, do Plan xeral de ordenación municipal de San Cibrao das Viñas.</p>
    <p>2. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>3. De conformidade co disposto polos artigos 92 da Lei 9/2002, e 70 da Lei 7/1985, do 2 de abril, reguladora das bases de réxime local, o Concello deberá publicar no Boletín Oficial da provincia a normativa e ordenanzas do plan aprobado definitivamente.</p>
    <p>4. Notifíquese esta orde ao Concello e publíquese no Diario Oficial de Galicia.</p>
    <p>Santiago de Compostela, 2 de outubro de 2015</p>
    <footer><p>Ethel Mª Vázquez Mourelle<br>Conselleira de Medio Ambiente, Territorio e Infraestruturas</p></footer>

