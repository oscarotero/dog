---
date: '2017-09-26'
id: G0164-190917-0002
page: 43882
number: 183
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 18 de setembro de 2017, da Dirección Xeral de Educación,
  Formación Profesional e Innovación Educativa, pola que se modifica a
  Resolución do 1 de xuño de 2017 pola que se fai pública a composición das
  comisións de avaliación que actuarán no proceso de acreditación de
  competencias convocado pola Resolución do 26 de abril de 2017.
range: Resolución
url: >-
  https://www.xunta.gal/dog/Publicados/2017/20170926/AnuncioG0164-190917-0002_gl.html
---
<p>Mediante a Resolución do 26 de abril de 2017 foi convocado o proceso de acreditación de competencias profesionais adquiridas a través da experiencia laboral, para determinadas unidades de competencia do Catálogo nacional de cualificacións profesionais, en desenvolvemento do Acordo de colaboración subscrito entre a Consellería de Medio Ambiente e Ordenación do Territorio, a Consellería de Cultura, Educación e Ordenación Universitaria e a Consellería do Medio Rural. </p>
    <p>O artigo 16 da devandita resolución, no seu punto 1, fai referencia aos requisitos, formación e habilitación das persoas que poderán actuar como asesores e avaliadores, e no seu punto 2, á composición da comisións de avaliación, dicindo que estarán constituídas polo menos por cinco membros, dos cales un debe ocupar a presidencia, outro desempeñará o cargo de secretario ou secretaria, e os tres restantes serán vogais. A mesma orde, no artigo 15 establece que a Dirección Xeral de Educación, Formación Profesional e Innovación Educativa nomeará as comisións de avaliación necesarias para levar a cabo a convocatoria.</p>
    <p>Mediante a Resolución do 1 de xuño de 2017 (DOG do 9 de xuño), tramitada pola Dirección Xeral de Educación, Formación Profesional e Innovación Educativa, fíxose pública a composición das comisións de avaliación que actuarán no proceso de acreditación de competencias convocado pola Resolución do 26 de abril de 2017.</p>
    <p>Unha vez presentada a renuncia dun membro da comisión nomeado mediante a Resolución do 1 de xuño de 2017 (DOG do 9 de xuño), esta dirección xeral</p>
    <p class="dog-titulo">DISPÓN:</p>
    <p>Admitir a renuncia presentada por Verónica García Carballada como vogal da comisión de avaliación encargada de avaliar as unidades de competencia do CS de Xestión Forestal e do Medio Natural na provincia de Lugo e nomear no seu lugar a Xesús Díaz Doval como representante do sector produtivo.</p>
    <p>Santiago de Compostela, 18 de setembro de 2017</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>

