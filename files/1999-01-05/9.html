---
date: '1999-01-05'
id: 222E
page: 102
number: 2
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (22/1998-I).
range: Edicto
url: 'https://www.xunta.gal/dog/Publicados/1999/19990105/Anuncio222E_gl.html'
---
<p>O maxistrado-xuíz do Xulgado de Primeira Instancia e Instrucción número cinco de Santiago de Compostela.</p>
<p>Fai saber que neste xulgado do meu cargo, baixo o número 22/1998-I, se seguen autos de executoria de xuízo de faltas, por falta de desobediencia e danos contra Francisco Alvarellos Maceira, nas actuacións do cal se acordou sacar á venda en primeira e pública poxa, por termo de 8 días e prezo da súa valoración os seguintes bens mobles embargados ó condenado:</p>
<p>-Ciclomotor marca Puch, modelo Cóndor, con placa municipal 940, sendo o seu prezo de valoración de 70.000 pesetas.</p>
<p>A poxa terá lugar na sala de audiencia deste xulgado o vindeiro día 11 de xaneiro de 1999 ás 10 horas, de acordo coas seguintes condicións:</p>
<p>1. O tipo de remate será a cantidade sinalada como prezo de valoración, sen que se admitan ofertas que non cubran as dúas terceiras partes da devandita suma.</p>
<p>2. Para poder tomar parte na licitación os licitadores deberán consignar previamente na conta de consignacións deste xulgado nº 1592000076008396 do BBV o vinte por cento do tipo de remate.</p>
<p>3. Poderanse facer ofertas por escrito, en prego cerrado, desde o anuncio da poxa ata a súa celebración, depositando na mesa do xulgado, xunto con aquel, o vinte por cento do tipo de remate.</p>
<p>4. Só ó prexudicado se lle poderá face-lo remate en calidade de llo ceder a un terceiro.</p>
<p>5. Reservaranse en depósito por instancia do prexudicado as consignacións dos ofertantes que non resultaren rematantes e que o admitan e cubrisen o tipo da poxa, para efectos de que, se o primerio adxudicatario non cumprise a obriga, poida aprobarse o remate a favor dos que o sigan por orde das súas respectivas ofertas.</p>
<p>6. As cargas e gravames anteriores e os preferentes, se os houber, ó crédito do prexudicado, quedarán subsistentes e sen cancelar, entendéndose que o rematante os acepta e queda subrogado na respon</p>
<p>sabilidade deles, sen se destinar á súa extinción o prezo do remate.</p>
<p>7. Para o suposto de que resultase deserta a primeira poxa, sinálase para que teña lugar a segunda, o vindeiro día 1 de febreiro, ás 10 horas, nas mesmas condicións cá primeira, agás o tipo do remate, que será o setenta e cinco por cento do da primeira; e, en caso de resultar deserta a dita segunda poxa, celebrarase unha terceira, sen suxeición a tipo, o día 22 de febreiro, ás 10 horas, rexendo para ela as restantes condicións fixadas para a segunda.</p>
<p>8. Sirva esta publicación de notificación ó condenado, para o caso de non ser atopado no seu domicilio.</p>
<p>Dado en Santiago de Compostela o vintetrés de novembro de mil novecentos noventa e oito.</p>
<p>O maxistrado-xuíz</p>
<p>Rubricado</p>
<p>11131</p>

