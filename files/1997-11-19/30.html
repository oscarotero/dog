---
date: '1997-11-19'
id: C9BE
page: 11
number: 224
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 3 de novembro de 1997 polo que se convocan bolsas para a concesión
  de axudas económicas dirixidas a licenciados universitarios que obteñan ó
  longo de 1998 unha estadía non remunerada nalgunha das institucións
  comunitarias.
range: Anuncio
url: 'https://www.xunta.gal/dog/Publicados/1997/19971119/AnuncioC9BE_gl.html'
---
<p>A Fundación Galicia-Europa convoca catro bolsas para financia-la estadía en Bruxelas de licenciados universitarios que sexan aceptados por algunha das institucións comunitarias ó longo de 1998 para a realización dunha estadía non remunerada.</p>
<p>Requisitos:</p>
<p>1. Carta da correspondente institución na que se acepta a solicitude do candidato para a realización dunha estadía non remunerada.</p>
<p>2. Ter expediente académico con media de notable.</p>
<p>3. Coñecemento dunha lingua comunitaria ademais do castelán e do galego.</p>
<p>4. Ter nacido despois do 31-12-1967.</p>
<p>5. Ter residencia en Galicia.</p>
<p>6. Te-la nacionalidade dun dos estados membros da Unión Europea.</p>
<p>7. Terán preferencia aqueles candidatos que realizasen estudios postuniversitarios en relación con temas comunitarios.</p>
<p>Duración da bolsa:</p>
<p>Ata cinco meses por estadía.</p>
<p>Contía da bolsa:</p>
<p>A contía da bolsa será de 35.000 FB/mes para aloxamento e manutención. Os gastos de transporte e seguros serán por conta dos candidatos seleccionados.</p>
<p>Data de presentación da solicitude da bolsa:</p>
<p>A convocatoria estará aberta durante todo o ano 1998. Unha vez teñan sido adxudicadas tódalas bolsas convocadas, a fundación fará público o esgotamento do orzamento comprometido para este programa, pechando daquela a admisión de novas solicitudes durante o exercicio.</p>
<p>Selección:</p>
<p>A Fundación Galicia-Europa realizará a selección dos candidatos en función dos méritos acreditados por estes.</p>
<p>Información e presentación de solicitudes:</p>
<p>Xunto coa solicitude de bolsa, segundo o modelo do anexo I , deberá presentarse expediente académico, currículum vitae e demais documentación acreditativa do cumprimento dos requisitos esixidos.</p>
<p>As solicitudes deberán presentarse na Fundación</p>
<p>Galicia-Europa, Rúa dos Feáns, 5, baixo, 15706 Santiago de Compostela. Telf.: (981) 54 10 12; fax: (981) 54 10 13. Horario de 9 a 14 horas.</p>
<p>Santiago de Compostela, 3 de novembro de 1997.</p>
<p>Dositeo Rodríguez Rodríguez</p>
<p>Secretario Xeral da Fundación Galicia-Europa</p>
<p>8579</p>

