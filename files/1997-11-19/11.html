---
date: '1997-11-19'
id: C972
page: 11
number: 224
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Orde do 30 de outubro de 1997 pola que se lle autoriza a implantación de
  ciclos formativos ó centro privado denominado POVISA Formación Profesional en
  Vigo (Pontevedra).
range: Orde
url: 'https://www.xunta.gal/dog/Publicados/1997/19971119/AnuncioC972_gl.html'
---
<p>Por Orde do 2 de agosto de 1996 (DOG do 4 de outubro), créase o centro privado de formación profesional específica denominado POVISA Formación Profesional en Vigo (Pontevedra), e por Resolución do 4 de outubro de 1996 (DOG do 7 de novembro), da Dirección Xeral de Centros e Inspección Educativa, autorízase a implantación, para o curso escolar 1996-1997, dos ciclos formativos de grao superior Documentación Sanitaria, e de Anatomía Patolóxica e o de grao medio Coidados Auxiliares de Enfermería.</p>
<p>Vista a disposición derradeira primeira da Lei 1/1990, do 3 de outubro, de ordenación do sistema educativo.</p>
<p>Tendo en conta o informe favorable da Dirección Xeral de Ordenación Educativa e de Formación Profesional, e por proposta da Dirección Xeral de Centros e Inspección Educativa.</p>
<p>Esta consellería,</p>
<p>DISPÓN:</p>
<p>1. Autorizar definitivamente o Centro Privado denominado POVISA Formación Profesional para imparti-los ciclos formativos que no anexo se especifica.</p>
<p>2. Autorízase para impartir en dobre quenda, diúrna e nocturna, o ciclo formativo de grao superior Documentación Sanitaria.</p>
<p>Santiago de Compostela, 30 de outubro de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Denominación: POVISA Formación Profesional.</p>
<p>Titular: Policlínico Vigo, S.A. (POVISA).</p>
<p>Unidades: 4 unidades de formación profesional específica.</p>
<p>Ensinanzas que se autorizan:</p>
<p>-1 ciclo formativo de grao superior Documentación Sanitaria da familia profesional de sanidade.</p>
<p>-1 ciclo formativo de grao superior Anatomía Patolóxica e Citoloxía da familia profesional de sanidade.</p>
<p>-1 ciclo formativo de grao medio Coidados Auxiliares de Enfermería da familia profesional de sanidade.</p>
<p>7430</p>

