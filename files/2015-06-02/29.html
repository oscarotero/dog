---
date: '2015-06-02'
id: O143-210515-0001
page: 21617
number: 102
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 18 de maio de 2015 pola que se fai público o cofinanciamento do
  contrato de servizo para a mostraxe e análise de augas subterráneas para a
  determinación do estado químico. Proxecto Life+política e gobernanza
  ambientais, solucións sustentables para pequenos abastecementos de auga,
  denominado Life Rural Supplies (clave OH.688.936).
range: Resolución
url: >-
  https://www.xunta.gal/dog/Publicados/2015/20150602/AnuncioO143-210515-0001_gl.html
---
<footer><p><img src="/dog/Publicados/2015/20150602/AnuncioO143-210515-0001_gl-web-images/life_fmt.jpeg" alt="life.png"></p></footer>
    <p>A Dirección de Augas de Galicia como órgano de contratación, ao abeiro da Resolución do 30 de xaneiro de 2012 de delegación de competencias ditada pola presidencia do organismo e de acordo co establecido no Decreto 32/2012, do 12 de xaneiro, polo que se aproba o estatuto da entidade pública, e para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, procede a dar publicidade á actuación que a continuación se relaciona en previsión do seu cofinanciamento pola Unión Europea: </p>
    <p>1. Entidade adxudicadora.</p>
    <p>Organismo: Augas de Galicia.</p>
    <p>Dependencia que tramita o expediente: contratación.</p>
    <p>Enderezo da internet do perfil do contratante:</p>
    <p>http://www.contratosdegalicia.es/consultaOrganismo.jsp?N=216</p>
    <p>Tamén se terá acceso ao perfil desde a plataforma de contratos públicos de Galicia a través de http://www.xunta.es e desde a Plataforma de Contratación del Sector Público https://contrataciondelestado.es por medio de enlaces de interese ás plataformas de contratación das comunidades autónomas e na páxina web: http://www.augasdegalicia.xunta.es .</p>
    <p>Tipo de contrato: administrativo de servizo.</p>
    <p>Tramitación: ordinaria.</p>
    <p>Procedemento: negociado sen publicidade cun único criterio de adxudicación (prezo).</p>
    <p>2. Obxecto do contrato: servizo.</p>
    <p>Descrición: mostraxe e análise de augas subterráneas para a determinación do estado químico. Proxecto Life+política e gobernanza ambientais, solucións sustentables para pequenos abastecementos de auga», denominado Life Rural Supplies.</p>
    <p>Número de expediente: OH.688.936.</p>
    <p>CPV (referencia de nomenclatura): 71620000-0.</p>
    <p>Medio e data de publicación de licitación: sen publicidade.</p>
    <p>Orzamento base de licitación: importe neto: 57.976,80 euros. Importe total: 70.151,93 euros.</p>
    <p>Valor estimado do contrato: coincide co importe neto do orzamento base de licitación.</p>
    <p>Data de adxudicación: 8 de xaneiro de 2015.</p>
    <p>Importe de adxudicación: importe neto: 26.245,80 euros. Importe total: 31.757,42 euros.</p>
    <p>Data de formalización do contrato: 10 de marzo de 2015.</p>
    <p>Contratista: Applus Norcontrol, SLU.</p>
    <p>3. Cofinanciamento da Unión Europea.</p>
    <p>A actuación referida no punto 2) cofinanciarase coa contribución do instrumento financeiro LIFE da Unión Europea, que poderá alcanzar ata a porcentaxe máxima do 50 % dos gastos do proxecto, a través dos fondos Life + política e gobernanza ambientais, que teñen por finalidade o cofinanciamento de accións e proxectos que contribúen ao desenvolvemento de conceptos políticos, tecnoloxías, métodos e instrumentos innovadores, dentro do proxecto aprobado LIFE12/ENV/ES/000557 Solucións sustentables para pequenos abastecementos de auga (Life Rural Supplies) no eido da Acción C.1: Plan de seguimento para a medición do impacto do proxecto sobre os problemas medioambientais abordados. Nos proxectos Life + política e gobernanza ambientais aprobados para o seu cofinanciamento comunitario o 7 de agosto de 2013, o beneficiario coordinador é o Concello de Abegondo e os participantes como socios beneficiarios Augas de Galicia e a Consellería de Sanidade.</p>
    <p>Santiago de Compostela, 18 de maio de 2015</p>
    <footer><p>P.D. (Resolución do 30.1.2012; DOG núm. 21, do 31 de xaneiro)<br>Gonzalo Mosqueira Martínez<br>Director de Augas de Galicia</p></footer>

