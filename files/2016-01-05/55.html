---
date: '2016-01-05'
id: L136-291215-0002
page: 266
number: 2
agency: Concello de Ferrol
section: VI. Anuncios. b) Administración local.
title: >-
  ANUNCIO de aprobación definitiva do Plan especial de protección e
  rehabilitación do barrio de Ferrol Vello.
range: Anuncio
url: >-
  https://www.xunta.gal/dog/Publicados/2016/20160105/AnuncioL136-291215-0002_gl.html
---
<p>O Concello Pleno, en sesión que tivo lugar o día 16.12.2015, acordou aprobar definitivamente o Plan especial de protección e rehabilitación do barrio de Ferrol Vello, en cumprimento do artigo 45 da Lei 8/1995, do 30 de outubro, de patrimonio cultural de Galicia, polo cal se obriga a redactar un plan especial de protección para este conxunto declarado BIC polo Decreto da Xunta 33/2011, do 10 de febreiro.</p>
    <p>O acordo de aprobación definitiva do dito Plan especial de protección e rehabilitación do barrio de Ferrol Vello foille comunicado á Consellería de Medio Ambiente e Ordenación do Territorio da Xunta de Galicia con data do 22.12.2015, e déuselle traslado de dous exemplares do Plan aprobado definitivamente con todos os planos e documentos que o integran, en cumprimento do establecido no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Contra este acordo, que é definitivo en vía administrativa e aproba unha disposición de carácter xeral, poderase interpor, no prazo de dous meses (2) contados desde o día seguinte ao da publicación desta disposición, recurso contencioso-administrativo ante o Tribunal Superior de Xustiza de Galicia, sen prexuízo de que se poida interpoñer, se é o caso, calquera outro recurso que se considere procedente.</p>
    <p>Ferrol, 22 de decembro de 2015</p>
    <footer><p>P.D. (Resolución do 29.6.2015; BOP do 9 de xullo)<br>María Fernández Lemos<br>Concelleira delegada titular da Área de Urbanismo, Medio Ambiente e Servizos</p></footer>

