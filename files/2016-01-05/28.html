---
date: '2016-01-05'
id: G0423-211215-0001
page: 207
number: 2
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 10 de decembro de 2015, do Servizo de Mobilidade da Coruña, pola
  que se notifican as resolucións ditadas nos expedientes sancionadores en
  materia de transportes terrestres devoltas polo servizo de Correos porque,
  intentada a notificación, non se puido efectuar (expediente XC-01247-O-2015 e
  sete máis).
range: Anuncio
url: >-
  https://www.xunta.gal/dog/Publicados/2016/20160105/AnuncioG0423-211215-0001_gl.html
---
<p>A persoa titular da Xefatura Territorial da Coruña ditou a resolución dos expedientes sancionadores número XC-01247-O-2015 e outros sete máis por infracción da normativa sobre transporte terrestre.</p>
    <p>Intentada a notificación da resolución por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo e de conformidade co artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, a notificación efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia. En consecuencia, mediante este anuncio notifícanselles as resolucións ditados ás persoas interesadas.</p>
    <p>Infórmaselles que os expedientes sancionadores se encontran á súa disposición nas oficinas do Servizo de Mobilidade da Coruña.</p>
    <p>Comunicáselles que contra a resolución sancionadora, que non é definitiva na vía administrativa, cabe recurso de alzada ante a persoa titular da Dirección Xeral de Mobilidade da Consellería de Infraestruturas e Vivenda, no prazo dun mes contado desde o día seguinte ao da publicación deste anuncio no BOE.</p>
    <p>En caso de conformidade coa resolución sancionadora, a persoa interesada deberá aboar a multa imposta, empregando o modelo impreso que se facilitará no Servizo de Mobilidade da Coruña.</p>
    <p>No caso de non presentar recurso de alzada e non pagar a sanción imposta, procederase ao seu cobramento pola vía de constrinximento, segundo o previsto no artigo 97 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p> A Coruña, 10 de decembro de 2015</p>
    <footer><p>César Concheiro Ceide<br>Xefe do Servizo de Mobilidade da Coruña</p></footer>

