---
date: '2016-01-05'
id: G2348-111215-0001
page: 192
number: 2
agency: Xulgado do Social número 5 da Coruña
section: V. Administración de xustiza.
title: EDICTO (782/2014).
range: Edicto
url: >-
  https://www.xunta.gal/dog/Publicados/2016/20160105/AnuncioG2348-111215-0001_gl.html
---
<p>María del Carmen Isasi Varela, secretaria xudicial do Xulgado do Social número 5 da Coruña, fago saber que no procedemento sobre seguridade social 782/2014 deste xulgado do social, seguido por instancia de José María Castro Seijo, sobre Seguridade Social, se ditou a seguinte resolución:</p>
    <p>Que debo desestimar e desestimo a demanda seguida por instancia de José María Castro Seijo contra o Instituto Nacional da Seguridade Social, a Tesouraría Xeral da Seguridade Social, a Fraternidad Muprespa, Mutua de Accidentes de Trabajo y Enfermedades Profesionales nº 275, e a entidade Construcciones Inocor, S.L. e, en consecuencia, debo absolver e absolvo as entidades demandadas das pretensións articuladas contra elas.</p>
    <p>Notifíquese esta resolución ás partes ás cales se fará saber que esta non é firme e que contra ela cabe interpoñer recurso de suplicación para ante o Tribunal Superior de Xustiza de Galicia, Sala do Social, que se debe anunciar ante este xulgado no prazo de cinco días contados desde a notificación desta sentenza, por comparecencia ou por escrito, pasados os cales quedará firme e se procederá ao seu arquivamento. Así por esta a miña sentenza, pronúncioo, mándoo e asínoo.</p>
    <p>E para que sirva de notificación en legal forma a Construcciones Inocor, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 1 de decembro de 2015</p>
    <footer><p>A secretaria xudicial</p></footer>

