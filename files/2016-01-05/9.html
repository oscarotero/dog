---
date: '2016-01-05'
id: G1991-111215-0001
page: 178
number: 2
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (4686/2008).
range: Edicto
url: >-
  https://www.xunta.gal/dog/Publicados/2016/20160105/AnuncioG1991-111215-0001_gl.html
---
<p>Procedemento ordinario 4686/2008-E</p>
    <p>Recorrente: Asociación de Veciños San Vicenzo de Rábade</p>
    <p>Procurador: José María Moreda Allegue</p>
    <p>Admón. demandada: Consellería de Política Territorial, Obras Públicas e Transportes. Letrado da Xunta de Galicia</p>
    <p>Codemandado: Concello de Rábade</p>
    <p>Procuradora: María Jesús Gandoy Fernández</p>
    <p>No procedemento ordinario tramitado nesta sección co número 4686/2008 acordouse expedir o presente edicto, co fin de que se publique no Diario Oficial de Galicia a parte dispositiva da sentenza ditada polo Tribunal Supremo o 15 de xullo de 2015, así como a parte dispositiva do auto ditado polo Tribunal Supremo o 1 de setembro de 2015, aclaratorio da anterior, e que se remita a esta sección fotocopia da folla en que se publiquen con indicación da data, para a súa unión ao recurso de referencia.</p>
    <p>«Decidimos que debemos declarar e declaramos o seguinte:</p>
    <p>1. Que procede recurso de casación interposto pola procuradora Beatriz González Rivero, en representación da Asociación de Veciños San Vicenzo de Rábade, contra a sentenza do 4 de xullo de 2015, ditada pola Sección Segunda da Sala do Contencioso-Administrativo do Tribunal Superior de Xustiza de Galicia no recurso número 4686/2008, sentenza que casamos e anulamos.</p>
    <p>2. Que, estimando o recurso contencioso-administrativo número 4686/2008, debemos declarar e declaramos a nulidade de pleno dereito da Orde do conselleiro de Política Territorial, Obras Públicas e Transportes do 23 de xullo de 2008, publicada no diario oficial correspondente o 1 de setembro de 2008, que aproba o Plan xeral de ordenación municipal do Concello de Rábade (Lugo), así como tamén a do mencionado plan xeral.</p>
    <p>3. Ordenamos a publicación da resolución, para os efectos do establecido no artigo 72.2 da LXCA.</p>
    <p>4. Non formulamos declaración expresa sobre condena ao pagamento das custas procesuais causadas nesta instancia, nin tampouco neste recurso de casación.</p>
    <p>Así, por esta nosa sentenza, que deberá ser inserida polo Consello Xeral do Poder Xudicial na publicación oficial de xurisprudencia deste Tribunal Supremo, definitivamente xulgando, pronunciámolo, mandámolo e asinámolo, débese facer saber ás partes, ao notificárllela, que contra ela non cabe recurso ordinario ningún».</p>
    <p>«Auto:</p>
    <p>Fundamento de dereito.</p>
    <p>Único.</p>
    <p>Conforme o previsto no artigo 267.2 da Lei orgánica do poder xudicial, que permite rectificar en calquera momento os erros materiais das resolucións xudiciais, procede rectificar o erro material padecido no encabezamento e na parte dispositiva da sentenza do 15 de xullo de 2015, onde figura como data da sentenza impugnada en casación a do 4 de xullo de 2015, que debe ser substituída pola do 4 de xullo de 2013.</p>
    <p>A sala acorda: rectifícase o erro material padecido no encabezamento e parte dispositiva da sentenza do 15 de xullo de 2015 nos termos expresados no fundamento de dereito único da presente resolución».</p>
    <p>A Coruña, 19 de novembro de 2015</p>
    <footer><p>Inmaculada Pérez Arrojo<br>Letrada da Administración de xustiza</p></footer>

