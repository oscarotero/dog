---
date: '1996-07-15'
id: '8452'
page: 6
number: 138
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 276/1996, do 4 de xullo, polo que se asumen os medios persoais do
  Hospital Militar da Coruña traspasados pola Administración Central do Estado á
  Comunidade Autónoma de Galicia.
range: Decreto
url: 'https://www.xunta.gal/dog/Publicados/1996/19960715/Anuncio8452_gl.html'
---
<p>Por Real decreto 1432/1996, do 7 de xuño, traspásanse á Comunidade Autónoma de Galicia os medios persoais adscritos ó Hospital Militar da Coruña.</p>
<p>Procede en virtude do citado traspaso, asumir expresamente os ditos medios persoais, de acordo co marco normativo vixente, asignándoos ós órganos correspondentes da Administración autonómica.</p>
<p>Por isto, por proposta do conselleiro da Presidencia e Administración Pública, logo de deliberación do Consello da Xunta na súa reunión do día catro de xullo de mil novecentos noventa e seis,</p>
<p>DISPOÑO:</p>
<p>Artigo 1º.-Asunción dos medios persoais traspasados.</p>
<p>Quedan asumidos os medios persoais do Hospital Militar da Coruña traspasados pola Administración Central do Estado á Comunidade Autónoma de Galicia polo Real decreto 1432/1996, do 7 de xuño.</p>
<p>Artigo 2º.-Adscrición e asignación dos medios persoais traspasados.</p>
<p>1. Adscríbense ó Servicio Galego de Saúde os medios persoais asumidos a que fai referencia o artigo anterior.</p>
<p>2. A Consellería de Sanidade e Servicios Sociais e o organismo autónomo Servicio Galego de Saúde exercerán, no marco das súas respectivas competencias, as funcións que viña desempeñando o Ministerio de Defensa, sen prexuízo das competencias que correspondan a outras consellerías de acordo coas disposicións vixentes.</p>
<p>3. Os órganos do Servicio Galego de Saúde exercerán as atribucións e competencias que lles correspondan conforme as normas que regulan a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Sanidade e Servicios Sociais para dictar cantas disposicións sexan necesarias para o desenvolvemento e execución do presente decreto e para adopta-las medidas necesarias para a plena efectividade e executividade práctica dos medios persoais traspasados.</p>
<p>Segunda.-O presente decreto entrará en vigor o mesmo día da súa publicación no Diario Oficial de Galicia.Santiago de Compostela, catro de xullo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>5440</p>

