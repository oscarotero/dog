---
date: '2018-02-13'
id: G0181-020218-0001
page: 10034
number: 31
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 17 de xaneiro de 2018, do Servizo Provincial da  Coruña, pola
  que se acorda realizar o pagamento do prezo xusto dos bens e dereitos
  afectados pola obra Conexión CG 1.5 en Sampaio-Portobravo, no concello de Noia
  (clave AC/12/031.01).
range: Resolución
url: >-
  https://www.xunta.gal/dog/Publicados/2018/20180213/AnuncioG0181-020218-0001_gl.html
---
<p>En cumprimento do artigo 49 do Regulamento de expropiación forzosa, do 26 de abril de 1957, acordo facer o pagamento do prezo xusto por mutuo acordo dos bens e dereitos afectados pola obra Conexión CG 1.5 en Sampaio-Portobravo (clave AC/12/031.01), no concello de Noia, que se relacionan no anexo.</p>
    <p>O pagamento realizarase mediante transferencia bancaria a quen figura como titular na acta previa. No suposto de cambio na titularidade da propiedade que figura na acta previa, deberán achegar documentación que acredite a transmisión da propiedade e DNI do novo titular.</p>
    <p>A contía pagadoira será o resultado de deducir do prezo xusto o importe correspondente ao depósito previo. Para proceder ao pagamento, os titulares dos bens e dereitos afectados deben proporcionar un certificado de titularidade da conta bancaria co número de conta completo (incluído IBAN) dentro dos quince (15) días naturais, no que todos os propietarios figuren conxuntamente como titulares. No caso de que no devandito período non se proporcione a documentación, a transferencia aos titulares non se poida levar a cabo e/ou a propiedade dos bens e dereitos afectados non se acreditase suficientemente, o importe do prezo xusto depositarase na caixa xeral de depósitos.</p>
    <p>A documentación requirida debe presentarse por calquera dos seguintes medios: nas oficinas de asistencia en materia de rexistros, nas oficinas postais dirixidas ao Servizo Provincial da Axencia Galega de Infraestruturas da Coruña (rúa Vicente Ferrer, 2, 8º andar, 15071 A Coruña), mediante presentación electrónica no enderezo https://sede.xunta.gal/detalle-procedemento codtram=PR004A, ou por calquera dos medios previstos no artigo 16 da Lei 39/2015, do procedemento administrativo común das administracións públicas.</p>
    <p>Conforme establece o artigo 44 da Lei 39/2015, do 1 de outubro, do procedemento administrativo común das administracións públicas, a publicación desta resolución no <em>Boletín Oficial del Estado</em> servirá como notificación aos posibles interesados que non puideren ser identificados, aos titulares de bens e dereitos que sexan descoñecidos, a aqueles dos cales se ignore o domicilio, ou ben a quen, tentada a súa notificación, non se puido efectuar. </p>
    <p>A Coruña, 17 de xaneiro de 2018</p>
    <footer><p>Felipe de la Vega Gándaras<br>Xefe do Servizo Provincial da Coruña</p></footer>
    <h2>ANEXO </h2>
    <table>
     <tbody>
      <tr>
       <td>Predio</td>
       <td>Letra</td>
       <td>Apelidos</td>
       <td>Nome</td>
      </tr>
      <tr>
       <td>17</td>
       <td>&amp;nbsp;</td>
       <td>García Chouza</td>
       <td>Argentina</td>
      </tr>
      <tr>
       <td>19</td>
       <td>&amp;nbsp;</td>
       <td>Romarís Trillo</td>
       <td>Hdros. Mª Luisa</td>
      </tr>
      <tr>
       <td>46</td>
       <td>&amp;nbsp;</td>
       <td>Peña Carou</td>
       <td>Hdros. Manuel</td>
      </tr>
      <tr>
       <td>90</td>
       <td>&amp;nbsp;</td>
       <td>Martínez Pose</td>
       <td>Francisco</td>
      </tr>
      <tr>
       <td>98</td>
       <td>&amp;nbsp;</td>
       <td>Siso Blanco</td>
       <td>Feliciano</td>
      </tr>
      <tr>
       <td>127</td>
       <td>&amp;nbsp;</td>
       <td>Nieto Luna</td>
       <td>Ezequiel</td>
      </tr>
      <tr>
       <td>140</td>
       <td>&amp;nbsp;</td>
       <td>Queiro Queiro</td>
       <td>M. Carmen</td>
      </tr>
      <tr>
       <td>153</td>
       <td>B</td>
       <td>Hermo Triver</td>
       <td>Hdros. Soledad</td>
      </tr>
     </tbody>
    </table>

