---
date: '2018-02-13'
id: G0425-020218-0003
page: 10016
number: 31
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 19 de xaneiro de 2018, da Xefatura Territorial de Lugo, polo que se
  notifica a resolución ditada nun expediente tramitado por esta entidade
  (2014/28/27).
range: Anuncio
url: >-
  https://www.xunta.gal/dog/Publicados/2018/20180213/AnuncioG0425-020218-0003_gl.html
---
<p>De conformidade coa disposición transitoria terceira da Lei 39/2015, do 1 de outubro, do procedemento administrativo común das administracións públicas, ao abeiro dos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa interesada a resolución ditada polo xefe territorial no expediente administrativo instruído conforme o disposto no artigo 172 bis do Código civil, despois dos intentos de notificación realizados sen que fose posible efectuar a notificación por causas non imputables á Administración ou por descoñecer o domicilio desta.</p>
    <p>O expediente está á disposición da persoa interesada, ou dos seus representantes debidamente acreditados, no Servizo de Familia, Infancia e Dinamización Demográfica da Xefatura Territorial de Lugo da Consellería de Política Social, na rolda da Muralla, 70 planta baixa, onde no prazo de dez (10) días, contados desde o día seguinte ao da data de publicación deste anuncio no <em>Boletín Oficial del Estado</em>, poderán comparecer para teren coñecemento do contido íntegro da resolución, de luns a venres laborables, desde as 9.00 ás 14.00 horas, advertíndolles que, de non o faceren, se terán por notificados.</p>
    <p>A persoa interesada ou os seus representantes, debidamente acreditados, poderán interpoñer recurso contra a resolución ditada no expediente, a cal é definitiva en vía administrativa, ante o Xulgado de Primeira Instancia de Lugo que por quenda lles corresponda, no prazo de dous (2) meses contados desde o día seguinte ao da data da súa notificación, sen necesidade de reclamación administrativa previa, de conformidade co artigo 780.1 da Lei 1/2000, do 7 de xaneiro, de axuizamento civil.</p>
    <p>Lugo, 19 de xaneiro de 2018</p>
    <footer><p>María Cristina Abades Martínez<br>Xefa territorial de Lugo</p></footer>
    <h2>ANEXO</h2>
    <p>Nº do expediente: 2014/28/27.</p>
    <p>Persoa interesada: Francisco José da Silva Montero.</p>
    <p>Enderezo actual: descoñecido.</p>
    <p>Asunto: Resolución do 3 de xaneiro de 2018.</p>
    <p>Efectos: cambio de medida administrativa e recurso.</p>

