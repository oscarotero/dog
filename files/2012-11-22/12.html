---
date: '2012-11-22'
id: G2346-021112-0001
page: 44071
number: 223
agency: Xulgado do Social número 3 da Coruña
section: V. Administración de xustiza.
title: EDICTO (985/2010).
range: Edicto
url: >-
  https://www.xunta.gal/dog/Publicados/2012/20121122/AnuncioG2346-021112-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento ordinario 985/2010 deste xulgado do social, seguido por instancia de Mark West contra o Fondo de Garantía Salarial e Martínez &amp; Cortiña Consultores, S.L.N.E., sobre ordinario, ditouse a seguinte resolución:</p>
    <p>Nº de autos: procedemento ordinario 985/2010.</p>
    <p>A Coruña, 26 de outubro de 2012.</p>
    <p>Carlos Villarino Moure, maxistrado-xuíz do Xulgado do Social número 3 da Coruña, tras ver os presentes autos sobre ordinario entre partes, dunha e como demandante comparece Mark West, asistido do letrado Marcos Tabora, e doutra como demandados o Fondo de Garantía Salarial e Martínez &amp; Cortiña Consultores, S.L.N.E., que non comparecen malia estaren legalmente citados.</p>
    <p>En nome do rei ditou a seguinte sentenza 839/12.</p>
    <p>Resolución.</p>
    <p>1º Que, estimando a demanda formulada por Mark West contra a empresa Martínez &amp; Cortiña Consultores, S.L.N.E. e o Fogasa, condeno a empresa a aboarlle a cantidade de 3.147,23 euros, que lle debe en concepto de salarios e demais conceptos cos xuros conforme o artigo 29.3 ET.</p>
    <p>2º O Fogasa deberá estar e pasar pola presente resolución nos termos do artigo 33 ET.</p>
    <p>Notifíquese esta sentenza ás partes advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533.0000.36.0985.10, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.00985.10, a cantidade obxecto de condena, ou formalizar aval bancario pola devandita cantidade no que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso, no momento de anuncialo.</p>
    <p>Así por esta a miña sentenza, definitivamente xulgando, pronúncioo, mándoo e asínoo.</p>
    <p>E para que sirva de notificación á empresa Martínez &amp; Cortiña Consultores, S.L.N.E., expídese o presente para a súa inserción no Diario Oficial de Galicia.</p>
    <p>A Coruña, 2 de novembro de 2012</p>
    <footer><p>O secretario xudicial</p></footer>

