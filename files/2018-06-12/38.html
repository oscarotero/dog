---
date: '2018-06-12'
id: G1096-310518-0001
page: 28870
number: 111
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 22 de maio de 2018 pola que se notifica a resolución do recurso
  potestativo de reposición contra a Resolución do 20 de abril de 2015
  (expediente POL/49/2014-R1).
range: Cédula
url: >-
  https://www.xunta.gal/dog/Publicados/2018/20180612/AnuncioG1096-310518-0001_gl.html
---
<p>O director da Axencia de Protección da Legalidade Urbanística, o día 27 de abril de 2018, ditou resolución pola que se desestima o recurso potestativo de reposición interposto por José Ramón Salgueiro Méndez contra a Resolución do 20 de abril de 2015 ditada polo director da Axencia de Protección da Legalidade Urbanística, pola que se impón unha sanción a José Ramón Salgueiro Méndez e outra, como responsables da comisión dunha infracción grave tipificada na Lei 22/1988, do costas, en calidade de promotores das obras, e ordena a restitución das cousas e a súa reposición ao estado anterior á comisión da infracción, a cuxo efecto deberán proceder á completa demolición da totalidade das construcións e instalacións sitas no lugar de Arnosa, 38, Vilalonga, no termo municipal de Sanxenxo, Pontevedra, confirmando en consecuencia a resolución impugnada e alzando a suspensión do acto administrativo obxecto de impugnación.</p>
    <p>Ao non poderse realizar a notificación persoal daquela resolución a José Ramón Salgueiro Méndez, mediante a presente cédula, e ao abeiro do disposto no artigo artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a dita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber ao interesado que o texto íntegro da resolución que se notifica encóntrase ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o dito prazo a notificación entenderase producida.</p>
    <p>Contra a dita resolución, que é definitiva en vía administrativa, cabe interpoñer recurso contencioso-administrativo ante o xulgado do contencioso-administrativo da circunscrición onde radique o inmoble afectado, conforme o disposto no artigo 14.1.2ª, da Lei 29/1998, do 13 de xullo, reguladora da xurisdición contenciosa-administrativa, no prazo de dous meses contados desde o día seguinte ao da súa notificación, segundo o disposto no artigo 46.1 da citada lei. </p>
    <p>Para que conste, e lle sirva de notificación ao citado interesado en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 22 de maio de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

