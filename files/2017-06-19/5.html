---
date: '2017-06-19'
id: G0424-120617-0012
page: 29759
number: 115
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 29 de maio de 2017, da Dirección Xeral de Enerxía e Minas, pola
  que se dá publicidade ás resolucións da Consellería de Economía, Emprego e
  Industria do 11 de abril de 2017,  de concesión e inadmisión de axudas  ao
  abeiro da Orde do 22 de decembro de 2016 pola que se establecen as bases
  reguladoras para a concesión de subvencións, en réxime de concorrencia non
  competitiva, para o pagamento de parte da factura eléctrica a través do tícket
  eléctrico social de Galicia, e se procede á súa convocatoria para o ano 2017
  (Diario Oficial de Galicia número 10, do 16 de xaneiro de 2017).
range: Resolución
url: >-
  https://www.xunta.gal/dog/Publicados/2017/20170619/AnuncioG0424-120617-0012_gl.html
---
<p>De conformidade co disposto no artigo 45.1 da Lei 39/2015, do 1 de outubro, do procedemento administrativo común das administracións públicas, e no artigo 11 das bases reguladoras da Orde do 22 de decembro de 2016 pola que se establecen as bases reguladoras para a concesión de subvencións, en réxime de concorrencia non competitiva, para o pagamento de parte da factura eléctrica a través do tícket eléctrico social de Galicia, procédese por medio desta resolución a dar publicidade ás resolucións da Consellería de Economía, Emprego e Industria de data 11 de abril de 2017, polas que se conceden e inadmiten axudas solicitadas ao abeiro da citada Orde do 22 de decembro de 2016 (1ª resolución).</p>
    <p>Os interesados poderán consultar a información detallada das resolucións no seguinte enderezo https://ticketelectrico.xunta.es/dxem/consulta/, así como no enlace habilitado na páxina web da Consellería de Economía, Emprego e Industria.</p>
    <p>Así mesmo, fáiselle saber aos interesados que contra as citadas resolucións, que son definitivas en vía administrativa, cabe interpoñer, de ser o caso:</p>
    <p>1. Recurso potestativo de reposición, ante o conselleiro de Economía, Emprego e Industria, no prazo dun mes, desde o día seguinte ao da súa publicación ou en calquera momento a partir do día seguinte a aquel en que, de acordo coa súa normativa específica, se produza o acto presunto, segundo o establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>2. Recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da notificación da resolución, se esta for expresa, ou de seis meses contados a partir do seguinte a aquel en que se produza o acto presunto.</p>
    <p>Santiago de Compostela, 29 de maio de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

