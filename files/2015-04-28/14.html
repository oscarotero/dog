---
date: '2015-04-28'
id: CA01-210415-0002
page: 16228
number: 79
agency: Consellería de Facenda
section: IV. Oposicións e concursos.
title: >-
  ORDE do 17 de abril de 2015 pola que se amplía o prazo de realización do
  primeiro exercicio do proceso selectivo para o ingreso no corpo facultativo
  superior da Xunta de Galicia, subgrupo A1, escala de enxeñeiros/as de
  telecomunicacións.
range: Orde
url: >-
  https://www.xunta.gal/dog/Publicados/2015/20150428/AnuncioCA01-210415-0002_gl.html
---
<p>A Orde da Consellería de Facenda do 9 de maio de 2014 (DOG número 99, do 26 de maio), pola que se convoca o proceso selectivo para o ingreso no corpo facultativo superior da Xunta de Galicia, subgrupo A1, escala de enxeñeiros/as de telecomunicacións, dispón na base II.2.1 que o prazo máximo para a realización do primeiro exercicio será de corenta (40) días hábiles desde a constitución do tribunal que xulgue as probas.</p>
    <p>Unha vez constituído este o día 25 de marzo de 2015, tendo en conta diversas cuestións relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, esta consellería</p>
    <h2>DISPÓN:</h2>
    <p>A ampliación do prazo de realización do primeiro exercicio do proceso selectivo para o ingreso no corpo facultativo superior da Xunta de Galicia, subgrupo A1, escala de enxeñeiros/as de telecomunicacións, en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 49.3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 17 de abril de 2015</p>
    <footer><p>Valeriano Martínez García<br>Conselleiro de Facenda</p></footer>

