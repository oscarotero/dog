---
date: '2015-04-28'
id: O3F2-140415-0002
page: 16322
number: 79
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 6 de abril de 2015 pola que se notifica o Acordo do 29 de xaneiro de
  2015 que fixa o prezo xusto do predio 6, sito en Monforte de Lemos, relativo
  ao proxecto 01390 (expediente 2013/001672).
range: Cédula
url: >-
  https://www.xunta.gal/dog/Publicados/2015/20150428/AnuncioO3F2-140415-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), e dado que non foi posible practicar a notificación,</p>
    <h2>DISPOÑO:</h2>
    <p>1. Notificar mediante a presente cédula a Manuel Rajo Rodríguez o acordo do Xurado de Expropiación de Galicia do 29 de xaneiro de 2015, que fixa o prezo xusto do predio 6, sito en Monforte de Lemos, relativo ao proxecto 01390, expediente 2013/001672, cuxos datos se relacionan no anexo.</p>
    <p>2. Contra esta resolución, que esgota a vía administrativa, a persoa interesada poderá interpor o recurso potestativo de reposición ante o mesmo órgano que a ditou, no prazo dun mes contado desde o día seguinte ao da súa notificación ou publicación, de acordo co previsto nos artigos 116 e 117 da LRXPAC. A persoa interesada poderá tamén interpor directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición impide a interposición simultánea do recurso contencioso-administrativo, que non poderá interporse ata que sexa resolto o recurso de reposición ou se entenda presuntamente desestimado. O texto íntegro do acordo referido na presente cédula está á disposición do interesado nas dependencias do Xurado de Expropiación de Galicia, con enderezo no Edificio Administrativo de San Lázaro, s/n, Santiago de Compostela, 15703.</p>
    <p>3. En consecuencia, para que conste e lle sirva de notificación á persoa expropiada, expido, asino e selo esta cédula.</p>
    <p>Santiago de Compostela, 6 de abril de 2015</p>
    <footer><p>Juan Carlos Argüello Fernández<br>Presidente do Xurado de Expropiación de Galicia</p></footer>
    <h2>ANEXO</h2>
    <p>Proxecto para o cal se expropia: 01390-LMT derivada Reigada. Expediente 008/2012 AT. TM Monforte de Lemos.</p>
    <p>Nº de expediente: 2013/001672.</p>
    <p>Persoa a quen se notificará: Manuel Rajo Rodríguez.</p>
    <p>Expropiante: Consellería de Innovación e Industria. Delegación Provincial de Lugo.</p>
    <p>Expropiado: Genaro Lemos Rodríguez.</p>
    <p>Beneficiaria: Unión Fenosa Distribución, S.A.</p>
    <p>Predio: 6.</p>
    <p>Concello: Monforte de Lemos. </p>
    <p>Provincia: Lugo.</p>
    <p>Valoración resolución do Xurado: 206,54 €.</p>

