---
date: '2015-04-28'
id: O150-160415-0002
page: 16211
number: 79
agency: Escola Galega de Administración Pública
section: III. Outras disposicións.
title: >-
  RESOLUCIÓN do 8 de abril de 2015 pola que se convoca o curso monográfico A
  Administración pública como garante da competencia e dos intereses dos
  consumidores.
range: Resolución
url: >-
  https://www.xunta.gal/dog/Publicados/2015/20150428/AnuncioO150-160415-0002_gl.html
---
<p>Dentro do plan de actividades da Escola Galega de Administración Pública para o ano 2015 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase o curso monográfico A Administración pública como garante da competencia e dos intereses dos consumidores, conforme as seguintes bases:</p>
    <p>1. Obxectivos.</p>
    <p>Analizar, desde unha perspectiva teórica e práctica, como a Administración pública galega pode e debe contribuír a promover a libre competencia nos mercados, a defensa dos consumidores ante prácticas de competencia desleal, e a resolución de conflitos de consumo a través de mecanismos de arbitraxe.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– A arbitraxe de consumo.</p>
    <p>– Cara a un novo proceso civil colectivo no exercicio das accións en defensa dos dereitos dos consumidores e usuarios.</p>
    <p>– Mesa redonda: a arbitraxe de consumo en Galicia: supostos prácticos.</p>
    <p>– O dereito da competencia: perspectivas de futuro.</p>
    <p>– A actuación das administracións públicas en defensa da libre competencia.</p>
    <p>– Análise de casos prácticos de cartel en contratación pública e de amparo pola Administración de prácticas restritivas.</p>
    <p>– O papel da Administración autonómica fronte ás prácticas comerciais desleais.</p>
    <p>– A publicidade ilícita como infracción de consumo: supostos prácticos.</p>
    <p>3. Destinatarios.</p>
    <p>Empregados das administracións públicas de Galicia, tanto autonómica coma local e de xustiza, das universidades do Sistema universitario de Galicia, persoal das entidades do sector público, xuristas, profesionais e interesados en xeral.</p>
    <p>4. Desenvolvemento.</p>
    <p>Lugar: EGAP, rúa Madrid, 2-4, Santiago de Compostela.</p>
    <p>Datas: 12 e 13 de maio de 2015.</p>
    <p>Horario: 12 de maio, mañá e tarde.</p>
    <p>13 de maio, mañá e tarde.</p>
    <p>Duración: 18 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/ .</p>
    <p>O prazo para inscribirse estará aberto desde o día seguinte ao da publicación desta resolución no <em>Diario Oficial de Galicia</em> ata o 10 de maio de 2015.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41; 981 54 62 39.</p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final do curso entregarase un certificado de asistencia a aquelas persoas inscritas que tivesen participado asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización e o selo oficial da institución.</p>
    <p>Santiago de Compostela, 8 de abril de 2015</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

