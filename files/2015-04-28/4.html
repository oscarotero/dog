---
date: '2015-04-28'
id: G0164-200415-0001
page: 16188
number: 79
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 14 de abril de 2015, da Dirección Xeral de Educación, Formación
  Profesional e Innovación Educativa, pola que se ditan instrucións para o
  acceso e admisión do alumnado nas ensinanzas superiores de Música para o curso
  2015/16.
range: Resolución
url: >-
  https://www.xunta.gal/dog/Publicados/2015/20150428/AnuncioG0164-200415-0001_gl.html
---
<p>O artigo 54 da Lei orgánica 2/2006, do 3 de maio, de educación, modificada pola Lei orgánica 8/2013, do 9 de decembro, para a mellora da calidade educativa, dispón que para acceder aos estudos superiores de música será preciso estar en posesión do título de bacharel ou ter superado a proba de acceso á universidade para maiores de 25 anos, así como superar unha proba específica regulada polas administracións educativas en que o aspirante demostre os coñecementos e habilidades profesionais necesarios para cursar con aproveitamento as ensinanzas correspondentes.</p>
    <p>O artigo 18 da Orde do 30 de setembro de 2010 (DOG do 8 de outubro), pola que se establece o plan de estudos das ensinanzas artísticas superiores de grao en Música na Comunidade Autónoma de Galicia e se regula o acceso ao dito grao, dispón que será competencia da Dirección Xeral de Educación, Formación Profesional e Innovación Educativa a convocatoria, organización, desenvolvemento e avaliación das probas de acceso ás ensinanzas de grao en Música na Comunidade Autónoma de Galicia, establecidas na Lei 2/2006, do 3 de maio, de educación.</p>
    <p>En consecuencia, procede ditar instrucións para o acceso e a admisión do alumnado ás ensinanzas superiores de Música para o curso 2015/16. Xa que logo, en virtude das atribucións que lle son conferidas polo Decreto 45/2012, do 19 de xaneiro, polo que se establece a estrutura orgánica da Consellería de Cultura, Educación e Ordenación Universitaria, esta dirección xeral</p>
    <h2>RESOLVE:</h2>
    <p>Convocar as probas de acceso específicas ás ensinanzas superiores de Música para o curso 2015/16, que se rexerán polas seguintes instrucións:</p>
    <p>Primeiro. Acceso</p>
    <p>a) De acordo co establecido no artigo 16 da Orde do 30 de setembro de 2010 para o acceso ás ensinanzas de grao en Música, requirirase estar en posesión do título de bacharel ou titulación declarada equivalente, ou ter superado a proba de acceso á universidade para maiores de 25 anos, e superar a proba específica de acceso.</p>
    <p>b) Aquelas persoas que desexen realizar a proba específica de acceso e teñan pendente algunha das materias do bacharelato, poderán realizar a dita proba e, no caso de obter praza, matricularse de forma provisional no prazo establecido, e deberán acreditar a obtención do título de bacharel antes do inicio do curso no mes de setembro; no caso de non acreditalo, perderán o dereito á matrícula e á praza.</p>
    <p>c) A nota media do expediente académico do grao profesional de Música do alumnado que estea en posesión do título profesional de Música ou equivalente suporá un 40 % da cualificación final da proba de acceso. Para tales efectos, e en termos de cómputo, farase unha media ponderada da cualificación media obtida nos estudos do grao profesional.</p>
    <p>d) No relativo ao cálculo da nota media do alumnado das ensinanzas profesionais de música, terase en conta o establecido polo Real decreto 1953/2009, do 18 de decembro, polo que se modifican o Real decreto 1577/2006, do 22 de decembro, o Real decreto 85/2007, do 26 de xaneiro, e o Real decreto 1467/2007, do 2 de novembro.</p>
    <p>e) De conformidade co artigo 5.6 do Real decreto 631/2010, do 14 de maio, a superación desta proba específica permitirá acceder a calquera dos centros do Estado onde se cursen estas ensinanzas, sen prexuízo da súa dispoñibilidade de prazas.</p>
    <p>Segundo. Órganos competentes para resolver os procesos de admisión</p>
    <p>a) Comisión de acceso. Para os efectos de dar cumprimento ao establecido nesta resolución, formarase unha comisión de acceso que supervisará o proceso de admisión do alumnado e o cumprimento das normas que o regulan, e proporalle, cando for o caso, á Dirección Xeral de Educación, Formación Profesional e Innovación Educativa a adopción das medidas que consideren adecuadas. Os membros desta comisión son os que se recollen no anexo desta resolución.</p>
    <p>b) Tribunais. Para o desenvolvemento e a avaliación das probas de acceso específicas, a comisión estará asistida por tribunais específicos para cada unha das distintas especialidades, tal e como se recolle no anexo. As direccións dos conservatorios garantirán a actuación destes tribunais e, se é o caso, das suplencias que se poidan producir.</p>
    <p>Terceiro. Inscrición para realizar as probas</p>
    <p>a) A inscrición farase na secretaría dos conservatorios superiores de música de Galicia, no prazo comprendido entre o día seguinte ao da publicación da presente resolución e o día 5 de xuño, ambos incluídos. Para tal fin, os centros deberán expor nos seus taboleiros de anuncios a normativa reguladora de admisión do alumnado.</p>
    <p>b) Para a formalización das solicitudes de admisión, os conservatorios superiores facilitaranlles ás persoas interesadas o modelo para o efecto. Unha vez cuberto, entregarase unha única instancia na secretaría do centro, xunto coa documentación que proceda, segundo o caso, para a acreditación dos datos consignados:</p>
    <p>• Título de bacharel ou titulación equivalente, ou certificación de ter superado a proba de acceso á universidade para maiores de 25 anos. No caso de aspirantes que teñan pendente a superación da proba de acceso a estas ensinanzas para maiores de dezanove anos ou algunha materia do bacharelato, farano constar na solicitude, e quedará condicionada á superación desta.</p>
    <p>• Título profesional de música ou certificación académica en que figure ter realizado o depósito do correspondente título, ou o libro de cualificacións das ensinanzas profesionais, se é o caso.</p>
    <p>c) O día 9 de xuño os conservatorios superiores de música exporán a lista provisoria de admitidos ás probas. O alumnado que non sexa admitido poderá presentar a súa reclamación os días 10 e 11 de xuño.</p>
    <p>d) Os conservatorios onde se realice a inscrición deberán enviar á comisión, a través do correo electrónico asesoria.musica@edu.xunta.es , o día 12 de xuño, a relación de persoas inscritas para realizar as probas de acceso en cada especialidade e itinerario, ordenadas alfabeticamente, con apelidos, nome e número do documento nacional de identidade, e centros a que opte, ordenados segundo a súa preferencia.</p>
    <p>e) A relación de persoas inscritas será exposta no taboleiro de anuncios de cada centro o día 12 de xuño, así como no portal educativo da Consellería de Cultura, Educación e Ordenación Universitaria: http://www.edu.xunta.es </p>
    <p>Cuarto. Desenvolvemento das probas</p>
    <p>a) As probas específicas de acceso comezarán o día 22 de xuño, de acordo co calendario que para tal efecto estableza a comisión de acceso.</p>
    <p>b) Os conservatorios organizarán a distribución horaria e de espazos de actuación de cada tribunal.</p>
    <p>c) Proba específica.</p>
    <p>– Especialidade: Composición. A proba consistirá:</p>
    <p>• Parte A: na realización dun traballo harmónico-contrapuntístico.</p>
    <p>• Parte B: na presentación e defensa oral de obras e traballos realizados polo/a candidato/a.</p>
    <p>• Parte C: na interpretación no instrumento principal (ou voz, no caso do canto), ata quince minutos, das obras que determine o tribunal dunha relación presentada previamente polo/a candidato/a.</p>
    <p>– Especialidade: Dirección. A proba consistirá:</p>
    <p>• Parte A: na interpretación dun programa de ata vinte minutos, no instrumento principal ou voz (no caso do canto) integrado por obras dunha dificultade adecuada ao nivel de acceso a estes estudos. </p>
    <p>• Parte B: na análise dunha obra orquestral ou coral por proposta do tribunal.</p>
    <p>• Parte C: na lectura á vista no piano dun fragmento musical escollido polo aspirante de entre dous propostos polo tribunal.</p>
    <p>• Parte D: realización dun ditado a catro voces, de entre oito e doce compases de duración.</p>
    <p>– Especialidade: Interpretación (agás itinerario de Jazz). A proba consistirá:</p>
    <p>• Parte A: na interpretación dun programa de ata trinta minutos, integrado por obras e/ou estudos dunha dificultade adecuada ao nivel de acceso a estes estudos.</p>
    <p>• Parte B: na análise dunha obra ou fragmento musical por proposta do tribunal.</p>
    <p>• Parte C: na lectura á vista.</p>
    <p>– Especialidade: Interpretación, itinerario de Jazz. A proba consistirá:</p>
    <p>• Parte A: na interpretación dun programa ata trinta minutos, integrado por obras do repertorio jazzístico. Será requisito indispensable que o aspirante improvise en cada unha delas.</p>
    <p>• Parte B: na análise dunha obra ou fragmento musical por proposta do tribunal, engadindo contidos propios da análise de jazz.</p>
    <p>• Parte C: na lectura e improvisación á vista dunha obra ou fragmento de jazz.</p>
    <p>– Especialidade: Musicoloxía. Itinerario: Etnomusicoloxía. A proba consistirá:</p>
    <p>• Parte A: na análise histórico-estilística e defensa dunha obra ou fragmento por proposta do tribunal.</p>
    <p>• Parte B: na realización dun comentario de texto ou traballo escrito por proposta do tribunal.</p>
    <p>• Parte C: na interpretación no instrumento principal (ou voz, no caso do canto), ata quince minutos, das obras que determine o tribunal dunha relación presentada previamente polo/a candidato/a.</p>
    <p>– Especialidade: Pedagoxía. Itinerario de Linguaxe Musical. A proba consistirá en:</p>
    <p>• Parte A: na interpretación no instrumento principal (ou voz, no caso do canto), ata quince minutos, das obras que determine o tribunal dunha relación presentada previamente polo/a candidato/a.</p>
    <p>• Parte B: nunha proba vocal individual.</p>
    <p>• Parte C: na composición dunha peza breve, de carácter didáctico, sobre unha melodía ou un texto proposto polo tribunal. O/a aspirante deberá realizar unha defensa didáctica da súa aplicación.</p>
    <p>d) Cada unha das distintas partes de que se compón a citada proba cualificarase de 0 a 10, con aproximación dun decimal; será preciso acadar un mínimo de 5 en todas e cada unha das partes para superar a proba.</p>
    <p>e) A cualificación total da proba será o resultado da suma ponderada das cualificacións das diferentes partes, toda vez que se teñan superado todas e cada unha delas, do seguinte xeito:</p>
    <p>– Especialidade Composición: (0,35 x A) + (0,15 x B) + (0,10 x C)</p>
    <p>– Especialidade Dirección: (0,15 x A) + (0,15 x B) + (0,15 x C) + (0,15 x D)</p>
    <p>– Especialidade Interpretación: (0,40 x A) + (0,15 x B) + (0,05 x C)</p>
    <p>– Especialidade Musicoloxía: (0,30 x A) + (0,20 x B) + (0,10 x C)</p>
    <p>– Especialidade Pedagoxía: (0,20 x A) + (0,20 x B) + (0,20 x C)</p>
    <p>f) O resultado desta suma ponderada constituirá a cualificación da proba de acceso específica, e expresarase numericamente entre 0 e 10, con aproximación a dous decimais e arredondamento á alza no caso de equidistancia do segundo decimal.</p>
    <p>g) Concluída a proba específica, os tribunais publicarán a listaxe de persoas que superaron a proba e as non admitidas en cada especialidade, ordenadas por puntuación en orde decrecente.</p>
    <p>h) Unha vez obtida esta cualificación, e para efecto de dar cumprimento ao previsto no punto primeiro, letra c) da presente resolución, procederase á agregación ponderada desta cualificación e a que corresponda coa nota media do expediente, no caso dos candidatos que acrediten posuír o título profesional de Música. Para este fin:</p>
    <p>– A cualificación da proba desenvolvida nos conservatorios superiores de música para cada unha das especialidades e itinerarios constituirá o 60 % da cualificación final.</p>
    <p>– A nota media do expediente, para o caso do alumnado que acredite estar en posesión do título profesional de Música, constituirá o 40 % da cualificación final. No caso de alumnado que realice as probas de acceso sen estar en posesión deste título, a puntuación que se deberá agregar por este concepto será o 0.</p>
    <p>Quinto. Admisión do alumnado</p>
    <p>a) Os conservatorios superiores comunicarán o día 1 de xullo á comisión a relación de aspirantes que superaron as probas de acceso, ordenados por puntuación e en orde decrecente, segundo as distintas especialidades.</p>
    <p>b) A comisión, á vista das listaxes dos aspirantes que superaron a proba de acceso, determinará, en función do número de vacantes, os aspirantes que obtiveron praza nos respectivos conservatorios, e elevará a proposta á Dirección Xeral de Educación, Formación Profesional e Innovación Educativa.</p>
    <p>c) A listaxe de persoas admitidas en cada centro será comunicada aos respectivos conservatorios o día 6 de xullo e exposta no portal educativo da Consellería de Cultura, Educación e Ordenación Universitaria: http://www.edu.xunta.es </p>
    <p>d) No caso de quedaren prazas vacantes, a Dirección Xeral de Educación, Formación Profesional e Innovación Educativa poderá establecer un proceso extraordinario de acceso na primeira quincena de setembro.</p>
    <p>Sexto. Reclamacións e recursos</p>
    <p>a) Os acordos e decisións dos tribunais sobre as probas de acceso poderán ser obxecto de reclamación, ante o mesmo órgano que os ditou, no prazo de dous días hábiles. Este órgano deberá resolver as reclamacións no prazo de dous días hábiles.</p>
    <p>b) Contra as resolucións das reclamacións emitidas polo tribunal, a persoa interesada poderá interpor recurso de alzada perante a Dirección Xeral de Educación, Formación Profesional e Innovación Educativa.</p>
    <p>Sétimo. Matrícula</p>
    <p>a) O alumnado que obteña praza deberá formalizar a súa matrícula entre os días 7 e 15 de xullo.</p>
    <p>b) Para a formalización das solicitudes de matrícula os conservatorios facilitarán ás persoas interesadas os modelos para o efecto. Unha vez cubertos, entregarase unha única instancia na secretaría do conservatorio, que se xuntará á documentación xa presentada. A falta de formalización de matrícula no prazo estipulado, salvo causas debidamente xustificadas, implicará a perda do dereito a acceder a estas ensinanzas no curso 2015/16.</p>
    <p>c) A posta en marcha de cada especialidade estará condicionada á existencia dun número mínimo de alumnos e alumnas admitidos. Non se cuantifica para estes efectos o alumnado repetidor.</p>
    <p>Santiago de Compostela, 14 de abril de 2015</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO</h2>
    <p>• Comisión de acceso ás ensinanzas de grao en Música para o curso 2015/16.</p>
    <p>Presidenta: Mª Teresa Bárbara Criado.</p>
    <p>Secretario: Rodolfo García Alonso.</p>
    <p>Vogais:</p>
    <p>Rafael Salvador Yebra Rivera, Andrés Vales González, Isabel Pilar Gil LLoréns.</p>
    <p>• Tribunais CMUS Superior da Coruña.</p>
    <p>Composición: </p>
    <p>Presidente: Manuel Andrés Varela Sanjurjo.</p>
    <p>Vogais: Julián Rodríguez Rodríguez, Mario Seoane Blanco.</p>
    <p>Suplentes: Antonio Peña Fernández, Mª Paz Pita Vázquez.</p>
    <p>Dirección: </p>
    <p>Presidente: Fernando López Briones.</p>
    <p>Vogais: Sergio Añón Lijó, Traugott Graser.</p>
    <p>Suplentes: Pablo Ruibal Armesto, Rogelio Groba Otero.</p>
    <p>Interpretación. Itinerario Acordeón:</p>
    <p>Presidente: Fernando Fraga Traba.</p>
    <p>Vogais: Laura Mª Díaz Pérez, Fernando Buide del Real.</p>
    <p>Suplentes: Irina Moryatova Yamycheva, Alfonso Vales González.</p>
    <p>Interpretación. Itinerario Arpa:</p>
    <p>Presidenta: Mª José Carralero Conde.</p>
    <p>Vogais: Ramón Carnota Méndez, Julián Rodríguez Rodríguez.</p>
    <p>Suplentes: José Manuel Yáñez Carballeira, Elisa Timiraos Ferreiro.</p>
    <p>Interpretación. Itinerario Canto:</p>
    <p>Presidente: Antón de Santiago Montero.</p>
    <p>Vogais: Pablo Diago Busto, Manuel Andrés Varela Sanjurjo.</p>
    <p>Suplentes: Daniel Zacarés Costa, Alicia González Permuy.</p>
    <p>Interpretación. Itinerario Guitarra: </p>
    <p>Presidente: Ramón Carnota Méndez.</p>
    <p>Vogais: Eulogio García Fernández-Albalat, Patricia Teresa Sánchez Cao.</p>
    <p>Suplentes: Rodolfo García Alonso, Alberto Conde de León.</p>
    <p>Interpretación. Itinerario Jazz:</p>
    <p>Presidente: Íñigo Azurmendi Muñoa.</p>
    <p>Vogais: Hansel Luis Díez, Joaquín Luis García Souto.</p>
    <p>Suplentes: Marcelino Galán Pérez, Roberto Somoza Fachado.</p>
    <p>Interpretación. Itinerarios Contrabaixo, Viola, Violín e Violonchelo:</p>
    <p>Presidenta: Clara Groba Otero.</p>
    <p>Vogais: Beatriz Rodríguez Caridad, Sergio Sieiro Rey, Nerea Casanova Gilsanz, Fernando Buide del Real. </p>
    <p>Suplentes: Ángel Rodríguez Lozano, Carolina Landriscini Marín.</p>
    <p>Interpretación. Itinerario Percusión: </p>
    <p>Presidente: Marcos Corbacho Paz.</p>
    <p>Vogais: Pilar García Ríos, Mª Paz Pita Vázquez.</p>
    <p>Suplentes: Pedro Fernández Roque, Fernando Llorca Freire.</p>
    <p>Interpretación. Itinerario Piano: </p>
    <p>Presidente: Javier Ares Espiño.</p>
    <p>Vogais: Julio Mourenza Torreiro, Mario Seoane Blanco.</p>
    <p>Suplentes: Ricardo Blanco Rodríguez, Rosa Mª García Barcia.</p>
    <p>Interpretación. Itinerarios Clarinete, Saxofón: </p>
    <p>Presidenta: María de la O Gil Lago.</p>
    <p>Vogais: Pablo Coello Rodríguez, Antonio Peña Fernández.</p>
    <p>Suplentes: Narciso Pillo Guerreiro, Aída Lozano Beceiro.</p>
    <p>Interpretación. Itinerarios Frauta Traveseira, Óboe e Fagot: </p>
    <p>Presidente: Miguel Gil Peris.</p>
    <p>Vogais: César Concheiro Guerrico, Jesús Coello Rodríguez, Ismael Vaquero Baquero, Patricia Teresa Sánchez Cao.</p>
    <p>Suplentes: José Mª Belló García, Jorge Briones Martínez.</p>
    <p>Interpretación. Itinerarios Trombón, Trompa, Trompeta e Tuba: </p>
    <p>Presidente: Ignacio Fernández Rodríguez.</p>
    <p>Vogais: Gonzalo Sánchez García, Iago Ríos Martínez, Benjamín Iglesias Martínez, Mª Paz Pita Vázquez.</p>
    <p>Suplentes: Arturo Centelles Fabado, Miguel A. Pardo Teijeiro.</p>
    <p>Pedagoxía. Itinerario Pedagoxía Xeral e da Linguaxe Musical:</p>
    <p>Presidenta: T. Matilde Rubio Mur.</p>
    <p>Vogais: Pilar Cancio González, Leticia Presa Freire.</p>
    <p>Suplentes: Andrea Iglesias Rey.</p>
    <p>• Tribunais CMUS Superior de Vigo.</p>
    <p>Composición: </p>
    <p>Presidente: Carlos Cambeiro Alís.</p>
    <p>Vogais: Diego David Cuevas Sánchez, Juan Manuel Eiras Tojo.</p>
    <p>Suplentes: Pablo Beltrán Sobrado, José Antonio Cantal Mariño.</p>
    <p>Interpretación. Itinerario Canto: </p>
    <p>Presidenta: Beatriz Riobó Agulla.</p>
    <p>Vogais: Patricia Blanco Piñeiro, Miguel Francisco Moreno Pérez.</p>
    <p>Suplentes: Mª Teresa Novoa Freitas, Carlos Enrique Pérez Gómez.</p>
    <p>Interpretación. Itinerarios Contrabaixo, Viola, Violín e Violonchelo:</p>
    <p>Presidente: Juan Carlos Villar del Saz Pardo.</p>
    <p>Vogais: Marta Vélez Pérez, Javier Escobar Vidal, Álvaro Quintanilla Marful, Pablo Beltrán Sobrado.</p>
    <p>Suplentes: Leonardo Blanco Novoa, Ana Mª Torres Estarque.</p>
    <p>Interpretación. Itinerario Guitarra: </p>
    <p>Presidenta: Margarita García Escarpa.</p>
    <p>Vogais: Antonio Rocha Álvarez, Miguel Francisco Moreno Pérez.</p>
    <p>Suplentes: José Luis Fernández Rodríguez, Rafael Muñoz Rodríguez.</p>
    <p>Interpretación. Itinerario Instrumentos de Corda Pulsada do Renacemento e do Barroco:</p>
    <p>Presidente: Rafael Muñoz Rodríguez.</p>
    <p>Vogais: José Luis Fernández Rodríguez, Eduardo Soutullo García.</p>
    <p>Suplentes: Mario Peris Salom, Antonio Rocha Álvarez.</p>
    <p>Interpretación. Itinerario Instrumentos da Música Tradicional e Popular:</p>
    <p>Presidenta: Rebeca Carrera Argibay.</p>
    <p>Vogais: Sabela Olivares Rivas, Jacobo Gaspar Grandal.</p>
    <p>Suplentes: José Manuel Fernández González, Carlos Castro Roig.</p>
    <p>Interpretación. Itinerario Percusión: </p>
    <p>Presidente: Vicent Grau i Díaz.</p>
    <p>Vogais: Carlos Castro Roig, Jacobo Gaspar Grandal.</p>
    <p>Suplentes: Nicasio Gradaille Peña, Juan Manuel EirasTojo.</p>
    <p>Interpretación. Itinerario Piano: </p>
    <p>Presidenta: Patricia Rejas Suárez.</p>
    <p>Vogais: Rasa Biveiniene, José Antonio Cantal Mariño.</p>
    <p>Suplentes: Severino Ortiz Rey, Pablo Galdo Vigo.</p>
    <p>Interpretación. Itinerarios Clarinete e Saxofón: </p>
    <p>Presidente: Francisco Pérez Rodríguez.</p>
    <p>Vogais: Rafael Yebra Rivera, Emilio Lede Abal.</p>
    <p>Suplentes: Ismael Porto Barciela, Asterio Leiva Piñeiro.</p>
    <p>Interpretación. Itinerarios Frauta Traveseira, Óboe e Fagot: </p>
    <p>Presidente: Ricardo Pazo García.</p>
    <p>Vogais: Manuel Morales Fernández, Fernando Raña Barreiro, Óscar Araujo Comesaña, Emilio Lede Abal.</p>
    <p>Suplentes: Roberto Noche García, Carlos Alenjandro Troya Navarro.</p>
    <p>Interpretación. Itinerarios Trombón, Trompa, Trompeta e Tuba: </p>
    <p>Presidente: Enrique Lorenzo Vila.</p>
    <p>Vogais: Adolfo Caride Rodríguez, Jesús Vicente Monzó, Jonathan Vázquez Carrera, Eduardo Soutullo García.</p>
    <p>Suplentes: Javier Viceiro Filgueira, José Pons Boils.</p>
    <p>Musicoloxía. Itinerarios Etnomusicoloxía e Musicoloxía Histórica:</p>
    <p>Presidente: Julio Carlos Alonso Monteagudo.</p>
    <p>Vogais: Luis Costa Vázquez, Javier Luis Jurado Luque.</p>
    <p>Suplentes: Carolina Hernández Abad, Emilio Lede Abal.</p>
    <p>Pedagoxía. Itinerario Pedagoxía Xeral e da Linguaxe Musical:</p>
    <p>Presidenta: Josefina Alborés Núñez.</p>
    <p>Vogais: Nieves Salguero Núñez, Lilián de Arredondo Cuéllar.</p>
    <p>Suplentes: Isabel Gil Lloréns, Ángeles González Vázquez.</p>

