---
date: '2015-04-28'
id: L309-220415-0006
page: 16326
number: 79
agency: Concello do Barco de Valdeorras
section: VI. Anuncios. b) Administración local.
title: >-
  ANUNCIO polo que se dá publicidade ao acordo de aprobación definitiva da
  modificación do Plan parcial da área de repartición 13-SUR 13.
range: Anuncio
url: >-
  https://www.xunta.gal/dog/Publicados/2015/20150428/AnuncioL309-220415-0006_gl.html
---
<p>O Pleno do Concello do Barco de Valdeorras, na sesión ordinaria do 9 de abril de 2015, adoptou o seguinte acordo:</p>
    <p>«Primeiro. Aprobar definitivamente a modificación do Plan parcial da área de repartición 13-SUR 13 por iniciativa de Profoner Galicia, S.L., Construcciones José Miguel Rubio, S.L., Dionisio Rodríguez Jurjo e Carmen Ferrer Fernández, segundo o documento presentado no R.X. de Entrada núm. 3077.</p>
    <p>Segundo. Publicar no prazo dun mes este acordo no <em>Diario Oficial de Galicia</em> e este acordo xunto co texto íntegro do articulado das normas e ordenanzas modificadas do Plan parcial no <em>Boletín Oficial </em>da provincia. </p>
    <p>Terceiro. Comunicar este acordo á consellería competente en materia de urbanismo e ordenación do territorio achegándolle copia autenticada de dous exemplares do instrumento aprobado definitivamente con todos os planos e instrumentos que integran o plan, debidamente dilixenciados polo secretario do concello, facendo constar a dita cuestión. Nos anuncios a que se refire o ordinal segundo deste acordo farase constar a data da remisión da documentación á consellería.</p>
    <p>Cuarto. Para a eficacia deste acordo e a entrada en vigor da modificación do Plan parcial será preciso dar cumprimento aos ordinais segundo e terceiro deste acordo e que transcorrese o prazo previsto de quince días hábiles a partir da recepción da comunicación deste acordo, contado desde a recepción da documentación que sinala o artigo 92 da Louga no Rexistro da consellería competente en materia de ordenación do territorio e urbanismo e da recepción de copia da acta desta sesión ou extracto comprensivo dos seus actos e acordos na Subdelegación do Goberno do Estado en Ourense. </p>
    <p>Quinto. Contra este acordo, que esgota a vía administrativa, poderán interpor directamente, aqueles que se consideren lexitimados, recurso contencioso-administrativo, perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da publicación do texto íntegro da disposición impugnada, conforme o establecido nos artigos 10.1.6 e 46.1 da Lei 29/1998, do 13 de xullo, reguladora da xurisdición contencioso-administrativa. Non obstante, tamén se poderá interpoñer calquera outro recurso que os interesados xulguen procedente en dereito».</p>
    <p>Déixase constancia de que con data do 22 de abril de 2015 se remitiu á consellería competente a documentación que sinala o artigo 92 da Louga.</p>
    <p>O Barco de Valdeorras, 22 de abril de 2015</p>
    <footer><p>Alfredo L. García Rodríguez<br>Alcalde</p></footer>

