---
date: '2019-06-06'
id: G0532-280519-0001
page: 27515
number: 106
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 28 de maio de 2019, da Secretaría Xeral Técnica da Consellería de
  Medio Ambiente, Territorio e Vivenda, polo que se acorda someter ao
  procedemento de información pública o proxecto de decreto polo que se regula o
  censo de solo empresarial de Galicia.
range: Anuncio
url: >-
  https://www.xunta.gal/dog/Publicados/2019/20190606/AnuncioG0532-280519-0001_gl.html
---
<p>Conforme cos principios reitores establecidos nos artigos 47 e 148.1.3º e 13º da Constitución española, o artigo 27.3 do Estatuto de autonomía para Galicia atribúe á Comunidade Autónoma de Galicia a competencia da regulamentación do solo para o fomento do desenvolvemento económico de acordo co interese xeral.</p>
    <p>O artigo 12 da Lei 5/2017, do 19 de outubro, de fomento da implantación de iniciativas empresariais de Galicia, crea o censo de solo empresarial de Galicia como un instrumento de avaliación, planificación e actualización das necesidades de solo empresarial na Comunidade Autónoma.</p>
    <p>Correspóndelle á consellería competente en materia de vivenda e solo, a través do Instituto Galego da Vivenda e Solo (en diante, IGVS), no marco do establecido na Lei 3/1988, do 27 de abril, de creación do referido instituto e consonte a súa estrutura orgánica, aprobada polo Decreto 97/2014, do 24 de xullo, a proposta de disposicións para o establecemento, desenvolvemento e xestión da política en materia de solo empresarial da Comunidade Autónoma de Galicia, así como a súa execución e avaliación, planificación, desenvolvemento e xestión do solo empresarial no ámbito autonómico.</p>
    <p>Tendo en conta o establecido no parágrafo anterior e co fin de asegurar que se observen as garantías en materia de participación na elaboración de disposicións de carácter xeral, unha vez iniciada a tramitación do Proxecto de decreto polo que se regula o censo de solo empresarial de Galicia,</p>
    <h2>ACORDO:</h2>
    <p>Primeiro. Someter a información pública, por un prazo de quince (15) días hábiles contados desde o día seguinte ao da publicación deste anuncio, o Proxecto de decreto polo que se regula o censo de solo empresarial de Galicia. </p>
    <p>Segundo. Durante o citado prazo, poderase consultar o texto do Proxecto de decreto na seguinte ligazón do portal de transparencia da Xunta de Galicia:</p>
    <p>http://transparencia.xunta.gal/tema/informacion-de-relevancia-xuridica/normativa-entramitacion/en-prazo-de-envio-de-suxestions</p>
    <p>Terceiro. As persoas interesadas poden enviar as súas alegacións:</p>
    <p>• Preferentemente, mediante correo electrónico ao seguinte enderezo:</p>
    <p>reximexuridico.cmatv@xunta.gal</p>
    <p>• Alternativamente, mediante a presentación de escrito dirixido á Secretaría Xeral Técnica da Consellería de Medio Ambiente, Territorio e Vivenda, en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Tamén se poden remitir suxestións a través do formulario disposto para este fin na ligazón do portal de transparencia da Xunta de Galicia indicado no punto segundo deste anuncio.</p>
    <p>Santiago de Compostela, 28 de maio de 2019</p>
    <footer><p>Carmen Bouso Montero<br>Secretaria xeral técnica da Consellería de Medio Ambiente,<br>Territorio e Vivenda</p></footer>

