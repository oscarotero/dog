---
date: '2022-06-15'
id: V0653-230522-0023
page: 34542
number: 114
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 23 de maio de 2022, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Arteixo (expediente-e
  IN407A 2021/173-1).
range: Resolución
url: >-
  https://www.xunta.gal/dog/Publicados/2022/20220615/AnuncioV0653-230522-0023_gl.html
---
<p class="x-ning-n-estilo-de-p-rrafo-">Expediente-e: IN407A 2021/173-1.</p>
    <p class="x-ning-n-estilo-de-p-rrafo-">Solicitante: UFD Distribución Electricidad, S.A.</p>
    <p class="x-ning-n-estilo-de-p-rrafo-">Denominación: ampliación de potencia do CT urbanización Anzobre 15AW23.</p>
    <p class="x-ning-n-estilo-de-p-rrafo-">Situación: concello de Arteixo.</p>
    <p class="x-ning-n-estilo-de-p-rrafo-">Feitos:</p>
    <p class="x-ning-n-estilo-de-p-rrafo-">1. O día 20 de setembro de 2021, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica. </p>
    <p class="x-ning-n-estilo-de-p-rrafo-">Achegan o proxecto, que inclúe memoria, planos e orzamento, ao abeiro do artigo 123 do Real decreto 1955/2000, que abrangue o seguinte documento:</p>
    <p class="x-ning-n-estilo-de-p-rrafo-">– Proxecto de execución nomeado: ampliación de potencia do CT Urbanización Anzobre 15AW23.</p>
    <p class="x-ning-n-estilo-de-p-rrafo-">2. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económia de Galicia (DOG núm. 39, do 26 de febreiro).</p>
    <p class="x-ning-n-estilo-de-p-rrafo-">3. De acordo co establecido no artigo 127 do Real decreto 1955/2000, do 1 de decembro, déuselles traslado ás distintas administracións, organismos ou, se é o caso, empresas de servizo público ou de servizos de interese xeral, dunha separata do proxecto na parte que a instalación poida afectar bens e dereitos ao seu cargo, que contén as características da instalación e a documentación cartográfica correspondente.</p>
    <p class="x-ning-n-estilo-de-p-rrafo-">UFD Distribución Electricidad, S.A. presentou separatas para os seguintes organismos: Concello de Arteixo e Augas de Galicia. UFD Distribución Electricidad, S.A. manifestou a súa conformidade cos condicionados emitidos.</p>
    <p class="x-ning-n-estilo-de-p-rrafo-">4. Os servizos técnicos da xefatura territorial emitiron informe favorable sobre a dita solicitude. </p>
    <p class="x-ning-n-estilo-de-p-rrafo-">Consideracións legais e técnicas:</p>
    <p class="x-ning-n-estilo-de-p-rrafo-">1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, e o artigo 39.a) do Decreto 230/2020, do 23 de decembro (DOG do 11 de xaneiro de 2021), polo que se establece a estrutura orgánica da Vicepresidencia Segunda e Consellería de Economía, Empresa e Innovación. Todo o anterior de conformidade coa disposición transitoria do Decreto 58/2022 (DOG núm. 94, do 16 de maio).</p>
    <p class="x-ning-n-estilo-de-p-rrafo-">2. A lexislación que se vai aplicar neste expediente é a que deseguido se relaciona:</p>
    <p class="x-ning-n-estilo-de-p-rrafo-">a) A Lei 24/2013, do 26 de decembro, do sector eléctrico.</p>
    <p class="x-ning-n-estilo-de-p-rrafo-">b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p class="x-ning-n-estilo-de-p-rrafo-">c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p class="x-ning-n-estilo-de-p-rrafo-">d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p class="x-ning-n-estilo-de-p-rrafo-">e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p class="x-ning-n-estilo-de-p-rrafo-">f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p class="x-ning-n-estilo-de-p-rrafo-">3. As características técnicas da instalación son as que a seguir se describen:</p>
    <p class="x-ning-n-estilo-de-p-rrafo-">Ampliación de potencia do CTI urbanización Anzobre de 100 kW a 160 kW e substitución da aparellaxe de media e baixa tensión.</p>
    <p class="x-ning-n-estilo-de-p-rrafo-">4. No expediente consta un informe favorable dos servizos técnicos desta xefatura territorial.</p>
    <p class="x-ning-n-estilo-de-p-rrafo-">De acordo con todo o sinalado, </p>
    <p class="dog-titulo">RESOLVO:</p>
    <p class="x-ning-n-estilo-de-p-rrafo-">1. Conceder a autorización administrativa previa e a autorización administrativa de construción da dita instalación de distribución eléctrica.</p>
    <p class="x-ning-n-estilo-de-p-rrafo-">2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p class="x-ning-n-estilo-de-p-rrafo-">3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p class="x-ning-n-estilo-de-p-rrafo-">I. As declaracións de conformidade relativas ao material ou equipamento, e as certificacións ou homologacións, se procede.</p>
    <p class="x-ning-n-estilo-de-p-rrafo-">II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p class="x-ning-n-estilo-de-p-rrafo-">4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación, no prazo dun mes, contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p class="x-ning-n-estilo-de-p-rrafo-">Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p class="x-ning-n-estilo-de-p-rrafo-">A Coruña, 23 de maio de 2022</p>
    <footer><p>Isidoro Martínez Arca<br>Xefe territorial da Coruña</p></footer>

