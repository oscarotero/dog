---
date: '1997-04-24'
id: 5A4E
page: 3
number: 78
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 3 de abril de 1997 pola que se convoca un curso sobre o
  Regulamento sancionador en materia de tráfico.
range: Resolución
url: 'https://www.xunta.gal/dog/Publicados/1997/19970424/Anuncio5A4E_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1997, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre o Regulamento sancionador en materia de tráfico, que deberá desenvolverse conforme as seguintes bases:</p>
<p>Obxectivos:</p>
<p>O curso ten por obxectivos:</p>
<p>-Coñece-lo alcance das actuacións administrativas en materia sancionadora de circulación e par</p>
<p>ticularmente as relativas á correcta formulación e/ou tramitación das denuncias.</p>
<p>-Coñece-lo alcance dos problemas prácticos sobre tal particular.</p>
<p>-Sensibiliza-lo persoal da importancia dunha correcta actuación.</p>
<p>-Mellora-la calidade das actuacións para co administrado/denunciado.</p>
<p>-Coñece-lo alcance da tramitación e curso do procedemento sancionador no seu conxunto.</p>
<p>Destinatarios:</p>
<p>O curso vai dirixido ós membros dos corpos das policías locais de Galicia e ós membros da Garda Civil.</p>
<p>Inscrición:</p>
<p>A inscrición dos participantes será totalmente gratuíta.</p>
<p>Prazas:</p>
<p>O número de prazas que se ofertarán neste curso será de 40.</p>
<p>Solicitudes:</p>
<p>1. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará ás 14 horas, o día 14 de maio.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas, será isto requisito indispensable para ser admitido nos cursos; o incumprimento deste requisito levará consigo á non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4 Polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración:</p>
<p>O curso celebrarase en sesións de tarde, de luns a venres, e nel trataranse, entre outros, os seguintes temas:</p>
<p>-Ámbito de aplicación do procedemento sancionador en materia de circulación.</p>
<p>-Interrelación entre actuacións administrativas e xurisdiccionais penais.</p>
<p>-A incoación do procedemento.</p>
<p>-Denuncias de carácter obrigatorio e voluntario.</p>
<p>-Contido, requisitos e tramitación das denuncias.</p>
<p>-A proba de veracidade delas.</p>
<p>-Notificacións. Domicilio para notificacións. Os requisitos da LRXAP e PA.</p>
<p>-Instrucción do procedemento. Período de proba.</p>
<p>-Resolución.</p>
<p>-Recursos.</p>
<p>-A calidade e a prescrición; a ampliación de prazos desta última contida na Lei 5/1997.</p>
<p>-Anotación e execución de sancións.</p>
<p>-Cobramento.</p>
<p>-Estudio sistemático da xurisprudencia sobre o procedemento sancionador.</p>
<p>Datas:</p>
<p>O curso celebrarase do 26 ó 30 de maio.</p>
<p>O horario será de 16 a 20 horas.</p>
<p>Relación de admitidos:</p>
<p>A relación de admitidos publicarase o día 19 de maio, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar:</p>
<p>O curso desenvolverase na Casa da Cultura, sita na Avda. Benito Vigo, 92, no Concello da Estrada.</p>
<p>Certificado de asistencia:</p>
<p>Ó remate do curso entregaráselle un certificado de asistencia, a aquelas persoas que acrediten a súa participación continuada a el, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, levará consigo a non expedición do certificado.</p>
<p>Modificacións:</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>Santiago de Compostela, 3 de abril de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>97-2983</p>

