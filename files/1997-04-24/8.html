---
date: '1997-04-24'
id: 5A42
page: 3
number: 78
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 27 de marzo de 1997 pola que se aproba o plan de inspección sanitaria
  para 1997.
range: Orde
url: 'https://www.xunta.gal/dog/Publicados/1997/19970424/Anuncio5A42_gl.html'
---
<p>O afondamento nas funcións de inspección e avaliación da asistencia sanitaria que na actual estructura orgánica dos servicios centrais da consellería se lle encomendan á inspección sanitaria, constitúen a dirección na que se orienta a planificación de obxectivos e actividades dela.</p>
<p>Por outra banda, a responsabilidade da consellería como órgano garante do cumprimento dos criterios mínimos de calidade establecidos para o exercicio de calquera actividade de carácter sanitario, leva necesariamente a un reforzamento das actuacións da inspección sanitaria, na avaliación e acreditación dos centros, servicios e establecementos sanitarios, no ámbito público e privado, este último debido ó interese crecente que ven adquirindo para a Consellería de Sanidade e Servicios Sociais, no ánimo de tutela-los dereitos dos usuarios.</p>
<p>Así mesmo, dentro do conxunto das actividades de inspección que se veñen desenvolvendo nos últimos anos, cobran especial relevancia os relativos á saúde laboral, debido ás novas situacións que se presentan polas recentes modificacións normativas, o que fai necesario seguir profundando no enfoque dos programas que se van realizar nesta materia, co obxectivo de acadar unha utilización adecuada destas prestacións.</p>
<p>En consecuencia, de acordo co establecido no Decreto 126/1992, do 14 de maio, sobre ordenación das funcións da Inspección de Servicios Sanitarios, por proposta do secretario xeral,</p>
<p>DISPOÑO:</p>
<p>Artigo primeiro.-Apróbase o plan de inspección sanitaria para 1997, que figura como anexos I e II da presente orde.</p>
<p>Artigo segundo.-A memoria anual de actividades da inspección sanitaria correspondente a 1997 elaborarase tendo en conta os resultados dos programas incluídos no presente plan.</p>
<p>Os servicios provinciais da inspección sanitaria deberán remiti-la memoria de actividades correspondente á súa provincia antes do 30 de xaneiro de 1998.</p>
<p>Santiago de Compostela, 27 de marzo de 1997.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>ANEXO I</p>
<p>Plan anual de inspección sanitaria para 1997</p>
<p>Obxectivos da inspección central</p>
<p>I. Saúde laboral.</p>
<p>-Impulsa-la xestión informática dos procesos de incapacidade temporal.</p>
<p>-Promover e coordina-las actuacións da inspección sanitaria en cumprimento do convenio de colaboración co INSS en materia de incapacidade temporal.</p>
<p>-Impulsa-lo plan de loita contra a fraude en materia de incapacidade.</p>
<p>-Implanta-lo rexistro de servicios de prevención.</p>
<p>-Protocoliza-los requisitos técnico-sanitarios dos servicios de prevención na Comunidade Autónoma de Galicia co fin de posibilita-la súa acreditación.</p>
<p>-Protocoliza-los requisitos técnico-sanitarios dos servicios médicos das MATEPS na Comunidade Autónoma de Galicia.</p>
<p>II. Inspección e avaliación da asistencia sanitaria prestada polo Sergas.</p>
<p>-Desenvolve-la normativa de acceso á prestación ortoprotésica na Comunidade Autónoma de Galicia, en colaboración coa Dirección Xeral de Atención Especializada e a Dirección Xeral de Recursos Económicos do Sergas.</p>
<p>-Realizar un estudio comparativo do custo por proceso de determinados diagnósticos e procedementos nos centros concertados da Comunidade Autónoma.</p>
<p>-Protocoliza-lo procedemento de instrucción de expedientes sancionadores a persoal do Servicio Galego de Saúde.</p>
<p>-Avalia-las fontes de datos e indicadores da actividade cirúrxica dos hospitais do Sergas.</p>
<p>-Avalia-las unidades de telecobaltoterapia no Hospital Oncolóxico e POVISA.</p>
<p>-Avalia-la asistencia prestada polas asociacións de ex alcohólicos de Galicia financiadas polo Sergas.</p>
<p>-Avalia-la implantación dos protocolos de consentimento informado e estudio comparativo co estudio realizado no ano 1996.</p>
<p>III. Inspección e avaliación de centros, servicios e establecementos privados.</p>
<p>-Protocoliza-los requisitos técnico-sanitarios dos establecementos de ortopedia en Galicia.</p>
<p>-Protocoliza-los requisitos técnico-sanitarios de consultorios e clínicas odontolóxicas.</p>
<p>-Inspeccionar un número determinado de clínicas odontolóxicas elixidas ó chou co fin de comproba-lo grao de adecuación á normativa autonómica sobre autorización sanitaria para o seu funcionamento.</p>
<p>-Regula-lo procedemento de acreditación técnico-sanitaria dos vehículos de transporte sanitario terrestre.</p>
<p>IV. Prestacións farmacéuticas.</p>
<p>-Avalia-lo consumo e custo das especialidades farmacéuticas suxeitas ó visado.</p>
<p>-Realizar un estudio das denuncias sobre perda ou substracción de receitas e selos médicos do Sergas.</p>
<p>-Finaliza-lo programa iniciado en 1996, sobre inspección das unidades asistenciais de drogodependencias, co fin de comproba-las condicións de prescrición, uso e control de metadona, así como de custodia de talonarios das receitas oficiais.</p>
<p>-Finaliza-lo programa de inspección a oficinas de farmacia subministradoras de metadona ás unidades asistenciais de drogodependencias.</p>
<p>ANEXO II</p>
<p>Plan de inspección sanitaria para 1997</p>
<p>Obxectivos dos servicios provinciais de inspección e asistencia sanitaria.</p>
<p>I. Saúde laboral.</p>
<p>-Remitir mensualmente ós facultativos de Atención Primaria os indicadores de incapacidade temporal propios e da súa provincia.</p>
<p>-Revisar unha media de 15 procesos de incapacidade temporal por inspector e día, de acordo coas prioridades establecidas nos convenios de colaboración co Instituto Nacional da Seguridade Social.</p>
<p>-Informa-lo 100% dos requirimentos de empresa e das MATEPS no prazo que sexa determinado pola Subdirección Xeral de Inspección Sanitaria.</p>
<p>-Mante-lo absentismo laboral nos centros do Sergas nunha taxa global anual inferior ó 5%.</p>
<p>-Inspecciona-lo 50% dos servicios médicos das MATEPS existentes en cada provincia.</p>
<p>-Implanta-lo censo dos servicios de prevención e do seu persoal sanitario no ámbito de cada provincia.</p>
<p>II. Concertos.</p>
<p>-Informatiza-la actividade dos centros concertados con actividade cirúrxica en Lugo.</p>
<p>-Avalia-lo concerto de odontoloxía na provincia de Lugo.</p>
<p>-Avalia-lo concerto para tratamento de logopedia na provincia de Lugo.</p>
<p>-Avalia-lo grao de calidade asistencial nos centros concertados de Ourense, mediante revisión da historia clínica (folla de anestesia, codificación CIE.9-mc e grao de consentimento informado).</p>
<p>-Revisa-las autorizacións de uso vixentes para a prestación de servicios de asistencia sanitaria na provincia de Pontevedra, co obxecto de promove-lo concurso público, de conformidade co disposto na Lei 13/1995, do 18 de maio, de contratos das administracións públicas.</p>
<p>III. Prestacións e servicios complementarios.</p>
<p>-Avalia-la actividade realizada pola RTSU en Galicia no ano 1996.</p>
<p>-Informatizar ó 100% en tódalas áreas da provincia da Coruña, o visado de medicamentos e productos sanitarios.</p>
<p>-Implantar nas áreas de Santiago de Compostela e Ferrol un programa de control gasométrico dos pacientes en osixenoterapia domiciliaria.</p>
<p>-Informatiza-lo programa de control da oxixenoterapia domiciliaria en Lugo.</p>
<p>-Ampliar a toda a Comunidade Autónoma o programa de recuperación de material ortoprotésico.</p>
<p>-Avalia-lo impacto producido no segundo semestre do ano trala aplicación da nova normativa que regula o acceso á prestación ortoprotésica.</p>
<p>IV. Prestacións farmacéuticas.</p>
<p>-Seguimento e control da prescrición de determinadas especialidades farmacéuticas de custo elevado (especialidades con omeprazol e lansoprazol).</p>
<p>-Avalia-la adquisición directa de absorbentes de incontinencia urinaria en centros sociosanitarios.</p>
<p>-Avalia-los resultados do programa de seguimento da prescrición de contrastes radiolóxicos iniciado en 1996.</p>
<p>-Realizar un estudio da facturación de productos dietoterapéuticos nos últimos 12 meses, trala aplicación das instruccións da Secretaría Xeral do Sergas.</p>
<p>-Estudia-lo volume de prescrición e características dos productos de ostomia utilizados.</p>
<p>-Seguimento e control da utilización de urofolitropina, co obxecto de evita-la súa prescrición en procesos non autorizados polo Ministerio de Sanidade e Consumo.</p>
<p>2511</p>

