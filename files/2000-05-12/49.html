---
date: '2000-05-12'
id: A026
page: 7
number: 91
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 14 de marzo de 2000, da Xerencia de Atención Primaria da
  Coruña-Ferrol (Área de Ferrol), pola que se anuncia o concurso público 4/2000
  (lote único), por procedemento aberto, para a contratación do servicio de
  transporte no SNU das Pontes de García Rodríguez, dependente desta xerencia.
range: Resolución
url: 'https://www.xunta.gal/dog/Publicados/2000/20000512/AnuncioA026_gl.html'
---
<p>A Dirección Xerencia de Atención Primaria da Coruña-Ferrol (Área de Ferrol), en virtude das atribucións que lle foron delegadas de acordo co establecido no artigo 7 da Orde do 21 de abril de 1998 (DOG nº 88, do 11 de maio de 1998), da Consellería de Sanidade e Servicios Sociais, convoca o seguinte concurso público:</p>
<p>Obxecto e orzamento:</p>
<p>C.P.: 4/2000.</p>
<p>Denominación: lote único servicio de transporte no SNU das Pontes de García Rodríguez.</p>
<p>Importe: 2.760.000 ptas./ano. (16.587,93 euros/ano).</p>
<p>No dito importe inclúese o IVE.</p>
<p>Prazo de vixencia: desde a sinatura do contrato ata o 31-12-2000.</p>
<p>Documentos de interese para os licitadores: o prego de cláusulas administrativas particulares e demais documentación complementaria poden solicitarse na Xerencia de Atención Primaria da Coruña-Ferrol (departamento de Subministracións), polígono da Gándara, parcela 35, 15407 Ferrol, en días laborables das 9 ás 14 horas.</p>
<p>Fianzas:</p>
<p>a) Provisional: o 2% do importe de licitación, que se constituirá segundo o disposto no artigo 36 da Lei de contratos das administracións públicas.</p>
<p>b) Definitiva: o 4% do importe de licitación.</p>
<p>Clasificación: non se esixe.</p>
<p>Solvencia técnica: ve-lo artigo 19 da LCAP.</p>
<p>Solvencia económica: ve-lo artigo 16 da LCAP.</p>
<p>Admisión de variantes: non se admiten.</p>
<p>Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no rexistro xeral da Xerencia de Atención Primaria da Coruña-Ferrol (Ambulatorio Fontenla Maristany), praza de España 19-20 Ferrol, antes das 14 horas do vixésimo sexto día natural, contado a partir do seguinte ó da publicación desta resolución no DOG, ou por correo na forma indicada no punto 10.1º do prego de cláusulas administrativas. Se ese coincide en festivo, o prazo para a presentación de propostas rematará o primeiro día hábil seguinte.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Ambulatorio Fontenla Maristany de Ferrol, ás</p>
<p>10 horas do décimo primeiro día natural, contado a partir do seguinte ó da finalización do prazo de presentación de ofertas. En caso de que o dito día coincida en sábado ou festivo, a apertura das proposicións terá lugar o seguinte día hábil.</p>
<p>Documentos que deberán achega-los licitadores: os documentos que figuran no prego de cláusulas administrativas particulares.</p>
<p>Criterios de adxudicacion: a adxudicación realizarase tendo en conta os seguintes criterios:</p>
<p>1. Prezo ofertado: 50%.</p>
<p>2. Calidade técnica: 35%.</p>
<p>3. Medios auxiliares, equipo técnico e experiencia: 15%.</p>
<p>Anuncios: os anuncios deste concurso serán por conta do adxudicatario do contrato.</p>
<p>Ferrol, 14 de marzo de 2000.</p>
<p>Luis Verde Remeseiro</p>
<p>Director xerente de Atención Primaria</p>
<p>da Coruña-Ferrol</p>

