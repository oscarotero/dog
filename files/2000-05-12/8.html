---
date: '2000-05-12'
id: 9F76
page: 7
number: 91
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 28 de abril de 2000 sobre revisión de prezos e tarifas máximas por
  servicios concertados de transporte sanitario.
range: Orde
url: 'https://www.xunta.gal/dog/Publicados/2000/20000512/Anuncio9F76_gl.html'
---
<p>O Real decreto 1679/1990, do 28 de decembro, polo que se aproban as transferencias á Comunidade</p>
<p>Autónoma galega das funcións e servicios do Instituto Nacional da Saúde, establece como unha das súas funcións a actualización dos concertos coas entidades e institucións sanitarias ou asistenciais que presten servicio na Comunidade Autónoma.</p>
<p>A Lei 1/1989, do 2 de xaneiro, reformada pola Lei 8/1991, do 23 de xullo, do Servicio Galego de Saúde (en diante Sergas), establece no seu artigo 4 d) como competencia da Consellería de Sanidade (na actualidade Consellería de Sanidade e Servicios Sociais polo Decreto 347/1997, do 9 de decembro), aproba-los módulos económicos para a prestación dos servicios concertados, así como a súa modificación e revisión.</p>
<p>A orde da Consellería de Sanidade e Servicios Sociais do 11 de maio de 1999, publicada no Diario Oficial de Galicia nº 95, do día 20 de maio de 1999, establecía as normas para a revisión de prezos e tarifas máximas por servicios concertados de transporte sanitario para 1999. Tendo en conta a evolución de índices de prezos en 1999 e as previsións para o ano 2000, resulta necesaria a actualización das condicións económicas dos concertos actualmente vixentes, así como a das tarifas máximas establecidas para as diferentes modalidades de servicios.</p>
<p>En virtude de todo isto, por proposta da División de Recursos Económicos,</p>
<p>DISPOÑO:</p>
<p>Artigo 1º.-Ambulancias medicalizadas. Tipo III.</p>
<p>1. As tarifas máximas aplicables no ano 2000 para o traslado de pacientes nesta modalidade de transporte serán as seguintes:</p>
<p>PesetasEuros</p>
<p>Por cada servicio urbano:</p>
<p>Se o médico e ATS son persoal</p>
<p>da empresa concertada36.123217,104</p>
<p>Se o médico e ATS son persoal</p>
<p>do Sergas28.600171,889</p>
<p>Por cada servicio interurbano:</p>
<p>Se o médico e ATS son persoal</p>
<p>da empresa concertada, por km 215 1,292</p>
<p>Se o médico e ATS son persoal</p>
<p>do Sergas, por km 138 0,829</p>
<p>2. Nos servicios interurbanos as distancias en km contabilizaranse desde a base.</p>
<p>3. As tarifas dos concertos vixentes con anterioridade á entrada en vigor desta orde revisaranse aplicando sobre as tarifas de cada concerto o 2,9 por 100 de aumento para cada modalidade de servicio, sempre que as tarifas resultantes non sexan superiores ás tarifas máximas establecidas neste artigo.</p>
<p>Artigo 2º.-Ambulancias básicas e asistenciais. Tipos I e II.</p>
<p>1. As tarifas máximas aplicables durante o ano 2000 ó traslado de pacientes nesta modalidade de transporte serán as seguintes:</p>
<p>TransporteTransporte</p>
<p>Non urxenteUrxente</p>
<p>PesetasEurosPesetasEuros</p>
<p>Servicios interurbanos:</p>
<p>Por cada quilómetro 62,5 0,376 68 0,409</p>
<p>Servicios urbanos:</p>
<p>Por cada servicio urbano-En poboacións de máis</p>
<p>de 200.000 habitantes1.88111,3052.06012,381-En poboacións de ata</p>
<p>200.000 habitantes1.3297,9871.4578,757</p>
<p>2. O cómputo dos km en servicios interurbanos realizarase tal como se define no punto 2 do artigo 1º desta orde.</p>
<p>Artigo 3º.-Tempo de espera.</p>
<p>PesetasEuros</p>
<p>1. Por cada hora: 1.781 10,704</p>
<p>2. No caso de que a ambulancia sexa medicalizada tipo III, se o médico e ATS son persoal da empresa concertada</p>
<p>PesetasEuros</p>
<p>Por cada hora:4.13824,870</p>
<p>3. O tempo de espera, para o efecto de aplicación das tarifas fixadas por esta orde, computarase cando se lle advirta ó conductor da ambulancia a necesidade de regreso do paciente, para traslados interurbanos distantes máis de 40 km; aboarase a tarifa establecida por horas completas desde a primeira hora de espera, incluíndo esta e ata un máximo de 4 horas e non se aboarán tempos de espera por períodos inferiores a 60 minutos.</p>
<p>Os concertos vixentes que non incorporasen este concepto nos seus contratos requirirán a aceptación expresa da empresa concertada para a súa incorporación.</p>
<p>Artigo 4º.-Vehículos de traslado colectivo sanitario.</p>
<p>1. Transporte colectivo interurbano. As tarifas máximas para os novos concertos que se subscriban no ano 2000, polo traslado de pacientes nesta modalidade de transporte, serán as seguintes:</p>
<p>1.1. Importe fixo mensual: 284.375 ptas. vehículo (1.709,128 euros). Este importe aboarase por cada mes que o vehículo preste os seus servicios por requirimento das direccións provinciais do Sergas, e inclúe a realización polo vehículo dun mínimo de 75 servicios mensuais, considerando como servicio o traslado dun paciente desde o seu domicilio a un centro asistencial e o retorno.</p>
<p>1.2. Importe por quilómetro: 56,5 ptas. (0,340 euros). Este importe aboarase polos quilómetros percorridos diariamente, calquera que sexa o número de pacientes trasladados; non se computarán os percorridos en balde e determinarase o número de km segundo as distancias máis curtas entre as localidades da ruta, reflectidas no mapa oficial de estradas, editado polo Ministerio de Fomento.</p>
<p>1.3. Importe por servicio adicional: 394 ptas. (2,368 euros). Este importe aboarase polos servicios realizados que superen os 75 mensuais establecidos no punto 1.1 e coa mesma definición.</p>
<p>2. En atención ás necesidades asistenciais concretas, a División de Asistencia Sanitaria poderá propoñe-la concertación de servicios de traslado colectivo sanitario de pacientes no medio urbano, logo da determinación das tarifas aplicables en cada caso.</p>
<p>Artigo 5º.-Incremento de tarifas.</p>
<p>As tarifas dos concertos vixentes á entrada en vigor desta orde poderanse incrementar nun 2,9 por 100, sempre que non superen as tarifas máximas establecidas nos artigos 1º, 2º, 3º e 4º. Igualmente, poderanse incrementar na porcentaxe máxima do 2,9 por 100 os concertos de transporte sanitario subscritos polo Sergas distintos dos sinalados nos anteriores artigos.</p>
<p>Artigo 6º.-Concertos de transporte con orzamento fixo.</p>
<p>Dentro do plan asistencial de transporte sanitario de cada provincia e cando o Sergas o considere necesario para garanti-lo servicio de transporte sanitario, calquera que sexa a súa modalidade en determinadas poboacións, poderase contratar mediante o establecemento dunha contraprestación económica, consistente nun canon fixo mensual.</p>
<p>Este canon calcularase en función da previsión de servicios que se van realizar e do número posible de pacientes usuarios, así como das distancias existentes ós centros de tratamento.</p>
<p>A contraprestación que se estableza non poderá supera-las tarifas vixentes con carácter xeral. As condicións administrativas e económicas deberán ser aprobadas polo Sergas.</p>
<p>As condicións económicas dos concertos de transporte con orzamento fixo revisaranse de acordo co previsto en cada concerto.</p>
<p>Para efectos do previsto no artigo 160 2º.F da Lei 13/1995, do 18 de maio, de contratos das administracións públicas, segundo redacción dada a esteo polo artigo 72.2º da Lei 13/1996, do 30 de decembro, de medidas fiscais, administrativas e de orde social, os concertos de transporte con orzamento fixo, que sexan subscritos ou renovados a partir da entrada en vigor desta orde terán a consideración de contratos marco, respecto ó transporte sanitario do seu ámbito territorial de aplicación.</p>
<p>Artigo 7º.-Normas de procedemento.</p>
<p>1. A aplicación da revisión de tarifas dos concertos vixentes o 31 de decembro de 1999 realizarase automaticamente polo Sergas, con efectos desde o día 1 de xaneiro de 2000.</p>
<p>Para os concertos subscritos con posterioridade á dita data, a efectividade da revisión será desde a data da súa formalización.</p>
<p>Ós concertos autorizados conforme as tarifas máximas establecidas para 1999 e que se atopen en fase de formalización á entrada en vigor desta orde, seranlles de aplicación as normas de revisión que se establecen unha vez formalizados.</p>
<p>Non obstante, aqueles concertos de transporte que se formalizaron en 1999 coas tarifas de 1998 e non se actualizaron durante 1999 poderán ser revisados co incremento correspondente a 1999 e 2000, acumulado.</p>
<p>Nas autorizacións de uso temporais a tarifa aplicable será a que expresamente sexa aceptada pola empresa para o período da súa vixencia. Non obstante, a partir da data da entrada en vigor desta orde, as tarifas máximas autorizadas serán as incluídas nela.</p>
<p>2. Para axiliza-la aplicación inmediata desta norma deberase observa-lo seguinte procedemento:</p>
<p>2.1. Os directores provinciais ou, se é o caso, os directores xerentes dos hospitais do Sergas, no prazo máximo dun mes a partir da data de publicación desta disposición, formularán unha nota dilixencia por cada concerto vixente na súa provincia ou no seu centro hospitalario, na que se faga consta-la contía do incremento e os novos prezos resultantes por cada unha das prestacións ou servicios que a empresa teña validamente concertados, así como a data a partir da cal se adquira o dereito ó incremento. O contido desta dilixencia será comunicado por calquera medio que permita deixar constancia ó representante legal da empresa concertada, outorgándolle un prazo máximo de vinte días para presentar escrito de conformidade ou, se é o caso, alegacións de desconformidade.</p>
<p>2.2. Se durante o prazo indicado non se producise ningunha comunicación por parte da empresa concertada ou se recibira escrito de conformidade desta, o director provincial ou director xerente remitirá a nota dilixencia sen asinar á Intervención Territorial Delegada para a súa preceptiva fiscalización. Unha vez intervida favorablemente, o director provincial ou director xerente emitirá resolución, elevando a definitiva a revisión proposta.</p>
<p>Esta resolución, xunto cun exemplar da nota dilixencia, remitirase á empresa concertada por calquera medio que permita deixar constancia, á División de Asistencia Sanitaria, á Intervención Territorial e á Subdirección Xeral de Orzamentos da División de Recursos Económicos.</p>
<p>2.3. Sen prexuízo dos recursos que ó respecto poidan presentarse, a dirección provincial ou o centro hospitalario procederá a efectua-las liquidacións de atrasos correspondentes e a tramita-las sucesivas facturacións coas novas tarifas.</p>
<p>2.4. Se durante o prazo citado de vinte días se produce escrito de desconformidade por parte da empresa concertada, a dirección provincial ou o centro hospitalario elevará o expediente á División de Recursos Económicos para a resolución que proceda.</p>
<p>Artigo 8º</p>
<p>Os servicios de Inspección velarán polo correcto cumprimento das obrigas das empresas concertadas</p>
<p>e, en particular, das que se refiren ó tratamento adecuado dos pacientes da Seguridade Social.</p>
<p>Artigo 9º</p>
<p>As tarifas establecidas nesta orde inclúen tódolos impostos, taxas e cargas legais que gravan ou poidan grava-los servicios obxecto de contratación polo Sergas.</p>
<p>Disposicións derradeiras</p>
<p>Primeira.-Facúltanse o director xeral da División de Asistencia Sanitaria e o director xeral da División de Recursos Económicos para adopta-las medidas necesarias en relación coa execución e o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de abril de 2000.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>

