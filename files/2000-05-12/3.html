---
date: '2000-05-12'
id: 9F62
page: 7
number: 91
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 14 de abril de 2000 pola que se declara a alienabilidade de varios
  bens inmobles procedentes do patrimonio das extintas cámaras agrarias locais
  das Somozas, Valdoviño, Abadín, O Corgo, A Pastoriza, Trabada, Baltar, Baños
  de Molgas, Porqueira e Riós.
range: Orde
url: 'https://www.xunta.gal/dog/Publicados/2000/20000512/Anuncio9F62_gl.html'
---
<p>Polos decretos 328/1996, do 26 de xullo (DOG nº 157, do 12 de agosto), 99/1999, do 8 de abril (DOG nº 75, do 21 de abril), e 55/2000, do 3 de marzo (DOG nº 59, do 24 de marzo) desafectáronse, entre outros, varios inmobles que integraban o patrimonio das extintas cámaras agrarias locais das Somozas, Valdoviño, Abadín, O Corgo, A Pastoriza, Trabada, Baltar, Baños de Molgas, A Porqueira e Riós.</p>
<p>Unha vez obtida a inscrición nos correspondentes rexistros da propiedade dos ditos bens inmobles a nome da Comunidade Autónoma de Galicia, procede declara-la súa alienabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e artigo 60 do Decreto 50/1989, do 9 de marzo, polo que se aproba o seu regulamento, co obxecto de posibilita-lo tráfico destes bens patrimoniais.</p>
<p>En virtude do anteriormente exposto, tendo en conta a proposta da Secretaría Xeral e do Patrimonio, e logo do informe da Consellería de Agricultura,</p>
<p>Gandería e Montes, hoxe Consellería de Agricultura, Gandería e Política Agroalimentaria,</p>
<p>DISPOÑO:</p>
<p>Artigo único.-Declárase a alienabilidade dos bens inmobles que se describen a continuación:</p>
<p>1. Edificio de planta baixa, que ocupa 119 m do soar de forma rectangular sobre o que se asenta, de 300 m de superficie, ó que lle chaman Campo da Feira, no lugar de Garita, parroquia e municipio das Somozas (A Coruña). Estrema: norte, leste e oeste co predio matriz das vendedoras irmás Sueiras Pita; e sur, estrada das Somozas a Seixas.</p>
<p>Inscrito no Rexistro da Propiedade de Ferrol no tomo 717, libro 39, folio 120, predio nº4.060, inscrición 3ª.</p>
<p>2. Edificio de planta baixa de 146 m e almacén anexo de 48 m que está situado no lugar de Poulo, parroquia e municipio de Valdoviño (A Coruña), que se asenta sobre un soar ó que lle chaman Tras da Boca do Carral, de 1.379,5 m de superficie. Estrema: norte, herdeiros de Josefa de la Peña e Díez Robles; sur, predio matriz da que se segrega; leste, por onde mide 14,7 m con camiño de carro; e oeste, nunha liña de 21 m estrada de Cedeira a Ferrol.</p>
<p>Inscrito no Rexistro da Propiedade de Ferrol no tomo 731, libro 96, folio 101, predio nº 10.250, inscrición 3ª.</p>
<p>3. Edificio de planta baixa e alta que ten unha superficie total construída de 235 m, que ocupa 118 m do soar sobre o que se asenta, que ten un total de 180 m, situado na Avda. do Xeneralísimo, nº 19, hoxe nº 39, termo municipal de Abadín (Lugo),</p>
<p>linda: dereita entrando e fondo, Dictino Ares Ares; esquerda, Fidel Vidal Requeijo; e fronte, coa Avda. do Xeneralísimo.</p>
<p>Inscrito no Rexistro da Propiedade de Mondoñedo no tomo 671, libro 41, folio 3, predio nº 6.410, inscrición 1ª.</p>
<p>4. Edificio de soto, planta baixa e alta, que ten unha superficie total construída de 358 m, situado nun soar dunha extensión total agrupada de 1.628 m, aproximadamente, na parroquia do Corgo, estrada nacional VI, s/n, termo municipal do Corgo (Lugo). Estrema o conxunto: norte ou fronte, liña de 25 m coa estrada nacional VI; sur, liña de 44 m aproximadamente, con predio orixinario dos señores de Neira; leste, liña formada pola suma de 12 m e 4 m, é dicir, 56 m, co camiño público que vai á igrexa do Corgo; e oeste, liña de 12 m aproximadamente, limítrofe co predio de José López Fernández, e resto de arredor de 39 m que lindan con parcela dos señores de Neira.</p>
<p>Inscrito no Rexistro da Propiedade nº 2 de Lugo no tomo 1.041, libro 106, folio 123, predio nº 11.071, inscrición 1ª.</p>
<p>5. Edificio de planta baixa e alta, que ten unha superficie de 106 m por planta, asentado sobre o predio nº 2-42-a da zona de concentración parcelaria da Pastoriza, de 170 m de superficie, no sitio de Agra da Olga, parroquia e municipio de Pastoriza (Lugo), que linda: norte, estrada; sur e oeste, Virtudes Seijo; e leste, camiño.</p>
<p>Inscrito no Rexistro da Propiedade de Mondoñedo no tomo 678, libro 116, folio 225, predio nº 10.096, inscrición 2ª.</p>
<p>6. Edificio que ocupa os 120 m de superficie do seu soar, destinado a almacén e oficinas, que consta de planta baixa e un piso, e que ten unha superficie total construída de 245 m. Está situado na rúa das Escolas, nº 10, do municipio e vila de Trabada (Lugo). Linda: norte e oeste, con máis do doador ou resto do predio matriz, hoxe José Rocha Gasalla; sur, escolas e terreos do concello; e leste, rúa das Escolas ou estrada de Trabada a Vilapena.</p>
<p>Inscrito no Rexistro da Propiedade de Ribadeo no tomo 670, libro 109, folio 151, predio nº 9.666, inscrición 2ª.</p>
<p>7. Edificio de planta baixa dunha superficie de 149 m útiles, que se asenta sobre un predio situado no lugar denominado Campo da Pomela, que ten unha extensión de 200 m, termo municipal de Baltar (Ourense), linda: norte , estrada estatal; sur, camiño de Baltar a Canella da Moa; leste e oeste, predio do que se segrega.</p>
<p>Inscrito no Rexistro da Propiedade de Xinzo de Limia no tomo 657, libro 63, folio 29, predio nº 7.213, inscrición 2ª.</p>
<p>8. Edificio que consta de dúas plantas, baixo e primeira planta, que ten unha superficie construída de 172 m, está situado no lugar de Panacea, rúa Samuel González Movilla, s/n, termo municipal de Baños de Molgas (Ourense), e que se asenta sobre</p>
<p>un soar cunha extensión aproximada de 144 m ocupando parte del. Estrema: norte, José Filgueira Fernández; sur, María Segunda Vences; leste, José Filgueira Fernández; e oeste, estrada de Allariz a Maceda.</p>
<p>Inscrito no Rexistro da Propiedade de Allariz no tomo 272, libro 43, folio 224, predio nº 5.987, inscrición 2ª.</p>
<p>9. Predio de 354 m, ó que lle chaman Merestal, sobre o que se atopa construído un edificio de planta baixa que ocupa 80 m do seu soar, situado no termo municipal de Porqueira (Ourense). Estrema: norte, Manuela Blanco e Juan Peaguda; sur, estrada; leste, Fermín Fernández e Antonio Quintas; e oeste, Francisco Rodríguez.</p>
<p>Inscrito no Rexistro da Propiedade de Xinzo de Limia no tomo 506, libro 41, folio 168, predio nº 6.312, inscrición 3ª.</p>
<p>10. Edificio que consta de soto, baixo e primeira planta, situado na marxe esquerda da estrada de Vilardevós, s/n, termo municipal de Riós (Ourense), que se asenta sobre un predio cunha superficie de 82 m e ocupa a totalidade do soar. Estrema: norte, estrada de Vendas a Vilardevós; sur, terreo de dominio público, antigo Campo da Feira; leste, rúa pública; e oeste, Antenor Prieto Pérez.</p>
<p>Inscrito no Rexistro da Propiedade de Verín no tomo 701, libro 98, folio 73, predio nº 15.583, inscrición 1ª.</p>
<p>Santiago de Compostela, 14 de abril de 2000.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>

