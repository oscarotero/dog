---
date: '1998-08-04'
id: '10092'
page: 9
number: 149
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 14 de xullo de 1998 pola que se desenvolve a estructura directiva do
  Complexo Hospitalario de Ourense
range: Orde
url: 'https://www.xunta.gal/dog/Publicados/1998/19980804/Anuncio10092_gl.html'
---
<p>Polo Decreto 211/1998, do 25 de xuño, foi creado o Complexo Hospitalario de Ourense e estableceuse a súa estructura organizativa.</p>
<p>A disposición derradeira segunda do devandito decreto atribuíulle á Consellería de Sanidade e Servicios Sociais a concreción da estructura do complexo no nivel de subdireccións.</p>
<p>Por todo isto e en virtude das facultades que se me confiren nos artigos 34 e 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro</p>
<p>DISPOÑO:</p>
<p>Artigo 1º</p>
<p>A presente orde ten por obxecto fixa-la estructura do Complexo Hospitalario de Ourense no nivel de subdireccións.</p>
<p>Artigo 2º</p>
<p>De cada un dos directores de centro dependerá un subdirector médico.</p>
<p>Artigo 3º</p>
<p>Do director de Enfermería dependerán dous subdirectores de Enfermería.</p>
<p>Artigo 4º</p>
<p>Do director de Recursos Humanos e Relacións Laborais dependerá un subdirector de Recursos Humanos e Relacións Laborais.</p>
<p>Artigo 5º</p>
<p>Do director de Recursos Económicos e de Servicios Xerais dependerá un subdirector de Recursos Económicos e de Servicios Xerais.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de xullo de 1998.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>6327</p>

