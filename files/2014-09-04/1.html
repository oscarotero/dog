---
date: '2014-09-04'
id: C3K1-250814-0003
page: 37081
number: 168
agency: Consellería de Sanidade
section: III. Outras disposicións.
title: >-
  RESOLUCIÓN do 22 de agosto de 2014, da Dirección Xeral de Innovación e Xestión
  da Saúde Pública, pola que se fai pública a realización dun curso homologado
  de nivel básico para a obtención do carné de aplicador/manipulador de
  biocidas.
range: Resolución
url: >-
  https://www.xunta.gal/dog/Publicados/2014/20140904/AnuncioC3K1-250814-0003_gl.html
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes produtos, establece no seu artigo 8.6 que os ministerios de Agricultura, Pesca e Alimentación e de Sanidade e Consumo comunicarán, aos organismos responsables na Comunidade Autónoma, a homologación deses cursos e, no seu artigo 9, a obrigatoriedade de que o organismo oficial responsable publique no <em>Diario Oficial de Galicia</em> a información correspondente a cada curso que se vai realizar.</p>
    <p>En consecuencia, anúnciase a realización dun curso de aplicador/manipulador de biocidas, nivel básico, homologado polas direccións xerais de Saúde Pública do Ministerio de Sanidade e Política Social e de Agricultura do Ministerio de Medio Ambiente, Rural e Mariño, solicitado pola entidade Biocontrol y Calidad Alimentaria, S.L.U., de acordo coas seguintes bases:</p>
    <p>1. Denominación do curso:</p>
    <p>Curso para a capacitación de aplicadores/manipuladores de produtos biocidas. Nivel básico.</p>
    <p>2. Entidade organizadora:</p>
    <p>Biocontrol y Calidad Alimentaria, S.L.U.</p>
    <p>3. Data:</p>
    <p>Os días 15, 17, 22, 24 e 29 de outubro de 2014.</p>
    <p>4. Lugar de realización: </p>
    <p>Academia de Formación Newton. Rúa Maciñeira, nº 32, baixo, pol. ind. Sete Pontes. 27800 Vilalba (Lugo).</p>
    <p>5. Número de prazas:</p>
    <p>30 alumnos.</p>
    <p>6. Dirixido a:</p>
    <p>Todo o persoal auxiliar das empresas que apliquen e/ou manipulen produtos biocidas de uso ambiental e na industria alimentaria, non clasificados como moi tóxicos, e persoal de establecementos.</p>
    <p>7. Criterios de selección:</p>
    <p>Por rigorosa orde de recepción de inscricións.</p>
    <p>8. Presentación de solicitudes:</p>
    <p>Solicitude segundo o modelo anexo.</p>
    <p>9. Programa:</p>
    <table>
     <tbody>
      <tr>
       <td>Día 15.10.2014</td>
       <td></td>
      </tr>
      <tr>
       <td>8.30-12.45 h.</td>
       <td>Biocidas. Historia. Descrición e xeneralidades. Lexislación.
        Riscos para o home derivados do uso dos biocidas. Lexislación.
        Exercicios prácticos: interpretación de pictogramas e etiquetas.</td>
      </tr>
      <tr>
       <td>Día 17.10.2014</td>
       <td></td>
      </tr>
      <tr>
       <td>8.30-12.45 h.</td>
       <td>Hixiene e seguridade no manexo e aplicación de biocidas.
        Exercicios prácticos: fichas de datos de seguridade.</td>
      </tr>
      <tr>
       <td>Día 22.10.2014</td>
       <td></td>
      </tr>
      <tr>
       <td>8.30-10.45 h.</td>
       <td>Métodos de loita antivectorial. Técnicas de aplicación.
        Uso adecuado dos medios de protección persoal.
        Exercicios prácticos: preparación e cálculo de disolucións.</td>
      </tr>
      <tr>
       <td>10.45-12.45 h.</td>
       <td>Prevención, diagnóstico e primeiros auxilios na intoxicación por biocidas.</td>
      </tr>
      <tr>
       <td>Día 24.10.2014</td>
       <td></td>
      </tr>
      <tr>
       <td>8.30-12.45 h.</td>
       <td>Biocidas e ambiente. Problemas. Destrución de envases.
        Residuos de biocidas e contaminación.
        Medidas preventivas da contaminación do ambiente. 
        Alteracións do equilibrio ecolóxico. Xestión de residuos.
        Xeneralidades sobre pragas ambientais e da industria alimentaria.
        Historia ecolóxica das pragas. Clasificación e características.
        Pragas urbanas. Bioloxía das pragas urbanas.</td>
      </tr>
      <tr>
       <td>Día 29.10.2014</td>
       <td></td>
      </tr>
      <tr>
       <td>8.30-12.45 h.</td>
       <td>Xeneralidades sobre pragas ambientais e da industria alimentaria.
        Pragas de interese en saúde pública.
        Pragas de roedores, pragas de aves, métodos de loita.
        Test de avaliación.</td>
      </tr>
     </tbody>
    </table>
    <p>10. Certificado de superación do curso:</p>
    <p>É obrigatoria a asistencia a todas as sesións do curso. Unha vez finalizado este, a entidade organizadora realizará as probas pertinentes que avalíen os coñecementos adquiridos polos alumnos e, en caso de superalas, expedirá o certificado correspondente co cal poderá solicitar á Dirección Xeral de Innovación e Xestión da Saúde Pública da Consellería de Sanidade, o carné de aplicador/manipulador de biocidas, nivel básico.</p>
    <p>Santiago de Compostela, 22 de agosto de 2014</p>
    <footer><p>P.D. (Acordo 21.7.2014)<br>Ángel Gómez Amorín<br>Subdirector xeral de Programas de Control de Riscos Ambientais para a Saúde</p></footer>
    <h2>ANEXO<br>Ficha de solicitude de inscrición</h2>
    <p>Curso para a capacitación de aplicadores/manipuladores de produtos biocidas<br>Nivel básico</p>
    <p>Entidade organizadora: Biocontrol y Calidad Alimentaria, S.L.U.</p>
    <p>Datas: os días 15, 17, 22, 24 e 29 de outubro de 2014.</p>
    <p>Lugar de celebración do curso: Academia de Formación Newton. Rúa Maciñeira, nº 32, baixo, pol. ind. Sete Pontes. 27800 Vilalba (Lugo).</p>
    <p>Duración: 20 horas teórico/prácticas e 1 hora de avaliación.</p>
    <p>Horario: 8.30-12.45 horas.</p>
    <p>Nº de prazas: 30 alumnos.</p>
    <p>Presentación de solicitudes: enviarase a ficha de inscrición xunto cunha copia do DNI, unha fotografía tamaño carné e o xustificante de pagamento a Biocontrol y Calidad Alimentaria, S.L.U., avenida Primo de Rivera nº 4, 2º, local 6-7, 15006 A Coruña. Teléfono: 981 24 54 18, fax: 981 16 81 59, correo electrónico: comercial@biocontrolbcl.com</p>
    <p>Criterio de selección: por rigorosa orde de recepción da solicitude.</p>
    <p>Empresa: </p>
    <p>CIF: </p>
    <p>Enderezo: </p>
    <p>Localidade: </p>
    <p>Teléfono: Fax: </p>
    <p>Correo electrónico: </p>
    <p>Apelidos: </p>
    <p>Nome: </p>
    <p>NIF: </p>

