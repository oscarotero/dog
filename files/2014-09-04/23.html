---
date: '2014-09-04'
id: L223-140814-0001
page: 37129
number: 168
agency: Concello da Guarda
section: VI. Anuncios. b) Administración local.
title: >-
  ANUNCIO de contratación, polo procedemento aberto mediante concurso, da
  explotación e posta en funcionamento do establecemento destinado a
  cafetaría-restaurante na estación marítima de pasaxe.
range: Anuncio
url: >-
  https://www.xunta.gal/dog/Publicados/2014/20140904/AnuncioL223-140814-0001_gl.html
---
<p>Aprobado por Acordo do Pleno do Concello da Guarda, do 23 de xullo de 2014, o expediente de contratación, incluídos o pregos de cláusulas administrativas particulares técnicas que rexerán o concurso para adxudicar a contratación da explotación e posta en funcionamento do establecemento destinado a cafetaría-restaurante na estación marítima de pasaxe no concello da Guarda, que se expoñen ao público durante oito (8) días, contados a partir do seguinte ao da última publicación do presente anuncio no Diario Oficial de Galicia ou no BOP, para que poida presentar reclamacións quen se considere interesado.</p>
    <p>Simultaneamente anúnciase o concurso, aprazándose a licitación se resultar necesario por formularse reclamacións contra os pregos.</p>
    <p>– Entidade adxudicadora.</p>
    <p>Concello da Guarda. Praza do Reló, s/n, 36780. Teléfono: 986 61 00 00. Fax 986 61 02 83.</p>
    <p>– Obxecto do contrato.</p>
    <p>Adxudicar a contratación da explotación e posta en funcionamento do establecemento destinado a cafetaría-restaurante na estación marítima de pasaxe no concello da Guarda.</p>
    <p>– Duración.</p>
    <p>Desde o inicio da prestación do servizo e sen que en nigún caso poida superar o 9 de xuño de 2029, data en que expira o convenio con Portos de Galicia.</p>
    <p>– Canon anual.</p>
    <p>Establécese como prestación económica á explotación dos locais e instalacións un prezo anual mínimo de 7.000 € (sete mil euros anuais), que poderá ser incrementado polos licitadores.</p>
    <p>– Modalidade de adxudicación.</p>
    <p>Concurso público, procedemento aberto, tramitación ordinaria.</p>
    <p>– Garantías.</p>
    <p>Provisoria: non se exixe.</p>
    <p>Definitiva: 5 % do importe da adxudicación, excluído o imposto sobre o valor engadido.</p>
    <p>– Exame do expediente.</p>
    <p>Os licitadores poderán examinar o expediente na Secretaría Xeral do concello, de luns a venres, das 9.00 ás 13.00 horas, excepto os sábados e festivos e ata o día anterior ao do remate do prazo de presentación de proposicións.</p>
    <p>– Presentación de proposicións.</p>
    <p>As proposicións presentaranse no Rexistro Xeral deste concello, de luns a venres, das 9.00 ás 14.00 horas, e os sábados, das 10.00 ás 13.00 horas, durante o prazo de quince (15) días hábiles contados desde o día seguinte ao da publicación do último anuncio no BOP e no DOG (artigo 159 do texto refundido da Lei de contratos do sector público), na forma sinalada na cláusula 13 do prego de cláusulas administrativas-técnicas. Se o último día de presentación de ofertas for inhábil, prorrogarase ata o día hábil seguinte.</p>
    <p>– Apertura de proposicións.</p>
    <p>Ás 10.00 horas do sexto día hábil seguinte ao da finalización do prazo de presentación de ofertas, a mesa de contratación procederá, en acto público, á apertura das propostas económicas e técnicas presentadas (sobres B e C). Para estes efectos, se tal día for sábado, o acto terá lugar o día hábil seguinte.</p>
    <p>– Gastos de anuncios.</p>
    <p>Serán por conta do adxudicatario.</p>
    <p>A Guarda, 31 de xullo de 2014</p>
    <footer><p>José Manuel Domínguez Freitas<br>Alcalde</p></footer>

