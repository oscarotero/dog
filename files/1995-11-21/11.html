---
date: '1995-11-21'
id: 814A
page: 8542
number: 223
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 16 de novembro de 1995 pola que se anuncia a celebración dunhas
  xornadas sobre a avaliación do rendemento na Xunta de Galicia.
range: Resolución
url: 'https://www.xunta.gal/dog/Publicados/1995/19951121/Anuncio814A_gl.html'
---
<p>A Escola Galega de Administración Pública, en colaboración coa Inspección Xeral de Servicios da Consellería de Presidencia e Administración Pública organiza unhas xornadas de estudio sobre a avaliación do rendemento na Xunta de Galicia, que terán lugar nas seguintes localidades e datas: A Coruña, o 13 de decembro; Lugo, o 20 de decembro; Ourense, o 14 de decembro; Pontevedra, o 5 de decembro e Vigo, o 21 de decembro.</p>
<p>Obxecto: proporcionarlles ós empregados públicos da Xunta de Galicia o coñecemento das bases, fundamento, obxectivos e metodoloxía do programa de avaliación do rendemento das unidades e centros da Administración autonómica que se vai poñer en práctica inminentemente, de xeito que a Xunta de Galicia poida contar con maiores elementos de xuízo na súa implantación.</p>
<p>Contido: analizaranse principalmente estes temas:</p>
<p>-Avaliación do rendemento na Xunta de Galicia.</p>
<p>-O artigo 63 bis da Lei da función pública de Galicia.</p>
<p>-Metodoloxía do proceso de avaliación e resultados da súa aplicación con carácter experimental.</p>
<p>Destinatarios: empregados públicos da Xunta de Galicia.</p>
<p>Desenvolvemento e duración: as xornadas celebraranse nos lugares e datas sinaladas, en sesións de mañá, desde as 10.30 ata as 14 horas.</p>
<p>Inscrición:</p>
<p>-Prazo: remata ós 10 días naturais contados desde o seguinte ó da publicación no DOG desta resolución.</p>
<p>-Lugar de presentación: no rexistro xeral da EGAP (polígono das Fontiñas, rúa de Madrid, 2-4, 15703, Santiago de Compostela). Tfno. 57 08 00. Telefax nº 57 15 40 ou segundo do disposto na Ley 30/1992, de 26 de novembro, do réxime xurídico das administracións públicas e do procedemento administrativo común.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número (981) 57 15 40.</p>
<p>-Inscrición fóra de prazo: só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>-A lista de admitidos expoñerase no taboleiro de anuncios da EGAP 24 horas despois do remate do prazo de presentación de solicitudes.</p>
<p>Certificación de asistencia: entregaráselles ó remate destas xornadas a aqueles asistentes que concorresen asiduamente a elas, e expresarase neste documento a natureza da actividade e as datas da súa realización.</p>
<p>Santiago de Compostela, 16 de novembro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración Pública</p>
<p>95-7441</p>

