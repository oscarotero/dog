---
date: '2019-03-05'
id: G2158-130219-0001
page: 12634
number: 45
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (68/2016).
range: Edicto
url: >-
  https://www.xunta.gal/dog/Publicados/2019/20190305/AnuncioG2158-130219-0001_gl.html
---
<p>Eu, Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, fago saber que no presente procedemento, seguido por instancia de María Marcia Sabino de Oliveira fronte a Luis Miguel Morais do Nascimento Lopes se ditou sentenza, cuxo teor literal é o seguinte: </p>
    <p>«Sentenza de divorcio:</p>
    <p>Sentenza nº 161/19.</p>
    <p>Maxistrada xuíza: Laura Guede Gallego.</p>
    <p>Ourense, 6 de febreiro de 2019.</p>
    <p>Vistos os presentes autos nº 68/2016 sobre divorcio, promovidos polo procurador Sr. Baltar, en nome e representación de María Marcia Sabino de Oliveira como demandante, asistida polo letrado Sr. Iglesias, fronte a Luis Miguel Morais do Nascimento Lopes, declarado en rebeldía. </p>
    <p>Antecedentes de feito:</p>
    <p>Primeiro. O procurador Sr. Baltar, en nome e representación de María Marcia Sabino de Oliveira, presentou demanda de divorcio fronte a Luis Miguel Morais do Nascimento Lopes na cal, despois de alegar os feitos e fundamentos de dereito que considerou oportunos, terminou suplicando que, tras os trámites legais oportunos, se ditase no seu día sentenza cos seguintes pronunciamentos: </p>
    <p>1º. Que se decrete o divorcio do matrimonio formado por María Marcia Sabino de Oliveira e Luis Miguel Morais do Nascimento Lopes, coas medidas inherentes a tal pronunciamento e as medidas que solicita no seu suplico. </p>
    <p>Segundo. Admitida a trámite a demanda, emprazouse o demandado en legal forma, que tivo que ser citado mediante edictos, non contestou a demanda e foi declarado rebelde. </p>
    <p>Terceiro. A parte demandante non solicitou a celebración de vista. </p>
    <p>Na tramitación deste procedemento observáronse todas as prescricións legais. </p>
    <p>Fundamentos de dereito:</p>
    <p>Primeiro. O Código civil prevé, no artigo 85, como causa de disolución do vínculo matrimonial o divorcio, para a continuación recoller, no artigo 86, cando se decretará xudicialmente o divorcio, artigo recentemente modificado pola Lei 15/2005, do 8 de xullo, pola que se modifican o Código civil e a Lei de axuizamento civil en materia de separación e divorcio, que dispón que “se decretará xudicialmente o divorcio, calquera que sexa a forma de celebración do matrimonio, por petición dun só dos cónxuxes, de ambos ou dun co consentimento do outro, cando concorran os requisitos e as circunstancias exixidos no artigo 81”, segundo o cal “se decretará xudicialmente a separación, calquera que sexa a forma de celebración do matrimonio: 1º. Por petición de ambos os cónxuxes ou dun co consentimento do outro, unha vez transcorridos tres meses desde a celebración do matrimonio… e 2º. Por petición dun só dos cónxuxes, unha vez transcorridos tres meses desde a celebración do matrimonio…”. </p>
    <p>No suposto de autos, o demandante acredita que non se produce relación entre as partes e que non se restableceu a convivencia, celebrado o matrimonio o 21.5.2004 e presentado o divorcio o 15.1.2016, polo que o prazo de tres meses que agora dispón a lei, e xa se encontran legalmente separados, se cumpriu sobradamente e concorren os requisitos establecidos na lei para declarar disolto o matrimonio por divorcio dos cónxuxes. </p>
    <p>Segundo. En canto ás medidas que afectan o divorcio, non debe resolverse nada máis alá das legais ao non existiren fillos maiores de idade.</p>
    <p>Terceiro. Non procede efectuar expresa imposición en custas a ningunha das partes, dada a subxectividade das cuestións que se formulan en materia de relacións interpersoais e da necesidade de acudir aos tribunais para a regulación a todos os niveis da separación e divorcio. </p>
    <p>En atención ao exposto, </p>
    <p>Resolvo: </p>
    <p>Acordo a disolución do matrimonio formado por María Marcia Sabino de Oliveira e Luis Miguel Morais do Nascimento Lopes, con todos os efectos legais inherentes á dita disolución. </p>
    <p>Non se impoñen as custas do presente procedemento a ningunha das partes. </p>
    <p>Esta sentenza non é firme. Conforme o disposto no artigo 208.4 da LAC, indícase que contra a presente resolución cabe interpor, no prazo de 20 días, recurso de apelación (artigos 457 e ss. da LAC) ante este tribunal, para o cal se deberá constituír o depósito legalmente establecido. </p>
    <p>E unha vez firme esta resolución, comuníquese de oficio para a súa anotación no Rexistro Civil onde figura a inscrición do matrimonio cuxa disolución se declara. </p>
    <p>Así o acorda, manda e asina S.S.ª. Dou fe».</p>
    <p>E ao estar o dito demandado, Luis Miguel Morais do Nascimento Lopes, en paradoiro descoñecido, expídese este edicto co fin de que lle sirva de notificación en forma. </p>
    <p>Ourense, 7 de febreiro de 2019</p>
    <footer><p>A letrada da Administración de xustiza</p></footer>

