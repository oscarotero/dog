---
date: '2019-03-05'
id: L234-120219-0002
page: 12690
number: 45
agency: Concello das Neves
section: VI. Anuncios. b) Administración local.
title: >-
  ANUNCIO de información pública do expediente modificación puntual número 9 do
  Plan xeral de ordenación municipal
range: Anuncio
url: >-
  https://www.xunta.gal/dog/Publicados/2019/20190305/AnuncioL234-120219-0002_gl.html
---
<p>Aprobada inicialmente a modificación puntual número 9 do Plan xeral de ordenación municipal do Concello das Neves, por acordo plenario adoptado en sesión do 29 de xaneiro de 2019, de conformidade co establecido no artigo 60.6 da Lei 2/2016, do 10 de febreiro, do solo de Galicia, sométese a información pública polo prazo de dous meses contados desde o día seguinte ao da última publicación do presente anuncio no Diario Oficial de Galicia ou no Faro de Vigo.</p>
    <p>A aprobación inicial desta modificación comporta a suspensión do outorgamento de licenzas no ámbito do territorio obxecto da modificación do plan. Esta suspensión terá unha duración máxima de dous anos contados desde a aprobación inicial, extinguíndose, en calquera caso, coa aprobación definitiva da dita modificación puntual.</p>
    <p>Durante o referido prazo o expediente poderá ser examinado por calquera persoa nas dependencias municipais e o documento aprobado tamén estará á súa disposición na sede electrónica municipal https://concelloasneves.sedelectronica.gal</p>
    <p>As Neves, 7 de febreiro de 2019</p>
    <footer><p>Xosé Manuel Rodríguez Méndez<br>Alcalde presidente</p></footer>

