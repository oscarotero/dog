---
date: '2018-03-02'
id: C3Q2-160218-0001
page: 12560
number: 44
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 13 de febreiro de 2018 pola que se anuncia a licitación da
  contratación, polo procedemento aberto, suxeito a regulación harmonizada, do
  servizo de dirección de obra, dirección da execución e coordinación de
  seguridade e saúde da obra, control e seguimento ambiental e control e
  seguimento da explotación da estación de tratamento de auga potable (ETAP) da
  Plataforma loxística industrial Salvaterra de Miño-As Neves (PLISAN)
  (expediente PLISAN/2017-ETAP-D.O.).
range: Resolución
url: >-
  https://www.xunta.gal/dog/Publicados/2018/20180302/AnuncioC3Q2-160218-0001_gl.html
---
<p>1. Entidade adxudicadora.</p>
    <p>Instituto Galego da Vivenda e Solo (IGVS).</p>
    <p>2. Obxecto do contrato.</p>
    <p>a) Descrición do obxecto: realización das tarefas de dirección de obra, dirección da execución, e coordinación de seguridade e saúde da obra, control e seguimento ambiental e control e seguimento da explotación da estación de tratamento de auga potable (ETAP) para a primeira fase da Plataforma loxística industrial Salvaterra de Miño-As Neves (PLISAN), así como a dirección da explotación durante os primeiros tres anos.</p>
    <p>b) Prazo de execución: a duración do contrato, por tratarse dun contrato complementario ao contrato de obras, será o resultado de incrementar a duración prevista do contrato de obras no prazo de garantía e explotación máis o tempo preciso para a redacción da liquidación.</p>
    <p>Prazos de execución parciais: dirección das obras: dez (10) meses. Período de garantía e dirección da explotación da depuradora: doce (12) meses. Redacción da liquidación: un mes contado desde o remate do prazo de explotación.</p>
    <p>3. Tramitación, procedemento e forma de adxudicación.</p>
    <p>a) Tramitación: ordinaria.</p>
    <p>b) Procedemento: aberto, suxeito a regulación harmonizada.</p>
    <p>c) Forma: multicriterio.</p>
    <p>4. Orzamento base de licitación.</p>
    <p>a) Importe neto: douscentos trinta e dous mil euros (232.000 €), IVE excluído.</p>
    <p>b) IVE (21 %): corenta e oito mil setecentos vinte euros (48.720 €).</p>
    <p>c) Importe total: douscentos oitenta mil setecentos vinte euros (280.720 €).</p>
    <p>5. Garantías.</p>
    <p>a) Provisional: non se exixe.</p>
    <p>b) Definitiva: 5 % do importe de adxudicación (IVE excluído).</p>
    <p>6. Requisitos específicos do contratista.</p>
    <p>a) Clasificación: non se exixe.</p>
    <p>b) Solvencia económica e financeira e técnica ou profesional: as establecidas no prego de cláusulas administrativas particulares (PCAP).</p>
    <p>c) Concreción das condicións de solvencia técnica ou profesional: as establecidas no PCAP.</p>
    <p>7. Obtención de documentación.</p>
    <p>O PCAP e o prego de prescricións técnicas (PPT) polos cales se deberá rexer a contratación poderanse recoller durante o prazo de presentación de proposicións no Servizo de Contratación do IGVS (polígono das Fontiñas. Área Central, s/n, Santiago de Compostela), e consultar na páxina da internet: http://www.contratosdegalicia.gal/resultado.jsp?N=273505 e tamén no perfil do contratante: http://igvs.xunta.gal/web/igvs/350.</p>
    <p>8. Presentación das ofertas.</p>
    <p>As proposicións, que se axustarán ao modelo que se inclúe no correspondente PCAP, presentaranse no Rexistro Xeral do IGVS, antes das 14.00 horas do 26 de marzo de 2018. Cando a proposición se envíe por correo, o licitador deberá xustificar a data de imposición do envío na oficina de Correos e anunciarlle ao órgano de contratación a remisión da dita oferta mediante telegrama ou fax (núm. 981 54 16 00) no mesmo día.</p>
    <p>9. Apertura das ofertas.</p>
    <p>O acto público de apertura dos sobres B (Proposicións técnicas) e do sobre C (Proposicións económicas e criterios avaliables mediante fórmulas) terá lugar nos servizos centrais do IGVS, na data que será anunciada con tres días hábiles de antelación ao da súa realización, no perfil do contratante.</p>
    <p>10. Gastos do anuncio.</p>
    <p>O importe dos anuncios será por conta do adxudicatario.</p>
    <p>11. Data de envío do presente anuncio ao Diario Oficial de la Unión Europea: 13 de febreiro de 2018</p>
    <p>Santiago de Compostela, 13 de febreiro de 2018</p>
    <footer><p>A presidenta do Instituto Galego da Vivenda e Solo<br>P.D. (Resolución do 23.6.2010)<br>Heriberto García Porto<br>Director xeral do Instituto Galego da Vivenda e Solo</p></footer>

