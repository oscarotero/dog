---
date: '2022-02-17'
id: G0003-090222-0003
page: 11734
number: 33
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 8 de febreiro de 2022, da Xerencia da Área Sanitaria de Vigo,
  pola que se resolve a convocatoria pública para a provisión dun posto de
  persoal licenciado sanitario (xefe/a de unidade de Atención Primaria).
range: Resolución
url: >-
  https://www.xunta.gal/dog/Publicados/2022/20220217/AnuncioG0003-090222-0003_gl.html
---
<p>Convocada mediante a Resolución do 3 de decembro de 2021 (DOG nº 240, do 16 de decembro) a provisión, polo sistema de libre designación, de varios postos de xefe/a de unidade de Atención Primaria, esta xerencia, de conformidade co previsto no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en exercicio das competencias que ten atribuídas, </p>
    <h2>ACORDA:</h2>
    <p>Primeiro. Resolver a convocatoria pública para a provisión de varios postos de persoal licenciado sanitario (xefe/a de unidade de Atención Primaria), anunciado pola Resolución do 3 de decembro de 2021 (DOG nº 240, do 16 de decembro).</p>
    <p>Segundo. Nomear no posto que se indica a persoa citada no anexo desta resolución.</p>
    <p>Terceiro. Declarar desertos os postos convocados de xefe/a das unidades de Atención Primaria de Mos, Chapela, Panxón, As Neves, Salvaterra e Taboada Leal.</p>
    <p>Cuarto. Contra esta resolución poderá interporse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p> Vigo, 8 de febreiro de 2022</p>
    <footer><p>Francisco Javier Puente Prieto<br>Xerente da Área Sanitaria de Vigo</p></footer>
    <h2>ANEXO</h2>
    <p>Posto de traballo: xefe/a da unidade de Atención Primaria de Salceda.</p>
    <p>Nome e apelidos: Cristina Pinín García.</p>
    <p>DNI: ***8018**.</p>

