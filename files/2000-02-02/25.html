---
date: '2000-02-02'
id: 355E
page: 1
number: 22
agency: INSTITUTO ENERXÉTICO DE GALICIA
section: VI. ANUNCIOS
title: >-
  Resolución do 26 de xaneiro de 2000 pola que se anuncia a licitación, polo
  sistema de concurso con procedemento aberto, da subministración de vehículos
  con destino ó Instituto Enerxético de Galicia (Inega).
range: Resolución
url: 'https://www.xunta.gal/dog/Publicados/2000/20000202/Anuncio355E_gl.html'
---
<p>A) Subministración.</p>
<p>1. Adquisición.</p>
<p>Obxecto: automóbil turismo.</p>
<p>Clave: PX01/2000.</p>
<p>Número de unidades que se van entregar: dous (2) vehículos.</p>
<p>Orzamento: cinco millóns cincocentas mil pesetas (5.500.000 ptas., equivalentes a 33.055,66 euros).</p>
<p>Lugar e prazo de entrega: Santiago de Compostela, trinta (30) días contados a partir do asinamento do contrato.</p>
<p>Fianza provisional: non se esixe.</p>
<p>2. Alugamento.</p>
<p>Obxecto: vehículo todoterreo.</p>
<p>Clave: PX02/2000.</p>
<p>Orzamento: seis millóns de pesetas (6.000.000 de ptas., equivalentes a 36.060,72 euros).</p>
<p>Duración: tres (3) anos.</p>
<p>Lugar e prazo de entrega: Santiago de Compostela, quince (15) días contados a partir do asinamento do contrato.</p>
<p>Fianza provisional: non se esixe.</p>
<p>B) Documentos de interese para os licitadores.</p>
<p>O prego tipo de cláusulas administrativas particulares, así como o prego de prescricións técnicas, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina (das 8.30 ás 14.30 e das 16 ás 18 horas), no Instituto Enerxético de Galicia, rúa Ourense, 6, A Rosaleda, Santiago de Compostela.</p>
<p>C) Garantías que se lles esixen ós licitadores.</p>
<p>Esixiráselle-la fianza provisional indicada na letra A) anterior, salvo nos casos establecidos no parágrafo 2 do artigo 36 da Lei 13/1995, do 18 de maio, de contratos das administracións públicas (modificado</p>
<p>polo artigo 77 da Lei 66/1997, do 30 de decembro, BOE do 31 de decembro), e unha fianza definitiva equivalente ó 4% do orzamento de contrata.</p>
<p>A dita fianza poderá ser presentada na modalidade e polas persoas ou entidades que especifica a lexislación española vixente.</p>
<p>D) Modelo de proposición.</p>
<p>Proposición económica formulada estrictamente conforme o modelo que se xunta ó prego tipo de cláusulas administrativas particulares.</p>
<p>E) Prazo e lugar para a presentación das proposiciones.</p>
<p>As proposicións haberán de presentarse en sobre pechado, selado e asinado, nas dependencias do Instituto Enerxético de Galicia ou envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións rematará ás catorce horas do día seis (6) de marzo de 2000.</p>
<p>F) Apertura das proposicións.</p>
<p>A apertura das proposicións será realizada pola mesa de contratación, na sala de xuntas do Instituto Enerxético de Galicia, ás dez horas do día dezaseis (16) de marzo de 2000.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 6.a) «Constitución e funcionamento da mesa», do prego tipo de cláusulas administrativas particulares.</p>
<p>G) Documentos que deben presenta-los licitadores.</p>
<p>Os que figuran no prego tipo de cláusulas administrativas particulares.</p>
<p>O importe deste anuncio será por conta dos adxudicatarios.</p>
<p>Santiago de Compostela, 26 de xaneiro de 2000.</p>
<p>Juan Caamaño Cebreiro</p>
<p>Director do Instituto Enerxético de Galicia</p>

