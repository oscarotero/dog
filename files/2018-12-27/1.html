---
date: '2018-12-27'
id: G0244-211218-0004
page: 53805
number: 246
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 21 de decembro de 2018 pola que se establece a cantidade que cómpre
  transferir ao Consello da Avogacía Galega para atender os gastos de
  funcionamento e infraestrutura dos servizos de asistencia letrada ao detido e
  defensa gratuítas do ano 2018 sobre o importe certificado o ano 2017.
range: Orde
url: >-
  https://www.xunta.gal/dog/Publicados/2018/20181227/AnuncioG0244-211218-0004_gl.html
---
<p>A Lei 1/1996, do 10 de xaneiro, regula o dereito a asistencia xurídica gratuíta, e establece no seu artigo 38 que o Ministerio de Xustiza subvencionará os colexios de avogados para a implantación e funcionamento dos servizos de asistencia xurídica gratuíta. Polo Real decreto 2166/1994, do 4 de novembro, transferíronselle á Comunidade autónoma de Galicia as funcións en materia de provisión de medios materiais e económicos para o funcionamento da Administración de xustiza, incluíndo no seu anexo letra B) número 1.c) as relativas á indemnización das actuacións correspondentes á defensa por avogado en quenda de oficio ante os órganos xudiciais con sede en Galicia, e a asistencia letrada ao detido ou preso cando o lugar de custodia estea situado en territorio da Comunidade Autónoma. Estas funcións foron asumidas polo Decreto 394/1994, do 29 de decembro, e asignadas á Consellería de Xustiza, Interior e Administración Local, actualmente atribuídas á Vicepresidencia e Consellería de Presidencia, Administracións Públicas e Xustiza.</p>
    <p>En uso das súas competencias, a Xunta de Galicia ditou o Decreto 269/2008, do 6 de novembro, polo que se aproba o Regulamento de asistencia xurídica gratuíta da Comunidade autónoma de Galicia, modificado polo Decreto 138/2012, do 21 de xuño, e polo Decreto 134/2017, do 7 de decembro, que establece no seu artigo 45, que a consellería competente en materia de xustiza, determinará anualmente as cantidades que deberán percibir os colexios de avogados para atender os gastos derivados do funcionamento e infraestrutura colexial que requiren os servizos de asistencia xurídica gratuíta, o que corresponde á Consellería de Presidencia, Administracións Públicas e Xustiza segundo o Decreto 74/2018, do 5 de xullo, polo que se establece la estrutura orgánica da Vicepresidencia e Consellería de Presidencia, Administracións Públicas e Xustiza.</p>
    <p>En virtude do exposto,</p>
    <h2>DISPOÑO:</h2>
    <p>Artigo único</p>
    <p>Tendo en conta o disposto no artigo 45 do Regulamento de asistencia xurídica gratuíta de Galicia que establece que as cantidades destinadas para atender os gastos derivados do funcionamento operativo dos servizos colexiais de asistencia xurídica gratuíta determinaranse para cada colexio cun sistema de módulos compensatorios por expediente tramitado e, entrementres non se determinen os ditos módulos (como é o caso), os colexios percibirán a contía que resulte de aplicar o 8 % ao custo económico xerado en cada período de liquidación, que no suposto actual trátase do importe total certificado durante o ano 2017 polos colexios de avogados da Comunidade Autónoma de Galicia, en concepto de asistencia letrada e defensa gratuítas, dispoño que se transfira ao Consello da Avogacía Galega un total de setecentos corenta mil cincuenta e sete euros e vinte e seis céntimos (740.057,26 €), para atender os gastos derivados do funcionamento operativo dos servizos colexiais de asistencia xurídica gratuíta.</p>
    <p>Disposición derradeira primeira</p>
    <p>Autorízase o director xeral de Xustiza a ditar as disposicións necesarias para o cumprimento desta orde.</p>
    <p>Disposición derradeira segunda</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 21 de decembro de 2018</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

