---
date: '2023-09-21'
id: G0655-190923-0001
page: 53724
number: 180
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 18 de setembro de 2023 pola que se acorda a ampliación do prazo para a
  presentación de solicitudes no procedemento regulado na Orde do 4 de agosto de
  2023 pola que se establecen as bases reguladoras e se convoca o programa
  Retorna Talento FP, para persoas galegas residentes no estranxeiro interesadas
  en retornar e cursar determinados estudos de formación profesional que se
  inicien no curso académico 2023/24 en centros educativos de Galicia (código de
  procedemento ED333B).
range: Orde
url: >-
  https://www.xunta.gal/dog/Publicados/2023/20230921/AnuncioG0655-190923-0001_gl.html
---
<p>O día 18 de agosto de 2023 publicouse no <em>Diario Oficial de Galicia</em> (DOG) núm. 156 a Orde do 4 de agosto de 2023 pola que se establecen as bases reguladoras e se convoca o programa Retorna Talento FP, para persoas galegas residentes no estranxeiro interesadas en retornar e cursar determinados estudos de formación profesional que se inicien no curso académico 2023/24 en centros educativos de Galicia (código de procedemento ED333B).</p>
    <p>Segundo o establecido no artigo 7.5, o prazo para a presentación de solicitudes era de 30 días naturais contados desde o día seguinte ao da publicación desta orde no <em>Diario Oficial de Galicia</em>, polo que remata o 18 de setembro de 2023.</p>
    <p>O artigo 3 da convocatoria establece que as persoas destinatarias son a cidadanía galega residente no exterior que cumpra co disposto no artigo 4.</p>
    <p>Tendo en conta a data de remate do prazo de presentación de solicitudes e as persoas destinatarias, que son residentes fóra de España e teñen que cumprir trámites no estranxeiro, resulta aconsellable, para promover e facilitar a súa participación neste procedemento, ampliar o prazo de presentación de solicitudes establecido na convocatoria.</p>
    <p>Polo exposto,</p>
    <h2>DISPOÑO:</h2>
    <p>Modificar o prazo de presentación de solicitudes ata o día 3 de outubro de 2023, incluído, polo que resulta ampliado en 15 días naturais o prazo regulado no artigo 7.5 da citada orde.</p>
    <p>Santiago de Compostela, 18 de setembro de 2023</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 29.7.2022; DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura, <br>Educación, Formación Profesional e Universidades</p></footer>

