---
date: '2013-04-25'
id: CA04-050413-0002
page: 12965
number: 80
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 25 de marzo de 2013, da Xefatura Territorial da Coruña, de
  autorización administrativa, aprobación do proxecto de execución e declaración
  de utilidade pública, en concreto, dunha instalación eléctrica no concello de
  Carnota (expediente IN407A 53/2012).
range: Resolución
url: >-
  https://www.xunta.gal/dog/Publicados/2013/20130425/AnuncioCA04-050413-0002_gl.html
---
<p>Visto o expediente para o outorgamento de autorización administrativa, aprobación do proxecto de execución e declaración de utilidade pública, en concreto, da instalación que a seguir se detalla:</p>
    <p>Solicitante: Electra del Jallas, S.A. (na actualidade, por absorción, Unión Fenosa Distribución, S.A.).</p>
    <p>Domicilio social: avda. de Arteixo 171, 15007 A Coruña.</p>
    <p>Denominación: LMT, CT e RBT Romarís-Lira e anexo I.</p>
    <p>Situación: Carnota.</p>
    <p>Características técnicas: liña eléctrica de media tensión subterránea (LMTS) a 20 kV, cunha lonxitude de 0,380 km, con condutor tipo RHZ1-12/20 kV 3(1×240) Al, con orixe na cela existente no CT Mar de Lira (expediente IN407A 2009/179) e final no CT Romarís-Lira proxectado.</p>
    <p>– Centro de transformación (CT) prefabricado Romarís-Lira, tipo 2L+1P, cunha potencia 250 kVA, e unha relación de transformación de 20.000/400-230 V.</p>
    <p>– Liña de baixa tensión aérea do CT Romarís-Lira, cunha lonxitude de 0,101 km, con orixe no apoio proxectado tipo HV 11/630, con condutor tipo RZ 0,6/1 kV 3×150 Al+80 Alm e final na rede aérea existente.</p>
    <p>– Rede de baixa tensión subterránea do CT Romarís-Lira, cunha lonxitude de 0,078 km, con dúas saídas con condutor tipo XZ1 0,6/1 kV 4(1×240) Al, con orixe no CT Romarís-Lira proxectado e final dun circuíto de 19 m de lonxitude na rede aérea existente e doutro de 59 m de lonxitude no apoio proxectado.</p>
    <p>– Liña de baixa tensión aérea do CT Mar de Lira, cunha lonxitude de 0,185 km, con orixe no apoio proxectado HV 11/630, con condutor tipo RZ 0,6/1 kV, 3×150/80 mm<span class="dog-superindice">2</span>, 3×50/54,2 mm<span class="dog-superindice">2</span> Alm e 2x25 mm<span class="dog-superindice">2</span> Al.</p>
    <p>– Rede de baixa tensión subterránea do CT Mar de Lira (expediente IN407A 2009/179), cunha lonxitude de 0,141 km, composto de tres tramos de lonxitude de 27, 100 e 14 m, respectivamente, con condutores tipo XZ1 0,6/1 kV 4(1×240) Al e XZ1 0,6/1 kV, 4(1×95) Al.</p>
    <p>Resultan os seguintes feitos:</p>
    <p>Primeiro. Con data do 26.3.2012, a empresa Electra del Jallas, S.A. presentou o proxecto de LMTS, CT e RBT Romarís-Lira, así mesmo, con data do 16.7.2012, a empresa achegou o anexo I ao proxecto de execución, no cal recolle os cálculos mecánicos da rede de baixa tensión proxectada. </p>
    <p>Segundo. A petición someteuse á información pública mediante Resolución do 8.6.2012, da Xefatura Territorial da Coruña, publicada no DOG do 12 de xullo, no BOP da Coruña do 26 de xuño e no xornal <em>La Voz de Galicia</em> do 20 de xuño de 2012, así como no taboleiro de anuncios do Concello de Carnota, en aplicación do Real decreto 1955/2000, do 1 de decembro, polo que se aproba o regulamento de aplicación da Lei 54/1997, do 27 de novembro, do sector eléctrico. Así mesmo, efectuouse notificación individual aos propietarios dos bens e dereitos afectados. Dentro do prazo establecido non consta que fosen presentadas alegacións.</p>
    <p>Terceiro. Remitíronse separatas aos seguintes organismos: o Concello de Carnota e a Dirección Xeral do Patrimonio a través do dito concello, os cales manifestan a súa conformidade con esta solicitude.</p>
    <p>Fundamentos de dereito.</p>
    <p>Primeiro. A Xefatura Territorial da Consellería de Economía e Industria é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 24 de xullo); na Lei 54/1997, do 27 de novembro, do sector eléctrico (BOE núm. 285, do 28 de novembro); no Real decreto 1955/2000, do 1 de decembro; e no Decreto 36/2001, do 25 de xaneiro, que establece os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 34, do 16 de febreiro).</p>
    <p>Segundo. No expediente cumpríronse os trámites que sinala o artigo 53 da citada Lei 54/1997 e os regulamentos ordenados no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Terceiro. A autorización administrativa, a aprobación do proxecto de execución e a declaración de utilidade pública, en concreto, das instalacións obxecto deste expediente cumpren coa normativa vixente, isto é: a Lei 54/1997, do 27 de novembro; o Real decreto 1955/2000, do 1 de decembro; o Real decreto 3275/1982, do 12 de novembro, sobre condicións técnicas e garantías de seguridade en centrais eléctricas, subestacións e centros de transformación (BOE núm. 288, do 1 de decembro); o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias (BOE núm. 68, do 19 de marzo); e o Real decreto 842/2002, do 2 de agosto, polo que se aproba o Regulamento electrotécnico para a baixa tensión (BOE núm. 224, do 18 de setembro).</p>
    <p>Cuarto. O 7.11.2012, a Dirección Xeral de Industria, Enerxía e Minas autorizou o cambio de titularidade e a subrogación dos dereitos e obrigas asumidos en virtude das autorizacións administrativas outorgadas, no territorio da Comunidade Autónoma de Galicia, a nome de Electra del Jallas, S.A.U. a favor de Unión Fenosa Distribución, S.A.</p>
    <p>A dita autorización supeditouse a que Unión Fenosa Distribución, S.A. acreditase nun prazo de seis meses a transmisión da dita titularidade e a comunicase nun prazo dun mes desde que se fixese efectiva.</p>
    <p>O 18.1.2013, Unión Fenosa Distribución, S.A. comunicoulle á Dirección Xeral de Industria, Enerxía e Minas a dita transmisión e quedou constancia de que o 4.12.2012 se fixo pública a escritura de fusión da sociedade Unión Fenosa Distribución, S.A. e Electra del Jallas, S.A.U., outorgada ante o notario de Madrid Fernando de la Cámara García, baixo o número 2571 do seu protocolo e inscrita no Rexistro Mercantil de Madrid o 31.12.2012, tomo 30183, libro 0, folio 105, sección 8, folla M503809, inscrición ou anotación 28.</p>
    <p>De acordo co que antecede e no exercicio das competencias atribuídas,</p>
    <h2>RESOLVE:</h2>
    <p>Autorizar, aprobar o proxecto de execución e o anexo I e declarar de utilidade publica, en concreto, as ditas instalacións, nas cales as características se axustarán en todas as súas partes ás que figuran no proxecto e no seu anexo I e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente. </p>
    <p>As instalacións executaranse nun prazo non superior a un ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que consideren pertinente ao seu dereito.</p>
    <p>A Coruña, 25 de marzo de 2013</p>
    <footer><p>Susana Vázquez Romero<br>Xefa territorial da Coruña</p></footer>

