---
date: '1997-06-04'
id: '7092'
page: 5
number: 106
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 27 de maio de 1997 pola que se notifica a modificación do prego
  de cláusulas administrativas particulares para a contratación de consultoría e
  asistencia polo sistema de procedemento aberto por concurso para a
  relocalización de cento tres bateas dos polígonos A e B de Muros (trámite de
  urxencia).
range: Resolución
url: 'https://www.xunta.gal/dog/Publicados/1997/19970604/Anuncio7092_gl.html'
---
<p>No Diario Oficial de Galicia nº 95, do 20 de maio de 1997, publicouse a Resolución do 9 de maio de 1997, da Dirección Xeral de Marisqueo e Acuicultura, pola que se anuncia a licitación, polo sistema de procedemento aberto, mediante concurso público, para a contratación de consultoría e asistencia para a reordenación de 103 bateas dos polígonos A e B de Muros (trámite de urxencia).</p>
<p>No prego de cláusulas administrativas particulares que rexen a citada contratación advertiuse un erro na clasificación requirida (apartado 8 do cadro resumo). Do mesmo xeito, existe un erro na redacción do apartado referido á documentación acreditativa da solvencia financeira, económica e técnica.</p>
<p>En consecuencia, co obxecto de que os licitadores poidan formular adecuada e correctamente as súas ofertas, esta consellería,</p>
<p>RESOLVE:</p>
<p>Primeiro.-Para xeral coñecemento de cantos licitadores estivesen interesados no concurso público para a contratación da reordenación de 103 bateas dos polígonos A e B de Muros, notifica-la modificación do prego de cláusulas administrativas particulares do citado concurso.</p>
<p>Segundo.-O prego de cláusulas administrativas particulares modificado estará á disposición dos interesados nos mesmos lugares que se sinalan na Resolución do 9 de maio de 1997, citada.</p>
<p>Terceiro.-Modifica-la data límite de presentación das ofertas indicada na Resolución do 9 de maio de 1997, abríndose novamente o prazo de presentación de ofertas, que finalizará ás catorce horas do décimo terceiro día natural seguinte ó da publicación da presente resolución no Diario Oficial de Galicia.</p>
<p>Santiago de Compostela, 27 de maio de 1997.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>4222</p>

