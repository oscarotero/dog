---
date: '1997-06-04'
id: 700E
page: 5
number: 106
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de abril de 1997, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa Kerion marítima (Sociedad
  Unipersonal).
range: Resolución
url: 'https://www.xunta.gal/dog/Publicados/1997/19970604/Anuncio700E_gl.html'
---
<p>Visto o expediente do convenio colectivo para a empresa Kerion Marítima (Sociedad Unipersonal), que tivo entrada nesta delegación provincial o día 24-4-1997, subscrito en representación da parte económica por unha representación da empresa, e da parte social, por unha representación dos traballadores, o día 8-4-1997, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial e a notificación ás representacións económica e social da comisión negociadora.</p>
<p>Segundo.-Ordena-los eu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 30 de abril de 1997.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Kerion Marítima (Sociedade Unipersonal)</p>
<p>Artigo 1º.-Vixencia.</p>
<p>O presente convenio colectivo terá unha vixencia de tres anos e prorrogarase automaticamente por anos sucesivos se non se denunciase con tres meses de anticipación. A vixencia do convenio comezará na data da súa inscrición na Dirección Xeral de Traballo e finalizará o 31 de decembro de 1999.</p>
<p>Artigo 2º.-Ámbito de aplicación.</p>
<p>O convenio afectará a todo o persoal de Kerion Marítima, S.L. que preste os seus servicios na flota, en todo o territorio nacional.</p>
<p>A empresa, na súa facultade directiva, poderá contratar persoal técnico cualificado para ocupar postos de mando e confianza, ós que, ademais das condicións establecidas no presente convenio se lle aplicará un plus por ocupa-los ditos cargos co fin de garanti-la perfecta navegabilidade e seguridade dos</p>
<p>seus buques e atender mellor así os seus clientes, dando seguridade ó tráfico comercial.</p>
<p>Artigo 3º.-Revisión salarial.</p>
<p>Páctase a táboa salarial vixente o ano 1997. Así mesmo, o incremento salarial para o ano 1998 e 1999 será o resultado de aplicarlle ás táboas de 1997 o IPC previsto polo Goberno no ano 1998 e para o ano 1999 aplicarase o mesmo incremento ás táboas do ano 1998.</p>
<p>Os salarios non serán nunca revisables á baixa se durante os anos de vixencia do convenio algunha previsión do IPC do Goberno fose negativa por ese ano; neste caso manterase a conxelación salarial. Os salarios non sufrirán alteración ningunha aínda que a previsión non coincida co IPC real.</p>
<p>Artigo 4º.-Vinculación á totalidade.</p>
<p>Se a autoridade laboral competente non aprobase algunha das normas deste convenio e este feito desvirtuase o seu contido a xuízo das partes, quedará sen eficacia a totalidade do convenio, que deberá ser considerado de novo polas partes negociadoras.</p>
<p>Artigo 5º.-Grupos profesionais.</p>
<p>Establécense catro grupos profesionais diferentes:</p>
<p>-Titulados de ponte.</p>
<p>-Titulados de máquinas.</p>
<p>-Titulados radioelectrónicos.</p>
<p>-Mestranzas e subalternos.</p>
<p>A sociedade determinará en función do título, competencia e aptitudes o posto por cubrir dentro do grupo profesional. Páctase expresamente a mobilidade funcional dentro de cada grupo profesional. Convense expresamente en que a empresa terá a facultade de embarca-lo persoal técnico que non se adapte á categoría profesional arriba descrita con motivo da realización de traballos especiais ou novas instalacións.</p>
<p>Artigo 6º.-Período de proba.</p>
<p>1. Toda admisión de persoal fixo para as actividades comprendidas neste convenio considerarase provisional durante un período de proba que no poderá ser superior a 3 meses.</p>
<p>Durante o período que deberá ser pactado por escrito, ámbalas partes poden rescindir unilateralmente o contrato de traballo, comunicándollo á outra parte en igual forma cunha anticipación mínima de 8 días.</p>
<p>2. En caso de que o período de proba expire no curso dunha travesía, este considerarase prorrogado ata que o buque toque porto pero a vontade por parte do armador de rescindi-lo contrato de traballo por non supera-lo período de proba deberá ser notificada por escrito ó tripulante polo capitán dentro do prazo estipulado no parágrafo anterior deste artigo.</p>
<p>3. En tódolos casos de rescisión de contrato por fin de período de proba por parte do tripulante, os gastos de viaxe serán por conta deste.</p>
<p>Artigo 7º.-Denuncia e revisión.</p>
<p>A representación da parte que desexe a revisión ou modificación do presente convenio deberá efectua-la súa denuncia como mínimo seis meses antes da data de caducidade. En caso de non ser denunciado por ningunha das partes, entenderase prorrogado por períodos dun ano.</p>
<p>Artigo 8º.-Comisión de servicio.</p>
<p>Enténdese por comisión de servicio a misión profesional que realizará calquera tripulante por orde da empresa en calquera lugar.</p>
<p>Consideraranse as situacións seguintes:</p>
<p>a) Preparación e discusión de convenios.</p>
<p>b) Transbordo por petición da empresa.</p>
<p>c) En calquera outro caso por desexo expreso da empresa.</p>
<p>d) Cando o tripulante fose designado para realizar inspección dos equipamentos para o buque.</p>
<p>Durante o tempo que o tripulante estea nesta situación devengará o salario embarcado e as vacacións de situación de embarcado e, se está fora do seu domicilio, percibirá as axudas de custo estipuladas neste convenio.</p>
<p>Artigo 9º.-Condicións económicas.</p>
<p>1. No concepto de salario profesional están incluídos os conceptos:</p>
<p>-Salario base.</p>
<p>-Parte proporcional de pagas extra.</p>
<p>-Plus de embarque.</p>
<p>-Traballos de sábados e domingos.</p>
<p>-Compensación por descansos non desfrutados segundo R.D. 2001/1983.</p>
<p>2. As vacacións e descansos non compensados no salario profesional serán aboados a razón de 12 días por mes navegado, en función da cantidade establecida no cadro.</p>
<p>Artigo 10º.-Postos de confianza.</p>
<p>Cando a empresa requira algún tripulante para desempeñar postos de confianza, as retribucións que se pacten ad personam poderán ser superiores e mellora-lo estipulado na táboa salarial, que se considerará como baremos mínimos de retribución.</p>
<p>Artigo 11º.-Expectativa de embarque.</p>
<p>Considerarase expectativa de embarque a situación do tripulante que se encontre no seu domicilio, procedente dunha situación diferente á de embarque ou comisión de servicio, dispoñible e ás ordes da empresa. A expectativa de embarque durará ata o día anterior a aquel en que o tripulante saia do seu</p>
<p>domicilio para entrar en situación de servicio de empresa.</p>
<p>Durante a expectativa de embarque, o tripulante percibirá o salario profesional devengando as vacacións da ordenanza.</p>
<p>Artigo 12º.-Vacacións e período máximo de embarque.</p>
<p>Por cada 150 días de embarque o persoal terá dereito a 60 días de vacacións, dos cales se poderá aboa-lo 50%, desfrutanto o 50% restante.</p>
<p>Opcionalmente a empresa poderá aboa-la parte proporcional de vacacións durante os meses de embarque, polo que os traballadores percibirán a contía que figure na táboa salarial no concepto 4 (vacacións).</p>
<p>O período de embarque será de 150 días.</p>
<p>A empresa poderá desembarca-lo tripulante entre o día 120 e 180 de embarque.</p>
<p>Artigo 13º.-Xornada ordinaria e horas extraordinarias.</p>
<p>A xornada ordinaria é de 1.829 horas anuais, que se efectuarán de luns a domingo cos descansos que establece a lei.</p>
<p>Consideraranse como extraordinarias as que excedan da xornada establecida, respectándose os descansos establecidos no artigo 34.3º do Estatuto dos traballadores.</p>
<p>As ditas horas extraordinarias aboaranse con carácter mensual segundo a escala de baremos mínimos para cada categoría, nas táboas salariais anexas.</p>
<p>Terán a consideración de horas estructurais.</p>
<p>Artigo 14º.-Gratificacións extraordinarias.</p>
<p>Co fin de facilita-la administración e control de nóminas, as pagas extraordinarias están rateadas no salario e, por tanto, incluídas no salario profesional que se recolle na táboa.</p>
<p>Artigo 15º.-Roupa de traballo.</p>
<p>A roupa de traballo será por conta da empresa, aténdose ó establecido na norma de seguridade e hixiene no traballo.</p>
<p>Artigo 16º.-Axudas de custo e gastos de viaxe.</p>
<p>As axudas de custo para o ano 1997 establécense nas seguintes contías:</p>
<p>-Axudas de custo nacionais.</p>
<p>* Xantar: 2.700 ptas./día.</p>
<p>* Cea: 2.200 ptas./día.</p>
<p>* Aloxamento: 5.300 ptas./día.</p>
<p>O aloxamento aboaráselle a todo tripulante que pase a noite en terra e non nalgún medio de locomoción.</p>
<p>A empresa subministrará a tódolos tripulantes o apoio necesario e a asistencia de axencia de viaxes, tanto ó embarcar como ó desembarcar.</p>
<p>Artigo 17º.-Servicios recreativos e culturais.</p>
<p>A empresa dotará a tódolos seus buques dun aparello de TV e un radio cassette por cámara e serán pola súa conta tódolos gastos de instalación.</p>
<p>Entre os libros profesionais con que, como mínimo, deberán conta-las bibliotecas dos buques, deben figura-los seguintes:</p>
<p>Réxime especial da Seguridade Social, convenios e libros oficiais que teñan relación co traballo no mar, libro de seguridade e hixiene, etc. e de saúde laboral.</p>
<p>A empresa aboará para o fondo cultural 42.600 pesetas por buque e ano. O capitán entregaralle ó delegado dos traballadores ou membro do comité de empresa de flota esta cantidade e a dispoñibilidade dela.</p>
<p>O delegado dos traballadores ou membro do comité de empresa de flota será o responsable do bo funcionamento destes servicios.</p>
<p>Artigo 18º.-Baixas por enfermidade e accidentes.</p>
<p>As baixas por enfermidade e accidente de traballo terán a aplicación establecida na lexislación vixente en cada momento.</p>
<p>Artigo 19º.-Perda de equipaxe a bordo.</p>
<p>En caso de perda de equipaxe a bordo por calquera membro da tripulación debido a naufraxio, incendio ou calquera outro accidente non imputable ós prexudicados, a empresa aboará como compensación a cantidade de 120.000 ptas.</p>
<p>Artigo 20.-Seguro colectivo de accidentes de traballo.</p>
<p>Á parte do seguro obrigatorio de accidentes de traballo, e como complemento deste, a empresa establece ó seu cargo e a favor dos tripulantes un seguro colectivo de accidentes que cobre os riscos e capitais que a seguir se detallan:</p>
<p>-Invalidez absoluta por accidente laboral: 4.000.000 de ptas.</p>
<p>-Morte por accidente de traballo: 4.000.000 de ptas.</p>
<p>O seguro terá vixencia durante o tempo do contrato do tripulante.</p>
<p>Artigo 21º.-Traballos especiais. Productividade.</p>
<p>Dentro do concepto de traballos especiais están incluídos tódolos traballos realizados fóra da xornada laboral e os realizados dentro desta que teñan a condición de sucios, perigosos, penosos e especiais.</p>
<p>A retribución dos traballos especiais está recollida na táboa anexa, dentro do apartado de productividade.</p>
<p>Artigo 22º.-Comisión paritaria interpretadora do convenio.</p>
<p>Crearase unha comisión paritaria de dous membros (un por cada parte máximo) elixidos entre os compoñentes da mesa negociadora.</p>
<p>As funcións da comisión paritaria serán as de interpretar autenticamente o convenio colectivo, a arbitraxe das cuestións ou problemas sometidos á súa consideración polas partes, vixia-lo estricto cumprimento do pactado e analiza-la evolución das relacións entre as partes contratantes. Ámbalas partes conveñen en dar coñecemento á comisión paritaria das dúbidas e discrepancias que se puidesen producir como consecuencia da interpretación e aplicación do convenio colectivo.</p>
<p>Cláusula de paz social.</p>
<p>Ó ser unha sociedade de recente creación e manter uns postos de traballo baixo contratos de lanzamento de nova actividade, co fin de consolida-la estructura e proxección da sociedade de cara ó futuro, páctase expresamente un período de paz social durante a vixencia deste convenio, comprometéndose ámbalas partes a mante-lo pactado durante este período, considerándose como ilegal a folga que se promova contra este fin.</p>
<p>Cláusula adicional.</p>
<p>En todo o non pactado neste convenio ámbalas partes acordan acollerse ó regulado na lexislación vixente, máis concretamente no Estatuto dos traballadores e na Lei de procedemento laboral.</p>
<p>Derrogación.</p>
<p>Este convenio regula a relación entre os traballadores e a empresa e derroga na súa integridade calquera outro convenio.</p>
<p>Táboas salariais</p>
<p>Capitáns e oficiais (retribucións brutas)</p>
<table><tbody><tr><td></td></tr>
<tr><td></td></tr>
<tr><td></td><td>1.S. Prof.</td><td>M. xefatura</td><td>2.H. extras</td><td>Forfait</td><td>3. Product.</td><td>4. Vacac.</td><td>Total</td></tr>
<tr><td></td></tr>
</tbody></table>
<table><tbody><tr><td>Capitán</td><td>186.510</td><td>144.000</td><td>83.510</td><td>74.604</td><td>488.624</td></tr>
<tr><td></td></tr>
<tr><td>Xefe de máquinas</td><td>186.510</td><td>144.000</td><td>83.510</td><td>74.604</td><td>488.624</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td></td><td>1.S. Prof.</td><td>M. xefatura</td><td>2.H. extras</td><td>Forfait</td><td>3. Product.</td><td>4. Vacac.</td><td>Total</td></tr>
<tr><td></td></tr>
</tbody></table>
<table><tbody><tr><td>Primeiro Of. cuberta</td><td>170.010</td><td>80.010</td><td>57.990</td><td>58.004</td><td>376.014</td></tr>
<tr><td></td></tr>
<tr><td>Primeiro Of. máquinas</td><td>170.010</td><td>80.010</td><td>57.990</td><td>58.004</td><td>376.014</td></tr>
<tr><td></td></tr>
<tr><td>Segundo Of. cuberta</td><td>132.000</td><td>56.850</td><td>45.000</td><td>52.800</td><td>286.650</td></tr>
<tr><td></td></tr>
<tr><td>Segundo Of. máquinas</td><td>132.000</td><td>56.850</td><td>45.000</td><td>52.800</td><td>286.650</td></tr>
<tr><td></td></tr>
<tr><td>Of. radio</td><td>132.000</td><td>56.850</td><td>45.000</td><td>52.800</td><td>286.650</td></tr>
<tr><td></td></tr>
<tr><td>Terceiro oficial</td><td>132.000</td><td>56.850</td><td>45.000</td><td>52.800</td><td>286.650</td></tr>
<tr><td></td></tr></tbody></table>
<p>Táboas salariais</p>
<p>Mestranza e subalternos (retribucións brutas)</p>
<table><tbody><tr><td></td></tr>
<tr><td></td></tr>
<tr><td></td><td>1.S. Prof.</td><td>M. xefatura</td><td>2.H. extras</td><td>Forfait</td><td>3. Product.</td><td>4. Vacac.</td><td>Total</td></tr>
<tr><td></td></tr>
</tbody></table>
<table><tbody><tr><td>Contramestre</td><td>80.379</td><td>32.265</td><td>27.351</td><td>32.151</td><td>172.146</td></tr>
<tr><td></td></tr>
<tr><td>Caldeireiro</td><td>80.379</td><td>32.265</td><td>27.351</td><td>32.151</td><td>172.146</td></tr>
<tr><td></td></tr>
<tr><td>Cociñeiro</td><td>80.379</td><td>32.265</td><td>27.351</td><td>32.151</td><td>172.146</td></tr>
<tr><td></td></tr>
<tr><td>Mariñeiro/camareiro</td><td>74.034</td><td>26.595</td><td>25.191</td><td>29.614</td><td>155.434</td></tr>
<tr><td></td></tr>
<tr><td>Engraxador/mecamar</td><td>74.034</td><td>26.595</td><td>25.191</td><td>29.614</td><td>155.434</td></tr>
<tr><td></td></tr>
<tr><td>Mozo</td><td>70.659</td><td>24.300</td><td>23.841</td><td>28.264</td><td>147.064</td></tr>
<tr><td></td></tr></tbody></table>
<p>4147</p>

