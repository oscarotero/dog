---
date: '2001-10-08'
id: FE02
page: 13
number: 195
agency: CONCELLO DE PONTEVEDRA
section: VI. ANUNCIOS
title: >-
  Aprobación definitiva do Plan Especial de Reforma Interior da unidade de
  actuación número 10 do Plan Xeral de Ordenación Urbana-rúas Ernesto Caballero,
  Ramón Cabanillas e Ángel Amor Ruibal.
range: Aprobación
url: 'https://www.xunta.gal/dog/Publicados/2001/20011008/AnuncioFE02_gl.html'
---
<p>O Pleno da Corporación, en sesión de vinteseis de maio de dous mil un, prestou aprobación definitiva</p>
<p>o Plan Especial de Reforma Interior da unidade de actuación número 10, situada entre as rúas Ernesto Caballero, Ramón Cabanillas e Ángel Amor Ruibal, documento subscrito polos arquitectos Castro e Alonso con visado da delegacion en Pontevedra do COAG con data 5-4-2001 -como texto refundido ou recompilatorio do inicialmente aprobado e intervido o 4-2-2000 e os documentos adicionais visados o 30-10-2000 e 22-11-2000, anulándose daquel os seus planos P-8 e P-9- recolléndose nel as observacións formuladas pola Consellería de Política Territorial, Obras Públicas e Vivenda en informe preceptivo e vinculante do 13-3-2001, facéndose constar expresamente que o réxime aplicable ó ámbito do plan será o establecido na disposición transitoria segunda punto 1.b) da Lei 1/1997, do solo de Galicia, coa particularidade de que o aproveitamento dos propietarios do solo será o 90% do medio do polígono e será de aplicación o réxime do solo urbano non consolidado, significándose tamén sobre o contido das </p>
<p>alegacións formuladas durante a información pública do procedemento por Alberto Peón Loureiro e José Carlos Loureiro Álvarez-Builla, que de conformidade co informe do arquitecto xefe da Oficina Técnica Municipal de Planeamento e Xestión Urbanística, que se incorpora como motivación deste acto nos termos do artigo 89.5º da Lei 30/1992, do 26 de novembro, de réxime xurídico das administracións públicas e do procedemento administrativo común, o aproveitamento da propiedade será o noventa por cento do resultante da aplicación das ordenanzas da zona residencial intensiva en cuarteirón pechado para unha altura de edificación de baixo e catro plantas, ou 15,40 metros e que a valoración detallada da urbanización haberá de ser un documento necesario no proxecto de urbanización que teña que redactarse, definindo a súa execución material coa repercusión sobre os propietarios da parcela 3, que quedará descrita no proxecto de compensación.</p>
<p>O texto da normativa do plan especial foi publicado no BOP número 145, do 30-7-2001, en cumprimento dos artigos 70.2º da Lei 7/1985, do 2 de abril, e 48.2º da Lei 1/1997, do 24 de marzo.</p>
<p>O que se fai público para a súa executividade, significándose que contra este acto, que esgota a vía administrativa, poderase interpoñer directamente por quen se considere lexitimado o recurso contencioso administrativo pertante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte o establecido nos artigos 10.1º.6) e 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados estimen procedentes segundo dereito, significando que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interpo</p>
<p>sición de recursos en vía administrativa contra as diposicións administrativas de carácter xeral.</p>
<p>Pontevedra, 14 de setembro de 2001.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>
<p>Julio Dapena Outomuro</p>
<p>Secretario xeral</p>

