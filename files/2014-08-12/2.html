---
date: '2014-08-12'
id: CA02-040814-0005
page: 34625
number: 152
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 31 de xullo de 2014 de aprobación definitiva do Plan xeral de
  ordenación municipal de Petín (Ourense).
range: Orde
url: >-
  https://www.xunta.gal/dog/Publicados/2014/20140812/AnuncioCA02-040814-0005_gl.html
---
<p>O Concello de Petín remite novamente o Plan xeral de ordenación municipal, en solicitude da súa aprobación definitiva, conforme o establecido no artigo 85.7 da Lei 9/2002, de ordenación urbanística e protección do medio rural de Galicia.</p>
    <p>Logo de analizar o expediente administrativo e os documentos que integran o PXOM de Petín e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>I. Antecedentes:</p>
    <p>I.1. Mediante Orde do 20.6.2014, a conselleira de Medio Ambiente, Territorio e Infraestruturas acordou, de conformidade co artigo 85.7. b) da Lei 9/2002, do 30 de decembro, de ordenación urbanística e protección do medio rural de Galicia, non outorgar a aprobación definitiva ao Plan xeral de ordenación municipal de Petín ata que o Concello realizase as actuacións precisas para emendar as deficiencias sinaladas no corpo da propia orde e remitise á consellería o documento corrixido correspondente. </p>
    <p>I.2. O Pleno do Concello de Petín aprobou o 11.7.2014 as modificacións introducidas no Plan xeral de ordenación municipal.</p>
    <p>II. Análise e consideracións.</p>
    <p>Estudado o documento aprobado provisionalmente polo Concello Pleno en sesión do 11.7.2014, comprobouse que dá estrito cumprimento ás observacións formuladas na anterior Orde da CMATI do 20 de xuño de 2014.</p>
    <p>De conformidade co artigo 89 da LOUG e o artigo 3 do Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia, a competencia para resolver sobre a aprobación definitiva dos plans xerais de ordenación municipal corresponde ao conselleiro de Medio Ambiente, Territorio e Infraestruturas.</p>
    <p>III. Resolución.</p>
    <p>En consecuencia, e de conformidade co establecido no artigo 85.7.a) da LOUG,</p>
    <h2>RESOLVO:</h2>
    <p>1. Aprobar definitivamente o Plan xeral de ordenación municipal de Petín.</p>
    <p>2. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>3. De conformidade co disposto polos artigos 92 da Lei 9/2002, e 70 da Lei 7/1985, do 2 de abril, reguladora das bases de réxime local, o Concello deberá publicar no <em>Boletín Oficial</em> da provincia a normativa e ordenanzas do plan aprobado definitivamente.</p>
    <p>4. Notifíquese esta orde ao Concello e publíquese no <em>Diario Oficial de Galicia</em>.</p>
    <p>Ourense, 31 de xullo de 2014</p>
    <footer><p>Ethel Mª Vázquez Mourelle<br>Conselleira de Medio Ambiente, Territorio e Infraestruturas</p></footer>

