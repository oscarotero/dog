---
date: '2014-08-12'
id: U500-060814-0001
page: 34653
number: 152
agency: Universidade de Vigo
section: IV. Oposicións e concursos.
title: >-
  ANUNCIO do 11 de agosto de 2014 polo que dá publicidade á resolución da mesma
  data pola que se incorpora a referencia AS1401-X02-381-A3-01 no concurso de
  profesor asociado (AS1401).
range: Anuncio
url: >-
  https://www.xunta.gal/dog/Publicados/2014/20140812/AnuncioU500-060814-0001_gl.html
---
<p>Por resolución reitoral do 29 de xullo de 2014 convocouse concurso público para a contratación de profesorado asociado no curso académico 2014/2015 e foi anunciado no <em>Diario Oficial de Galicia</em> o 30 de xullo coa referencia AS1401. </p>
    <p>Por resolución reitoral do 11 de agosto de 2014 acórdase incorporar a referencia AS1401-X02-381-A3-01 no anexo II da resolución da convocatoria de profesor asociado (AS1401).</p>
    <p>De conformidade co disposto na Lei orgánica 6/2001, do 21 de decembro (BOE do 24 de decembro), de universidades, modificada pola Lei orgánica 4/2007, do 12 de abril (BOE do 13 de abril), en diante LOU, no Decreto 266/2002, do 6 de setembro (DOG do 17 de setembro), da Xunta de Galicia, sobre contratación de profesorado universitario, no II Convenio colectivo para o persoal docente e investigador das universidades da Coruña, Santiago de Compostela e Vigo e polo establecido nos estatutos da Universidade de Vigo, aprobados polo Decreto 7/2010, do 14 de xaneiro (DOG do 2 de febreiro), da Xunta de Galicia, esta reitoría, no uso das competencias recoñecidas pola LOU, logo da autorización da Dirección Xeral de Planificación de Orzamentos, resolve proceder ao anuncio da seguinte referencia:</p>
    <p>Ref: AS1401-X02-381-A3-01. Prazas: 1.</p>
    <p>Área: 381 Filosofía do Dereito.</p>
    <p>Departamento: X02 Dereito Privado.</p>
    <p>Categoría: Asociado T3-P3. Contratado/a.</p>
    <p>Titulación: licenciado/a, enxeñeiro/a, arquitecto/a, graduado/a.</p>
    <p>Perfil: docencia en Dereito: teoría do dereito.</p>
    <p>Centro(s) de traballo: 308 Fac. CC. Xurídicas e do Traballo, Vigo.</p>
    <p>Duración contrato: curso académico.</p>
    <p>A información completa (bases da convocatoria, modelo de solicitude, etc.) pode consultarse no taboleiro de anuncios do rexistro xeral da Universidade (Edificio Xerencia, Servizos Centrais, Campus Universitario-Vigo) e nos rexistros auxiliares dos campus de Ourense (Edificio Administrativo, Campus universitario das Lagoas), Pontevedra (Escola de Enxeñaría Forestal, Campus universitario da Xunqueira) e Vigo (Escola de Enxeñaría Industrial, r/ Torrecedeira, 86), así como na páxina electrónica http://persoal.uvigo.es/, Servizo de Persoal Docente e Investigador, premendo en «emprego», «convocatorias de concurso» . Para outra información e aclaración de dúbidas poden dirixirse aos teléfonos 986 81 37 65 (Servizo de Persoal Docente e Investigador) e 986 81 36 00 (Negociado de Información).</p>
    <p>O prazo de presentación de solicitudes para a referencia AS1401-X02-381-A3-01 é de dez días naturais contados desde o día seguinte ao da publicación do presente anuncio no <em>Diario Oficial de Galicia</em>, e débense dirixir ao reitor no modelo oficial, obrigatoriamente acompañadas dos documentos acreditativos previstos na Resolución do 29 de xullo de 2014 (anuncio no DOG do 30 de xullo). </p>
    <p>Vigo, 11 de agosto de 2014</p>
    <footer><p>Por suplencia (RR 24.7.2014)<br>Ana María Graña Rodríguez<br>Vicerreitora de Organización Académica e Profesorado</p></footer>

