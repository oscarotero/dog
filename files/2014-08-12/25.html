---
date: '2014-08-12'
id: G2345-220714-0002
page: 34666
number: 152
agency: Xulgado do Social número 2 da Coruña
section: V. Administración de xustiza.
title: EDICTO (67/2013).
range: Edicto
url: >-
  https://www.xunta.gal/dog/Publicados/2014/20140812/AnuncioG2345-220714-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de seguridade social 67/2013 deste xulgado do social, seguido por instancia da Mutua Gallega de Accidentes de Trabajo contra Escayolas y Decoraciones Lanzarote, S.L., Mutua Fremap, o Instituto Nacional da Seguridade Social, a Tesouraría Xeral da Seguridade Social, David José Arbelo Delgado e Montajes Guadiana, S.A., sobre seguridade social, se ditou sentenza cuxo encabezamento e decisión din:</p>
    <p>«Sentenza.</p>
    <p>A Coruña, 23 de xuño de 2014</p>
    <p>Miguel Herrero Liaño, maxistrado xuíz do Xulgado do Social número 2 da Coruña, despois de ver os presentes autos seguidos neste xulgado co número 67/2013, en que figuran como partes, dun lado, como demandante, Mutua Gallega de Accidentes de Trabajo, representada polo letrado Sr. Torrado Oubiña, e doutro, como demandadas, o INSS e a TXSS, representados pola letrada Sra. Suárez Herva; Mutua Fremap, representada pola letrada Sra. Gómez Lage; Montajes Guadiana, S.A. e Escayolas y Decoraciones Lanzarote, S.L., e David José Arbelo Delgado, que non comparecen, sobre incapacidade permanente, pronunciou en nome do rei a seguinte sentenza:</p>
    <p>Decisión.</p>
    <p>Desestímase a demanda formulada por Mutua Gallega de Accidentes de Trabajo fronte ao INSS, TXSS, Mutua Fremap, Daniel José Arbelo Delgado, Escayolas y Decoraciones Lanzarote, S.L. e Montajes Guadiana, S.A. e, en consecuencia, absólvense as partes demandadas das pretensións contra elas formuladas.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución; abondará a manifestación da parte ou do seu avogado ou representante dentro do indicado prazo.</p>
    <p>Advírtaselle ao recorrente que non fose traballador ou beneficiario do réxime público de Seguridade Social, ou habentecausa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social na conta aberta na entidade Banesto, a nome deste xulgado, acreditándoo mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo.</p>
    <p>E para que sirva de notificación en legal forma a David José Arbelo Delgado, expido o presente para a súa inserción no <em>Diario Oficial de Galicia</em> (DOG).</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 22 de xullo de 2014</p>
    <footer><p>A secretaria xudicial</p></footer>

