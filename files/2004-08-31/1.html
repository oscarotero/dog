---
date: '2004-08-31'
page: 12
number: 169
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 29 de xullo de 2004 pola que se modifica a Orde do 22 de outubro de
  2003, pola que se convocan as probas específicas para a obtención dos diplomas
  das especialidades da escala técnica de finanzas polo persoal pertencente a
  ela.
range: Orde
---
<p>A Orde do 22 de outubro de 2003, pola que se convocan as probas específicas para a obtención dos diplomas das especialidades da escala técnica de finanzas polo persoal pertencente a ela, establece no punto II dos seus anexos I e II a composición das comisións de avaliación ou de selección e avaliación para a adquisición da outra especialidade, nas súas modalidades de proba escrita ou curso, respectivamente.</p>
<p>Reunida a comisión que xulgará as probas para a adquisición da especialidade técnica de inspección e xestión financeira e tributaria e constatada o incorremento do director xeral de Tributos no suposto de abstención previsto no artigo 28.2º a) da Lei 30/1992, do 26 de novembro, de réxime xurídico das administracións públicas e do procedemento administrativo común, procede nomear un substituto, co obxecto de garantir o desenvolvemento do proceso convocado.</p>
<p>En virtude do exposto,</p>
<p>DISPOÑO:</p>
<p>Artigo único.-Modifícase a composición das comisións previstas no apartado II.A dos anexos I e II da Orde do 22 de outubro de 2003, pola que se convocan as probas específicas para a obtención dos diplomas das especialidades da escala técnica de finanzas polo persoal pertencente a ela, que quedará integrada polos seguintes membros:</p>
<p>Presidente: o secretario xeral e do Patrimonio.</p>
<p>Vogais: a directora xeral de orzamentos, un representante designado polas organizacións sindicais e dous funcionarios da Consellería de Economía e Facenda, un deles pertencente á especialidade técnica de inspección e xestión financeira e tributaria da escala técnica de finanzas, que exercerá as funcións de secretario. Ambos serán designados polo secretario Xeral e do Patrimonio.</p>
<p>Santiago de Compostela, 29 de xullo de 2004.</p>
<p>José Antonio Orza Fernández</p>
<p>Conselleiro de Economía e Facenda</p>

