---
date: '2019-05-10'
id: G0424-240419-0008
page: 22714
number: 89
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 22 de abril de 2019, da Xefatura Territorial de Ourense, pola que se
  notifica o inicio do procedemento sancionador por infracción na orde social
  (expediente 34952912L/11/03/2019/2.1.B).
range: Cédula
url: >-
  https://www.xunta.gal/dog/Publicados/2019/20190510/AnuncioG0424-240419-0008_gl.html
---
<p>Intentada a notificación da comunicación do inicio do procedemento sancionador ditada polo xefe territorial da Consellería de Economía, Emprego e Industria de Ourense pola que se acorda o inicio do expediente sancionador arriba referenciado, e non sendo posible a súa práctica, por medio desta cédula, e segundo o disposto no artigo 44 da Lei 39/2015, do 1 de outubro, do procedemento administrativo común das administracións públicas, efectúase a notificación por medio de anuncio no Boletín Oficial del Estado (BOE), e a súa eficacia queda condicionada á publicación no taboleiro de edictos único (TEU) do Boletín Oficial del Estado (BOE).</p>
    <p>Así mesmo, fáiselles saber, que segundo o disposto no punto 3 do artigo 37.bis do Regulamento xeral sobre procedementos para a imposición de sancións por infraccións na orde social e para os expedientes liquidatorios de cotas da Seguridade Social, aprobado polo Real decreto 928/1998, do 14 de maio, disponse de quince (15) días hábiles seguintes ao da publicación deste anuncio no Boletín Oficial del Estado (BOE) para formularen por escrito as alegacións que xulguen oportunas, documentalmente acreditadas ante a oficina de emprego de Verín, sita na avenida de Castela, 30-baixo, de Verín, das 9.00 ás 14.00 horas, de luns a venres, así como para os efectos de coñeceren integramente o contido da comunicación de inicio ditada polo xefe territorial. </p>
    <p>Sen prexuízo do anterior, e en virtude do disposto no artigo 44 da Lei 39/2015, do 1 de outubro, este anuncio publícase no Diario Oficial de Galicia.</p>
    <p>Advírteselles aos interesados que, se transcorrido o dito prazo non achegan alegación en tempo e forma, ditará a correspondente resolución a Xefatura Territorial de Ourense, que dispón dun prazo de seis meses desde a data deste acordo para notificarlles a resolución pertinente.</p>
    <p>Ourense, 22 de abril de 2019</p>
    <footer><p>Santiago Álvarez González<br>Xefe territorial de Ourense</p></footer>
    <h2>ANEXO</h2>
    <p>Expediente: 34952912L/11/03/2019/2.1.B.</p>
    <p>Persoa interesada: 34952912L.</p>
    <p>Concello: Verín.</p>
    <p>Precepto infrinxido: non devolver o xustificante de comparecer á oferta.</p>
    <p>Contido da comunicación: comunicación por parte da Xefatura Territorial de Ourense da Consellería de Economía, Emprego e Industria do inicio do correspondente procedemento sancionador, coa proposta da perda dun mes ao dereito á prestación ou subsidio recoñecido. </p>

