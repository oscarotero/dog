---
date: '2019-05-10'
id: CA01-060519-0002
page: 22680
number: 89
agency: Consellería de Facenda
section: IV. Oposicións e concursos.
title: >-
  RESOLUCIÓN do 25 de abril de 2019, do tribunal encargado de cualificar o
  proceso selectivo para o ingreso, pola quenda de promoción interna e cambio de
  categoría, nas categorías 14 (bombeiro/a forestal), 14A (bombeiro/a forestal
  condutor), 10B (vixilante fixo/a de defensa contra incendios forestais) e 10C
  (emisorista de defensa contra incendios forestais), correspondentes ao grupo V
  de persoal laboral fixo da Xunta de Galicia (Diario Oficial de Galicia número
  182, do 25 de setembro), pola que se fan públicas a data, a hora e o lugar de
  realización do primeiro exercicio do proceso selectivo.
range: Resolución
url: >-
  https://www.xunta.gal/dog/Publicados/2019/20190510/AnuncioCA01-060519-0002_gl.html
---
<p>Na sesión que tivo lugar o día 25 de abril de 2019, o tribunal nomeado pola Orde do 17 de decembro de 2018 (DOG núm. 4, do 7 de xaneiro), modificada polas ordes do 7 de febreiro de 2019 (DOG núm. 33, do 15 de febreiro), 1 de marzo de 2019 (DOG núm. 49, do 11 de marzo) e 8 de abril de 2019 (DOG núm. 75, do 17 de abril), acordou, de conformidade co disposto na base II.1.1.1. da convocatoria, que o primeiro exercicio do proceso selectivo terá lugar o día 1 de xuño de 2019 e que o lugar de realización será no salón de actos da Facultade de Dereito de Santiago de Compostela, en chamamento único para cada categoría profesional, que se destribuirá como se detalla a continuación:</p>
    <table>
     <tbody>
      <tr>
       <td>Grupo e categoría profesional</td>
       <td>Hora de chamamento</td>
      </tr>
      <tr>
       <td>10B (vixilante fixo/a de defensa contra incendios forestais)</td>
       <td>9.00 horas</td>
      </tr>
      <tr>
       <td>10C (emisorista de defensa contra incendios forestais)</td>
       <td>11.30 horas</td>
      </tr>
      <tr>
       <td>14 (bombeiro/a forestal)</td>
       <td>16.00 horas</td>
      </tr>
      <tr>
       <td>14A (bombeiro/a forestal condutor)</td>
       <td>18.30 horas</td>
      </tr>
     </tbody>
    </table>
    <p>As persoas aspirantes deberán ir provistas de DNI ou documento fidedigno acreditativo da súa identidade, ao xuízo do tribunal, lapis do número 2 e goma de borrar.</p>
    <p>Non se permitirá o acceso ao recinto en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 25 de abril de 2019</p>
    <footer><p>Ángel Romero Baleirón<br>Presidente do tribunal</p></footer>

