---
date: '2019-08-06'
id: CA01-240719-0001
page: 35892
number: 148
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 23 de xullo de 2019, da Dirección Xeral da Función Pública, polo
  que se notifica a resolución dunha solicitude de compatibilidade ante a
  imposibilidade de notificación no domicilio.
range: Anuncio
url: >-
  https://www.xunta.gal/dog/Publicados/2019/20190806/AnuncioCA01-240719-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, logo de intentada a notificación persoal da resolución dunha solicitude de compatibilidade a través do servizo de Correos, esta non se puido practicar, procedendo a súa notificación por medio dun anuncio publicado no Boletín Oficial del Estado.</p>
    <p>Polo tanto, notifícase á persoa interesada que se sinala no anexo deste anuncio a resolución da súa solicitude de compatibilidade.</p>
    <p>A persoa interesada pode recoller a resolución mediante comparecencia nas dependencias da Oficina de Incompatibilidades e Boas Prácticas da Dirección Xeral da Función Pública (Edificio Administrativo San Caetano, s/n, 1-3º, Santiago de Compostela), das 9.00 ás 14.00 horas, de luns a venres, no prazo de dez días hábiles contados a partir do seguinte ao da publicación deste anuncio no Boletín Oficial del Estado.</p>
    <p>Contra a referida resolución, que pon fin á vía administrativa, poderá interpoñer a persoa interesada recurso de reposición ante o conselleiro de Facenda, no prazo dun mes, ou directamente, recurso contencioso-administrativo ante o xulgado do contencioso-administrativo da circunscrición en que teña o seu enderezo ou no de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa, no prazo de dous meses, contados en ambos os casos a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que a persoa interesada compareza.</p>
    <p>Santiago de Compostela, 23 de xullo de 2019</p>
    <footer><p>José María Barreiro Díaz<br>Director xeral da Función Pública</p></footer>
    <footer><p>ANEXO</p></footer>
    <p>Expediente de compatibilidade.</p>
    <p>DNI: 47359389C.</p>
    <p>Acto de notificación: resolución de solicitude de compatibilidade.</p>

