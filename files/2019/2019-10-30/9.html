---
date: '2019-10-30'
id: G0003-151019-0002
page: 47052
number: 207
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 14 de outubro de 2019, da Dirección Xeral de Recursos Humanos,
  relativa á finalización da fase de oposición do proceso selectivo para o
  ingreso na categoría de celador/a, convocado mediante a Resolución do 1 de
  marzo de 2018.
range: Resolución
url: >-
  https://www.xunta.gal/dog/Publicados/2019/20191030/AnuncioG0003-151019-0002_gl.html
---
<p>A base oitava da Resolución do 1 de marzo de 2018, da Dirección Xeral de Recursos Humanos, pola que se convoca concurso-oposición para o ingreso na categoría de celador/a do Servizo Galego de Saúde, dispón que, tras a publicación das puntuacións provisionais dos exercicios, os/as aspirantes poderán presentar reclamación ante o tribunal no prazo de cinco días hábiles seguintes ao da dita publicación, unicamente de existiren erros na confección aritmética da puntuación obtida.</p>
    <p>A estimación ou desestimación das reclamacións entenderase implícita na resolución pola cal se aproben as puntuacións definitivas dos distintos exercicios, que se publicará no Diario Oficial de Galicia.</p>
    <p>Na mesma base disponse que, finalizada na súa totalidade a fase de oposición, se publicará no Diario Oficial de Galicia o acordo de finalización desta fase do proceso.</p>
    <p>Á vista das reclamacións presentadas polos/as aspirantes presentados/as pola quenda de discapacidade intelectual, e do acordo adoptado sobre estas polo tribunal de selección, e elevado ao órgano convocante, este centro directivo, de conformidade coa antedita base,</p>
    <h2>RESOLVE:</h2>
    <p>Primeiro. Aprobar e dar publicidade, a través da páxina web do Servizo Galego de Saúde (www.sergas.es), ás puntuacións definitivas obtidas polos/as aspirantes presentados/as ao segundo e terceiro exercicios que integran a fase de oposición do proceso selectivo para o ingreso na categoría de celador/a, pola quenda de discapacidade intelectual, convocado mediante a Resolución do 1 de marzo de 2018. </p>
    <p>Segundo. Modificar a Resolución da Dirección Xeral de Recursos Humanos, do 19 de agosto de 2019 (DOG núm. 168, do 5 de setembro), pola que se fan públicas as puntuacións definitivas da fase de oposición do proceso selectivo para o ingreso na categoría de celador/a, nas quendas de acceso libre, promoción interna e discapacidade xeral, logo da estimación do recurso administrativo interposto contra a citada resolución pola aspirante Mª del Carmen Parajes Candal, que pasa a obter a puntuación de 0,500 no exercicio da parte común.</p>
    <p>Terceiro. Declarar finalizada a fase de oposición do proceso selectivo para o acceso a esta categoría.</p>
    <p>Cuarto. Esta resolución poderá ser impugnada polos/as interesados/as nos termos previstos na base 7 e 11 da resolución de convocatoria do proceso.</p>
    <p>Santiago de Compostela, 14 de outubro de 2019</p>
    <footer><p>Margarita Prado Vaamonde<br>Directora xeral de Recursos Humanos</p></footer>

