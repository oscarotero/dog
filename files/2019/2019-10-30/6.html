---
date: '2019-10-30'
id: O150-221019-0001
page: 47040
number: 207
agency: Escola Galega de Administración Pública
section: III. Outras disposicións.
title: >-
  RESOLUCIÓN do 21 de outubro de 2019 pola que se convocan as probas de
  avaliación das actividades de formación para o posto de traballo para o
  persoal ao servizo da Administración de xustiza de Galicia.
range: Resolución
url: >-
  https://www.xunta.gal/dog/Publicados/2019/20191030/AnuncioO150-221019-0001_gl.html
---
<p>Co gallo de capacitar o persoal funcionario dos corpos de xestión procesual e administrativa, tramitación procesual e administrativa e auxilio xudicial da Administración de xustiza en Galicia para a realización das tarefas básicas no desempeño dos seus postos de traballo, convocáronse diversas actividades formativas mediante a Resolución do 11 de marzo de 2019 publicada no DOG núm. 54, do 18 de marzo.</p>
    <p>Estas actividades foron ofrecidas na modalidade de autoformación co fin de que as persoas participantes adquirisen coñecementos e habilidades de xeito autónomo, asumindo un papel activo no proceso de aprendizaxe e procurando que a formación fose accesible, homoxénea e inmediata sen limitacións debidas a dispoñibilidades horarias ou xeográficas, para favorecer, en consecuencia, a conciliación da vida laboral e familiar.</p>
    <p>Non obstante, na propia convocatoria establecíase que o persoal que participase neste programa de autoformación unicamente podería acceder aos contidos das actividades, deixándose para un momento posterior a convocatoria das probas de avaliación que é preciso superar para ter dereito a obter un certificado de equivalencia, que ten o mesmo valor que un de aproveitamento. </p>
    <p>Con todo, as seguintes actividades do referido programa de formación para o posto de traballo seguirán sendo accesibles ate o vindeiro 20 de decembro de 2019:</p>
    <table>
     <thead>
      <tr>
       <td>Código</td>
       <td>Itinerarios formativos</td>
       <td>Programa</td>
      </tr>
     </thead>
     <tbody>
      <tr>
       <td>FX19029</td>
       <td>Formación para o posto de traballo do persoal funcionario da Administración de xustiza de Galicia. Utilidades básicas-Contidos</td>
       <td>Módulo 1: Minerva
        Módulo 2: Lexnet 
        Módulo 3: Punto neutro xudicial
        Módulo 4: Intranet
        Módulo 5: Outras utilidades e aplicacións
        Módulo 6: Protección de datos</td>
      </tr>
      <tr>
       <td>FX19031</td>
       <td>Formación para o posto de traballo do persoal funcionario da Administración de xustiza de Galicia. Especialidades da orde xurisdicional penal-Contidos</td>
       <td>Módulo 1: Minerva: utilidades comúns para os xulgados da orde penal
        Módulo 2: Minerva: especialidades dos xulgados de instrución e violencia sobre a muller
        Módulo 3: Minerva: especialidades dos xulgados de penal
        Módulo 4: Sirax</td>
      </tr>
      <tr>
       <td>FX19033</td>
       <td>Formación para o posto de traballo do persoal funcionario da Administración de xustiza de Galicia. Especialidades das ordes xurisdicionais civil e laboral-Contidos</td>
       <td>Módulo 1: Minerva: especialidades das oficinas de rexistro e repartición
        Módulo 2: Minerva: especialidades dos xulgados de primeira instancia
        Módulo 3: Minerva: especialidades dos xulgados do mercantil
        Módulo 4: Minerva: especialidades dos xulgados do social</td>
      </tr>
     </tbody>
    </table>
    <p>O acceso a estes contidos farase de acordo co establecido na convocatoria realizada pola antedita Resolución do 11 de marzo de 2019 pola que se convocan as actividades de formación para o posto de traballo para o persoal ao servizo da Administración de xustiza de Galicia (DOG núm. 54, do 18 de marzo).</p>
    <p>Polo exposto e para dar continuidade ao programa de capacitación para o posto de traballo do persoal ao servizo da Administración de xustiza de Galicia,</p>
    <h2>RESOLVO:</h2>
    <p>Convocar as probas de avaliación das actividades do programa de formación para o posto de traballo do persoal empregado público da Administración de xustiza de Galicia que figuran nesta resolución, que deberán desenvolverse segundo as bases detalladas no anexo.</p>
    <p>Santiago de Compostela, 21 de outubro de 2019</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <p>ANEXO</p>
    <h2>Bases</h2>
    <p>Primeira. Requisitos dos/das participantes</p>
    <p>Pode participar nas probas de avaliación das actividades do programa de autoformación o persoal dos corpos de xestión procesual e administrativa, tramitación procesual e administrativa e auxilio xudicial que desempeñe un posto de traballo na Administración de xustiza de Galicia. </p>
    <p>Segunda. Prazas convocadas, horas certificadas, datas, lugar e horario</p>
    <p>As probas de avaliación das actividades do programa de autoformación desenvolveranse de xeito descentralizado nas sedes que se determinen no comezo de cada actividade de acordo co previsto na seguinte táboa:</p>
    <table>
     <thead>
      <tr>
       <td>Código</td>
       <td>Localidade</td>
       <td>Actividade</td>
       <td>Núm. prazas</td>
       <td>Núm. <br>horas</td>
       <td>Data e hora <br>da proba</td>
      </tr>
     </thead>
     <tbody>
      <tr>
       <td>FX19030</td>
       <td>A Coruña</td>
       <td>Formación para o posto de traballo do persoal funcionario da Administración de xustiza de Galicia. Utilidades básicas-Proba de avaliación</td>
       <td>30</td>
       <td>30</td>
       <td rowspan="7">2.12.1919; 16.30 horas</td>
      </tr>
      <tr>
       <td>FX19030</td>
       <td>Ferrol</td>
       <td>Formación para o posto de traballo do persoal funcionario da Administración de xustiza de Galicia. Utilidades básicas-Proba de avaliación</td>
       <td>10</td>
       <td>30</td>
      </tr>
      <tr>
       <td>FX19030</td>
       <td>Lugo</td>
       <td>Formación para o posto de traballo do persoal funcionario da Administración de xustiza de Galicia. Utilidades básicas-Proba de avaliación</td>
       <td>20</td>
       <td>30</td>
      </tr>
      <tr>
       <td>FX19030</td>
       <td>Ourense</td>
       <td>Formación para o posto de traballo do persoal funcionario da Administración de xustiza de Galicia. Utilidades básicas-Proba de avaliación</td>
       <td>20</td>
       <td>30</td>
      </tr>
      <tr>
       <td>FX19030</td>
       <td>Pontevedra</td>
       <td>Formación para o posto de traballo do persoal funcionario da Administración de xustiza de Galicia. Utilidades básicas-Proba de avaliación</td>
       <td>20</td>
       <td>30</td>
      </tr>
      <tr>
       <td>FX19030</td>
       <td>Santiago</td>
       <td>Formación para o posto de traballo do persoal funcionario da Administración de xustiza de Galicia. Utilidades básicas-Proba de avaliación</td>
       <td>70</td>
       <td>30</td>
      </tr>
      <tr>
       <td>FX19030</td>
       <td>Vigo</td>
       <td>Formación para o posto de traballo do persoal funcionario da Administración de xustiza de Galicia. Utilidades básicas-Proba de avaliación</td>
       <td>30</td>
       <td>30</td>
      </tr>
      <tr>
       <td colspan="6"></td>
      </tr>
      <tr>
       <td>FX19032</td>
       <td>A Coruña</td>
       <td>Formación para o posto de traballo do persoal funcionario da Administración de xustiza de Galicia. Especialidades da orde xurisdicional penal-Proba de avaliación</td>
       <td>30</td>
       <td>30</td>
       <td rowspan="6">2.12.2019; 18.30 horas</td>
      </tr>
      <tr>
       <td>FX19032</td>
       <td>Ferrol</td>
       <td>Formación para o posto de traballo do persoal funcionario da Administración de xustiza de Galicia. Especialidades da orde xurisdicional penal-Proba de avaliación</td>
       <td>10</td>
       <td>30</td>
      </tr>
      <tr>
       <td>FX19032</td>
       <td>Lugo</td>
       <td>Formación para o posto de traballo do persoal funcionario da Administración de xustiza de Galicia. Especialidades da orde xurisdicional penal-Proba de avaliación</td>
       <td>20</td>
       <td>30</td>
      </tr>
      <tr>
       <td>FX19032</td>
       <td>Ourense</td>
       <td>Formación para o posto de traballo do persoal funcionario da Administración de xustiza de Galicia. Especialidades da orde xurisdicional penal-Proba de avaliación</td>
       <td>20</td>
       <td>30</td>
      </tr>
      <tr>
       <td>FX19032</td>
       <td>Pontevedra</td>
       <td>Formación para o posto de traballo do persoal funcionario da Administración de xustiza de Galicia. Especialidades da orde xurisdicional penal-Proba de avaliación</td>
       <td>20</td>
       <td>30</td>
      </tr>
      <tr>
       <td>FX19032</td>
       <td>Santiago</td>
       <td>Formación para o posto de traballo do persoal funcionario da Administración de xustiza de Galicia. Especialidades da orde xurisdicional penal-Proba de avaliación</td>
       <td>70</td>
       <td>30</td>
      </tr>
      <tr>
       <td>FX19032</td>
       <td>Vigo</td>
       <td>Formación para o posto de traballo do persoal funcionario da Administración de xustiza de Galicia. Especialidades da orde xurisdicional penal-Proba de avaliación</td>
       <td>30</td>
       <td>30</td>
       <td></td>
      </tr>
      <tr>
       <td colspan="6"></td>
      </tr>
      <tr>
       <td>FX19034</td>
       <td>A Coruña</td>
       <td>Formación para o posto de traballo do persoal funcionario da Administración de xustiza de Galicia. Especialidades das ordes xurisdicionais civil e laboral-Proba de avaliación</td>
       <td>30</td>
       <td>30</td>
       <td rowspan="7">4.12.2019; 16.30 horas</td>
      </tr>
      <tr>
       <td>FX19034</td>
       <td>Ferrol</td>
       <td>Formación para o posto de traballo do persoal funcionario da Administración de xustiza de Galicia. Especialidades das ordes xurisdicionais civil e laboral-Proba de avaliación</td>
       <td>10</td>
       <td>30</td>
      </tr>
      <tr>
       <td>FX19034</td>
       <td>Lugo</td>
       <td>Formación para o posto de traballo do persoal funcionario da Administración de xustiza de Galicia. Especialidades das ordes xurisdicionais civil e laboral-Proba de avaliación</td>
       <td>20</td>
       <td>30</td>
      </tr>
      <tr>
       <td>FX19034</td>
       <td>Ourense</td>
       <td>Formación para o posto de traballo do persoal funcionario da Administración de xustiza de Galicia. Especialidades das ordes xurisdicionais civil e laboral-Proba de avaliación</td>
       <td>20</td>
       <td>30</td>
      </tr>
      <tr>
       <td>FX19034</td>
       <td>Pontevedra</td>
       <td>Formación para o posto de traballo do persoal funcionario da Administración de xustiza de Galicia. Especialidades das ordes xurisdicionais civil e laboral-Proba de avaliación</td>
       <td>20</td>
       <td>30</td>
      </tr>
      <tr>
       <td>FX19034</td>
       <td>Santiago</td>
       <td>Formación para o posto de traballo do persoal funcionario da Administración de xustiza de Galicia. Especialidades das ordes xurisdicionais civil e laboral-Proba de avaliación</td>
       <td>70</td>
       <td>30</td>
      </tr>
      <tr>
       <td>FX19034</td>
       <td>Vigo</td>
       <td>Formación para o posto de traballo do persoal funcionario da Administración de xustiza de Galicia. Especialidades das ordes xurisdicionais civil e laboral-Proba de avaliación</td>
       <td>30</td>
       <td>30</td>
      </tr>
     </tbody>
    </table>
    <p>Terceira. Solicitudes de participación</p>
    <p>1. O prazo de presentación de solicitudes será de 10 días a partir do día seguinte ao da publicación desta resolución no <em>Diario Oficial de Galicia</em>.</p>
    <p>2. As solicitudes de participación nas probas de avaliación só poderán realizarse mediante o formulario de matrícula telemática dispoñible no enderezo https://egap.xunta.gal/matricula desde as 8.00 horas da data de inicio do prazo de presentación de solicitudes e ata as 23.55 horas da data de finalización. As solicitudes entenderanse presentadas unha vez que se complete correctamente o proceso de matriculación.</p>
    <p>3. Serán excluídas automaticamente aquelas solicitudes que non se axusten ao formulario de solicitude ou non teñan cubertos correctamente os datos precisos para a realización do proceso de selección.</p>
    <p>4. As persoas solicitantes deben dispor dunha conta de correo electrónico, cuxo enderezo teñen que indicar na solicitude.</p>
    <p>5. A maiores, toda persoa interesada en recibir no seu teléfono móbil mensaxes de texto con información sobre o proceso de selección ten que facilitar o correspondente número.</p>
    <p>6. Cando nalgunha das probas de avaliación das actividades do programa de autoformación non haxa un número suficiente de solicitantes que cumpran os requisitos, a Egap poderá abrir un novo prazo de presentación de solicitudes na súa páxina web.</p>
    <p>7. A Egap adoptará as medidas necesarias para facilitar a presentación das solicitudes. As dúbidas, as dificultades técnicas e as peticións de información complementaria serán atendidas a través dos números de teléfono 981 54 62 57, 981 54 63 35 e do enderezo de correo electrónico xestion.egap@xunta.gal</p>
    <p>Quinta. Criterios de selección</p>
    <p>Estas actividades destínanse unicamente ó persoal dos corpos de xestión procesual e administrativa, tramitación procesual e administrativa e auxilio xudicial que desempeñen un posto de traballo na Administración de xustiza de Galicia.</p>
    <p>Con carácter xeral, a selección realizarase de acordo co previsto na Resolución do 4 de xaneiro de 2008 pola que se actualizan os criterios de participación nas actividades formativas da Escola Galega de Administración Pública (DOG núm. 7, do 10 de xaneiro).</p>
    <p>Sexta. Publicación da relación do persoal seleccionado</p>
    <p>1. Para cada proba de avaliación das actividades do programa de autoformación, a Egap publicará no enderezo https://egap.xunta.gal unha relación das persoas seleccionadas para participar na dita proba, así como un número adecuado de reservas de acordo co disposto no artigo 45.1.b) da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>O prazo de presentación de alegacións será de dez días desde a súa publicación de acordo co artigo 68.1 da Lei 39/2015, do 1 de outubro, do procedemento administrativo común das Administracións públicas.</p>
    <p>Entenderase que as persoas que non figuren na relación foron excluídas por algunha das razóns expresadas nas bases da convocatoria ou ocupan un posto máis afastado na listaxe de agarda.</p>
    <p>2. Transcorrido o prazo de alegacións, a Egap publicará no enderezo https://egap.xunta.gal a listaxe definitiva de persoas admitidas na proba. Contra esta listaxe poderase interpoñer recurso de alzada no prazo dun mes desde a dita publicación, de acordo co disposto polos artigos 112.1, 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Sétima. Cambios ou substitucións na selección e renuncia</p>
    <p>1. Os cambios ou as substitucións na selección:</p>
    <p>En ningún caso serán admitidos cambios ou substitucións entre as persoas seleccionadas nin cambios na asignación de quendas das probas. </p>
    <p>2. A renuncia:</p>
    <p>a) A renuncia debe serlle comunicada por escrito á Egap cunha antelación mínima de quince días á data de realización da proba. Na páxina web da Egap está dispoñible un modelo de renuncia.</p>
    <p>Para isto pódese utilizar, alén do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), o enderezo de correo electrónico xestion.egap@xunta.gal</p>
    <p>b) As persoas seleccionadas só poderán renunciar fóra de prazo á proba de avaliación da actividade do programa de autoformación nos seguintes casos:</p>
    <p>– Por causa de forza maior suficientemente acreditada.</p>
    <p>– Por necesidades do servizo debidamente motivadas por parte das persoas responsables dos centros directivos.</p>
    <p>– Por outras causas xustificadas documentalmente.</p>
    <p>c) As persoas que incumpran o previsto nas alíneas a) e b) pasarán ao final das listaxes de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>Oitava. Desenvolvemento das probas de avaliación</p>
    <p>1. As probas de avaliación das actividades do programa de autoformación teñen o seguinte formato:</p>
    <table>
     <tbody>
      <tr>
       <td rowspan="2">Actividade do programa de autoformación: horas</td>
       <td colspan="5">Proba de avaliación</td>
      </tr>
      <tr>
       <td>Preguntas tipo test: número</td>
       <td>Tempo<br>dispoñible:&amp;nbsp;minutos</td>
       <td>Tentativas</td>
       <td>Respostas incorrectas: desconto</td>
       <td>Superación: porcentaxe de respostas correctas</td>
      </tr>
      <tr>
       <td>De 25 a 50 horas</td>
       <td>40</td>
       <td>60</td>
       <td>Unha</td>
       <td>Non</td>
       <td>70 %</td>
      </tr>
     </tbody>
    </table>
    <p>Para superaren as probas de avaliación, o alumnado deberá responder de forma correcta a un 70 % das preguntas da proba. As respostas incorrectas non descontarán acertos.</p>
    <p>2. É obrigatoria a asistencia con puntualidade ás probas de avaliación. Levarase a cabo un único chamamento por orde alfabética.</p>
    <p>3. As persoas participantes deben presentarse provistas do DNI ou doutro documento fidedigno acreditativo da súa identidade.</p>
    <p>4. Para poder facer a proba de avaliación, cada participante debe lembrar o contrasinal que lle permite entrar na aula virtual, que coincide co que lle dá acceso á zona de matrícula.</p>
    <p>5. Non se autoriza o uso de dispositivos electrónicos durante o desenvolvemento das probas de avaliación.</p>
    <p>6. As persoas seleccionadas que non se presenten ás probas de avaliación pasarán ao final das listaxes de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>Novena. O certificado de equivalencia</p>
    <p>1. As persoas que superen a proba de avaliación obterán o correspondente certificado de equivalencia.</p>
    <p>2. Este certificado equivale a un de aproveitamento polas horas previstas na correspondente actividade do programa de autoformación.</p>
    <p>Décima. Facultades da Egap</p>
    <p>1. Correspóndelle á Egap dispor canto sexa necesario para o cumprimento do previsto nesta convocatoria e para a resolución das incidencias que se produzan. Tendo en conta as circunstancias relativas á organización das actividades do programa de formación para o posto de traballo, a Egap pode modificar o desenvolvemento, os contidos e as datas e mesmo suprimilas.</p>
    <p>2. A execución material de todo o previsto nesta resolución queda condicionada á existencia de crédito orzamentario axeitado e dispoñible e mais á correspondente autorización do gasto.</p>
    <p>3. A Egap garantirá na totalidade das actividades derivadas desta convocatoria a promoción da igualdade real e efectiva entre mulleres e homes, a eliminación de calquera tipo de discriminación e o fomento dos dereitos de conciliación.</p>

