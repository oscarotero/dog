---
date: '2019-11-25'
id: G1441-051119-0001
page: 50134
number: 224
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO de convocatoria de procesos selectivos para cubrir prazas vacantes no
  cadro de persoal funcionario e laboral fixo, incluídas na oferta de emprego
  público do ano 2018.
range: Anuncio
url: >-
  https://www.xunta.gal/dog/Publicados/2019/20191125/AnuncioG1441-051119-0001_gl.html
---
<p>No <em>Boletín Oficial</em> da provincia núm. 210, do 31 de outubro de 2019, publicáronse as bases xerais e específicas de varios procesos selectivos convocados para cubrir as seguintes prazas e postos vacantes no cadro de persoal funcionario e laboral fixo da Deputación Provincial de Pontevedra, incluídas na oferta de emprego público do ano 2018:</p>
    <p>– Unha praza de técnica ou técnico de administración xeral, encadrada na escala de administración xeral, subescala técnica, e integrada no grupo A1, por quenda libre.</p>
    <p>– Unha praza de técnica ou técnico de xestión tributaria, encadrada na escala de administración especial, subescala técnica, clase media, e integrada no grupo A2, por quenda libre.</p>
    <p>– Unha praza de técnica ou técnico de educación, encadrada na escala de administración especial, subescala técnica, clase media, e integrada no grupo A2, por quenda libre.</p>
    <p>– Doce prazas de técnica ou técnico auxiliar en educación diúrna, encadradas na escala de administración especial, subescala técnica, clase auxiliar, e integradas no grupo C1, por quenda libre.</p>
    <p>– Tres prazas de técnica ou técnico auxiliar en educación nocturna, encadradas na escala de administración especial, subescala técnica, clase auxiliar, e integradas no grupo C1, por quenda libre.</p>
    <p>– Un posto de traballo de técnica ou técnico de turismo, clasificado no grupo A2, por quenda libre.</p>
    <p>– Catro postos de traballo de administrativa ou administrativo de xestión tributaria, clasificados no grupo C1, por quenda libre.</p>
    <p>– Un posto de traballo de subalterna ou subalterno de oficios varios, clasificado no grupo E, por quenda libre. Reservada para persoas con discapacidade.</p>
    <p>O prazo de presentación de solicitudes será de vinte (20) días hábiles, contados desde o día seguinte ao da publicación deste anuncio no <em>Boletín Oficial del Estado</em>.</p>
    <p>Os sucesivos anuncios referentes a esta convocatoria, cando proceda de conformidade coas bases, faranse públicos no <em>Boletín Oficial </em>da provincia.</p>
    <p>Pontevedra, 31 de outubro de 2019</p>
    <footer><p>A presidenta da Deputación Provincial de Pontevedra<br>P.D. (Resolución 2019014186, do 1.8.2019)<br>Carlos López Font<br>Deputado delegado da Área de Réxime Interior, Economía,<br>Facenda, Novas Tecnoloxías e ORAL</p></footer>

