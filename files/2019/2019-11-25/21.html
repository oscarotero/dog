---
date: '2019-11-25'
id: G2158-051119-0001
page: 50067
number: 224
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (MPD 260/2019).
range: Edicto
url: >-
  https://www.xunta.gal/dog/Publicados/2019/20191125/AnuncioG2158-051119-0001_gl.html
---
<p>Medidas provisionais previas á demanda 260/2019</p>
    <p>Sobre medidas provisionais</p>
    <p>Interveniente, demandante: Ministerio Fiscal, Rosalía Díaz</p>
    <p>Procuradora: Ana María López Calvete</p>
    <p>Demandado: Rafael Antonio Franco Tunjano</p>
    <p>Cédula de notificación.</p>
    <p>No procedemento de referencia ditouse a resolución do teor literal seguinte:</p>
    <p>Auto número 490/19.</p>
    <p>Xuíza/maxistrada xuíza: Laura Guede Gallego.</p>
    <p>En Ourense o 24 de abril de 2018.</p>
    <p>Antecedentes de feito.</p>
    <p>I. A procuradora Sra. López Calvete, en nome de Rosalía Díaz, presentou escrito fronte a Rafael Antonio Franco Tunjano en que se solicitaba que se acordasen determinadas medidas provisionais coetáneas á demanda de garda, custodia e alimentos de fillo menor.</p>
    <p>II. Vista a solicitude realizada, este xulgado acordou citar as partes e o Ministerio Fiscal a unha comparecencia para celebrar o 3.4.2018 neste xulgado, que tivo que suspenderse por ser negativa a citación. Realizouse indagación de domicilio, sen que conste outro distinto e sinalouse novamente para o 23.4.2019, mediante edictos.</p>
    <p>III. Presentes as partes (non o demandado) no día e hora sinalado para a comparecencia, practicáronse as probas pedidas polas partes que se estimaron pertinentes e útiles, así como a que acordou de oficio este tribunal.</p>
    <p>Parte dispositiva.</p>
    <p>Acordo:</p>
    <p>1. Atribúese a garda e custodia do fillo menor de idade F. (9.6.2009) á demandante.</p>
    <p>2. Atribúese o exercicio exclusivo da patria potestade á nai.</p>
    <p>3. Suspéndese o réxime de visitas que Rafael Antonio Franco Tunjano puidese ter co seu fillo F.</p>
    <p>4. En concepto de alimentos a favor do seu fillo, establécese a obriga do pai de aboar, dentro dos cinco días hábiles de cada mes e na conta que designe a demandante, a suma de 100 euros, que serán anualmente actualizados en función das variacións que experimente o IPC ou índice que o substitúa na data un de xaneiro. Así mesmo, establécese a obriga de aboar o 50 % dos gastos de material escolar que se xeran anualmente no mes de setembro e o 50 % dos gastos extraordinarios diferenciando entre os necesarios (aqueles sanitarios e farmacéuticos non cubertos pola Seguridade Social) e os non necesarios, sendo necesario o consentimento previo para estes últimos e non para os primeiros.</p>
    <p>5. Atribúese o uso e desfrute do domicilio que fora familiar ao menor e á súa nai, baixo cuxa custodia queda.</p>
    <p>Ponse de manifesto ás partes que as medidas acordadas nesta resolución só subsistirán se dentro dos 30 días seguintes á súa adopción se presenta a demanda correspondente.</p>
    <p>Conforme o disposto no artigo 208.4 da LAC en relación co artigo 771.4 da LAC, indícase que a presente resolución é firme e que contra ela non cabe interpoñer recurso ningún.</p>
    <p>Acórdao, mándao e asínao Laura Guede Gallego, maxistrada xuíza do Xulgado de Primeira Instancia número 6 desta cidade.</p>
    <p>E como consecuencia do ignorado paradoiro de Rafael Antonio Franco Tunjano, expídese o presente edicto para que sirva de cédula de notificación.</p>
    <p>Ourense, 24 de outubro de 2019</p>
    <footer><p>A letrada da Administración de xustiza</p></footer>

