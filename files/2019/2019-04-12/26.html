---
date: '2019-04-12'
id: G2410-250319-0001
page: 18530
number: 72
agency: Xulgado do Social número 1 de Santiago de Compostela
section: V. Administración de xustiza.
title: EDICTO (294/2018).
range: Edicto
url: >-
  https://www.xunta.gal/dog/Publicados/2019/20190412/AnuncioG2410-250319-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que mediante resolución ditada no día da data, no proceso seguido por instancia de Antonio Vázquez López contra Global Sales Solutions Line Atlantico, S.L.; Global Sales Solutions Line, S.L.; Grupo Norte Agrupación Empresarial de Servicios, S.L.; Fundación Pública Urxencias Sanitarias de Galicia-061 e Gestión Servicios de Emergencia y Atención al Ciudadano, S.A., en reclamación por ordinario, rexistrado co número de procedemento ordinario 294/2018, se acordou, en cumprimento do que dispón o artigo 59 da LXS, citar a Global Sales Solutions Line, S.L., en paradoiro ignorado, co fin de que compareza o día 10 de xuño de 2019, ás 10.30 horas, na planta baixa, sala 1 do Edificio da rúa Berlín, para a realización dos actos de conciliación e, se é o caso, de xuízo. Pode comparecer persoalmente ou mediante persoa legalmente apoderada, e deberá acudir con todos os medios de proba de que intente valerse, coa advertencia de que é única convocatoria e de que os ditos actos non se suspenderán por falta inxustificada de asistencia.</p>
    <p>Prevencións legais:</p>
    <p>Primeira. A non comparecencia do demandado, debidamente citado, non impedirá a realización dos actos de conciliación e, de ser o caso, do xuízo, continuando este sen necesidade de declarar a súa rebeldía (artigo 83.3 da LXS).</p>
    <p>Segunda. Fáiselle saber que a parte demandante indicou que acudirá ao acto do xuízo con avogado para a súa defensa e/ou representación, o que se lle comunica para os efectos oportunos.</p>
    <p>Terceira. Debe asistir ao xuízo con todos os medios de proba de que intente valerse (artigo 82.3 da LXS) e, en caso de que se admita a proba de interrogatorio, solicitada pola outra parte, deberá comparecer e contestar ao interrogatorio ou, no caso contrario, poderán considerarse recoñecidos como certos na sentenza os feitos a que se refiren as preguntas, sempre que o interrogado tiver intervido neles persoalmente e a súa fixación como certos lle resulte prexudicial en todo ou en parte.</p>
    <p>Conforme dispón o artigo 91.3 da LXS, o interrogatorio das persoas xurídicas efectuarase con quen legalmente as represente e teña facultades para responder a tal interrogatorio.</p>
    <p>Se o representante en xuízo non tivese intervido nos feitos, deberá achegar ao xuízo a persoa coñecedora directa destes. Para tal fin, a parte interesada poderá propoñer a persoa que deba someterse ao interrogatorio xustificando debidamente a necesidade de tal interrogatorio persoal.</p>
    <p>Poderán así mesmo solicitar, polo menos con cinco días de antelación á data do xuízo, aquelas probas que, tendo que practicarse nel, requiran dilixencias de citación ou requirimento (artigo 90.3 da LXS).</p>
    <p>Cuarta. Advírteselle que a parte demandante solicitou como probas:</p>
    <p>Despois de solicitarse o interrogatorio de parte e sendo a mesma persoa xurídica, deben facerse as advertencias que se conteñen no artigo 91.3 e 5 da LXS. Conforme dispón o dito precepto, o interrogatorio das persoas xurídicas privadas efectuarase con quen legalmente as represente e teña facultades para responder a tal interrogatorio. Se o representante en xuízo non tivese intervido nos feitos, deberá achegar ao xuízo a persoa coñecedora directa destes. Para tal fin, a parte interesada poderá propoñer a persoa que deba someterse ao interrogatorio xustificando debidamente a necesidade do devandito interrogatorio persoal.</p>
    <p>A declaración das persoas que actuasen nos feitos litixiosos en nome do empresario, cando sexa persoa xurídica privada, baixo a responsabilidade deste, como administradores, xerentes ou directivos, soamente poderá acordarse dentro do interrogatorio da parte por cuxa conta tivesen actuado e en calidade de coñecedores persoais dos feitos, en substitución ou como complemento do interrogatorio do representante legal, salvo que, en función da natureza da súa intervención nos feitos e posición dentro da estrutura empresarial, por non prestar xa servizos na empresa ou para evitar indefensión, o xuíz ou tribunal acorde a súa declaración como testemuñas.</p>
    <p>O seu interrogatorio como demandado.</p>
    <p>Para tal efecto indícaselle que se non comparece, se poderán dar por certos os feitos da demanda en que tivese intervido persoalmente e resultárenlle en todo ou en parte prexudiciais (artigo 91.2 da LXS).</p>
    <p>A achega, con polo menos cinco días de antelación ao acto de xuízo, dos seguintes documentos:</p>
    <p>– Boletíns de cotización e afiliación á Seguridade Social.</p>
    <p>– Contratos de traballo.</p>
    <p>– Follas de salarios do demandante.</p>
    <p>– Contratos de adxudicación asinados entre as empresas e o 061.</p>
    <p>– Subrogación entre as empresas codemandadas.</p>
    <p>– Escrituras de constitución e estatutos.</p>
    <p>Advírteselle de que se os citados documentos non se achegan ao xuízo sen mediar causa xustificada, poderán considerarse probadas as alegacións da parte contraria en relación coa proba acordada (artigo 94.2 da LXS).</p>
    <p>Quinta. Debe comunicar a esta oficina xudicial un domicilio para efectuar actos de comunicación e calquera cambio de domicilio que se produza durante a substanciación deste proceso, cos apercibimentos do artigo 53.2 da LXS (artigo 155.5, parágrafo 1º da LAC), facéndolle saber que, en aplicación de tal mandato, no primeiro escrito ou comparecencia ante o órgano xudicial, as partes ou os interesados e, se é o caso, os profesionais designados, sinalarán un domicilio e os datos completos para efectuar actos de comunicación.</p>
    <p>O domicilio e os datos de localización facilitados para tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados, así mesmo deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Sexta. Tamén deberá comunicar, e antes da realización, a existencia dalgunha causa legal que xustificase a suspensión dos actos de conciliación e/ou de xuízo a que se convoca (artigo 183 da LAC).</p>
    <p>Sétima. As partes poderán formalizar conciliación para evitar o proceso por medio de comparecencia ante a oficina xudicial, sen esperar á data de sinalización, así como someter a cuestión aos procedementos de mediación que puidesen estar constituídos de acordo co disposto no artigo 63 desta lei, sen que iso supoña a suspensión salvo que de común acordo o soliciten ambas as dúas partes, xustificando a submisión á mediación e polo tempo máximo establecido no procedemento correspondente que non poderá exceder quince días.</p>
    <p>Oitava. Advírtese a destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>En caso de que pretenda comparecer ao acto do xuízo asistida de avogado ou representada tecnicamente por graduado social colexiado, ou representada por procurador, porá esta circunstancia en coñecemento do xulgado ou tribunal por escrito, dentro dos dous días seguintes á súa citación para o xuízo, co obxecto de que, trasladada tal intención ao demandante, poida estar este representado tecnicamente por graduado social colexiado ou por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que lle sirva de citación a Global Sales Solutions Line, S.L., expídese este edicto para a súa publicación no <em>Diario Oficial de Galicia</em> e a colocación no taboleiro de anuncios.</p>
    <p>Santiago de Compostela, 21 de marzo de 2019</p>
    <footer><p>A letrada da Administración de xustiza</p></footer>

