---
date: '2019-03-05'
id: G2017-210219-0001
page: 12622
number: 45
agency: Universidade da Coruña
section: III. Outras disposicións.
title: >-
  RESOLUCIÓN do 16 de xaneiro de 2019 pola que se publica a modificación do plan
  de estudos do máster universitario en Políticas Sociais e Intervención
  Sociocomunitaria.
range: Resolución
url: >-
  https://www.xunta.gal/dog/Publicados/2019/20190305/AnuncioG2017-210219-0001_gl.html
---
<p>O plan de estudos da titulación de máster universitario en Políticas Sociais e Intervención Sociocomunitaria pola Universidade da Coruña foi publicado por Resolución do 30 de abril de 2018 no <em>Boletín Oficial del Estado</em> (BOE), do 22 de maio, unha vez establecido o carácter oficial do título por Acordo do Consello de Ministros do 7 de outubro de 2016 (publicado no BOE do 26 de outubro por Resolución da Secretaría Xeral de Universidades do 14 de outubro de 2016).</p>
    <p>A Universidade da Coruña presentou unha solicitude de modificación do plan de estudos do dito máster que afectou a denominación de dúas especialidades e que obtivo o informe favorable da Axencia para a Calidade do Sistema Universitario de Galicia (ACSUG).</p>
    <p>O Real decreto 1393/2007, do 29 de outubro, polo que se establece a ordenación das ensinanzas universitarias oficiais, modificado polo Real decreto 861/2010, do 2 de xullo, dispón no artigo 28 o procedemento para a modificación de plans de estudo conducentes á obtención de títulos xa verificados.</p>
    <p>Polo exposto,</p>
    <h2>RESOLVO:</h2>
    <p>Publicar o plan de estudos conducente á obtención do título de máster universitario en Políticas Sociais e Intervención Sociocomunitaria pola Universidade da Coruña coas modificacións aprobadas, que se estrutura segundo consta no anexo e con efectos desde o curso académico 2018/19.</p>
    <p>A Coruña, 16 de xaneiro de 2019</p>
    <footer><p>Julio E. Abalde Alonso<br>Reitor da Universidade da Coruña </p></footer>
    <h2>ANEXO</h2>
    <h2>Plan de estudos conducente á obtención do título de máster universitario en Políticas Sociais e Intervención Sociocomunitaria pola Universidade da Coruña</h2>
    <p>Código RUCT: 4315773.</p>
    <p>Plan de estudos que se inicia no curso 2018/19 por modificación do anterior.</p>
    <p>Estrutura das ensinanzas (Real decreto 1393/2007, anexo I, número 5.1).</p>
    <p>1. Rama de coñecemento a que se adscribe o título: Ciencias Sociais e Xurídicas. </p>
    <p>2. Distribución do plan de estudos en créditos ECTS, por tipo de materia:</p>
    <table>
     <tbody>
      <tr>
       <td>Tipo de materia</td>
       <td>Créditos ECTS</td>
      </tr>
      <tr>
       <td rowspan="2">Obrigatorias (OB)……..….……………...…
        Optativas (OP)...……………………………
        Prácticas externas (PE)...…………………
        Traballo fin de máster (TFM)……...………
        Total ……….......................……………….</td>
       <td>66
        30
        12
        12</td>
      </tr>
      <tr>
       <td>120</td>
      </tr>
     </tbody>
    </table>
    <p>3. Especialidades do título: </p>
    <p>– Migracións Internacionais.</p>
    <p>– Xénero e Políticas de Igualdade.</p>
    <p>– Envellecemento e Transformacións Familiares.</p>
    <p>O alumnado pode elixir realizar os 30 créditos ECTS optativos correspondentes a un único módulo dos tres optativos e obter o título cunha das especialidades indicadas anteriormente, ou ben elixir os ditos 30 créditos entre o total dos créditos ofertados nos tres módulos optativos e así obter o título sen especialidade.</p>
    <p>4. Contido do plan de estudos.</p>
    <p>Primeiro curso:</p>
    <table>
     <thead>
      <tr>
       <td>Módulo</td>
       <td>Materia</td>
       <td>Carácter</td>
       <td>Créditos ECTS</td>
      </tr>
     </thead>
     <tbody>
      <tr>
       <td rowspan="6">Módulo teórico</td>
       <td>Políticas Sociais en Perspectiva Comparada</td>
       <td>OB</td>
       <td>6</td>
      </tr>
      <tr>
       <td>Austeridade e Precariedade na Era da Globalización</td>
       <td>OB</td>
       <td>6</td>
      </tr>
      <tr>
       <td>Modelos de Provisión do Benestar</td>
       <td>OB</td>
       <td>6</td>
      </tr>
      <tr>
       <td>Dimensión Ética e Procesos Educativos na Acción Social</td>
       <td>OB</td>
       <td>6</td>
      </tr>
      <tr>
       <td>Pobreza e Desigualdade: Debates, Medicións e Identificación de Grupos en Risco de Exclusión</td>
       <td>OB</td>
       <td>6</td>
      </tr>
      <tr>
       <td>Identidade, Alteridade e Interseccionalidade</td>
       <td>OB</td>
       <td>6</td>
      </tr>
      <tr>
       <td rowspan="4">Módulo metodolóxico</td>
       <td>Fontes de Información e Técnicas Estatísticas para a Análise das Políticas Sociais</td>
       <td>OB</td>
       <td>6</td>
      </tr>
      <tr>
       <td>Técnicas Cualitativas para a Análise dos Discursos e as Realidades Sociais</td>
       <td>OB</td>
       <td>6</td>
      </tr>
      <tr>
       <td>Deseño, Xestión e Avaliación de Políticas Sociais</td>
       <td>OB</td>
       <td>6</td>
      </tr>
      <tr>
       <td>Investigación-Acción Participativa, Acción Comunitaria e Xestión das Organizacións Sociais</td>
       <td>OB</td>
       <td>6</td>
      </tr>
     </tbody>
    </table>
    <p>Segundo curso:</p>
    <table>
     <tbody>
      <tr>
       <td>Módulo</td>
       <td>Materia</td>
       <td>Carácter</td>
       <td>Créditos ECTS</td>
      </tr>
      <tr>
       <td rowspan="6">Módulo Optativo de Migracións Internacionais</td>
       <td>Integración e Convivencia Intercultural</td>
       <td>OP</td>
       <td>4,5</td>
      </tr>
      <tr>
       <td>Políticas Migratorias e Dereito das Migracións</td>
       <td>OP</td>
       <td>6</td>
      </tr>
      <tr>
       <td>Historia e Teorías dos Movementos Migratorios</td>
       <td>OP</td>
       <td>6</td>
      </tr>
      <tr>
       <td>O Modelo Migratorio Español</td>
       <td>OP</td>
       <td>3</td>
      </tr>
      <tr>
       <td>Cooperación, Migración e Desenvolvemento</td>
       <td>OP</td>
       <td>4,5</td>
      </tr>
      <tr>
       <td>Migracións e Mercado de Traballo</td>
       <td>OP</td>
       <td>6</td>
      </tr>
      <tr>
       <td rowspan="6">Módulo Optativo de Xénero e Políticas de Igualdade</td>
       <td>Historia das Teorías Feministas</td>
       <td>OP</td>
       <td>6</td>
      </tr>
      <tr>
       <td>Xénero, Traballo e Coidados</td>
       <td>OP</td>
       <td>6</td>
      </tr>
      <tr>
       <td>Xénero e Sexualidade. Desafíos e Respostas</td>
       <td>OP</td>
       <td>3</td>
      </tr>
      <tr>
       <td>Distintas Formas de Violencia contra as Mulleres</td>
       <td>OP</td>
       <td>3</td>
      </tr>
      <tr>
       <td>Orientación Socioeducativa para a Igualdade</td>
       <td>OP</td>
       <td>6</td>
      </tr>
      <tr>
       <td>Políticas de Igualdade</td>
       <td>OP</td>
       <td>6</td>
      </tr>
      <tr>
       <td rowspan="5">Módulo Optativo de Envellecemento e Transformacións Familiares</td>
       <td>Cambios Sociodemográficos e Territoriais</td>
       <td>OP</td>
       <td>6</td>
      </tr>
      <tr>
       <td>Políticas de Atención ás Persoas Maiores</td>
       <td>OP</td>
       <td>6</td>
      </tr>
      <tr>
       <td>Diversidade Familiar, Relacións Interxeracionais e Mediación Familiar</td>
       <td>OP</td>
       <td>6</td>
      </tr>
      <tr>
       <td>Intervención Socioeducativa con Persoas Maiores</td>
       <td>OP</td>
       <td>6</td>
      </tr>
      <tr>
       <td>Aspectos Socioeconómicos da Vellez</td>
       <td>OP</td>
       <td>6</td>
      </tr>
      <tr>
       <td rowspan="4">Módulo de TFM e Prácticas Externas</td>
       <td>Deseño de Proxectos e Traballos de Investigación</td>
       <td>OB</td>
       <td>3</td>
      </tr>
      <tr>
       <td>Taller de Actualización e Transferencia</td>
       <td>OB</td>
       <td>3</td>
      </tr>
      <tr>
       <td>Prácticas Externas</td>
       <td>PE</td>
       <td>12</td>
      </tr>
      <tr>
       <td>Traballo fin de máster</td>
       <td>TFM</td>
       <td>12</td>
      </tr>
     </tbody>
    </table>
    <p>A unidade temporal de todas as materias é cuadrimestral e en cada curso existe un equilibrio de créditos entre o 1º e o 2º cuadrimestre.</p>
    <p>5. Condicións de terminación.</p>
    <p>O alumnado deberá superar 120 créditos ECTS, distribuídos como se indica no punto 2, para obter o título de máster universitario en Políticas Sociais e Intervención Sociocomunitaria.</p>

