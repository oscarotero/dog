---
date: '2019-03-05'
id: G0534-210219-0002
page: 12512
number: 45
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 18 de febreiro de 2019 pola que se autorizan novas especialidades das
  ensinanzas profesionais de música moderna no centro Presto Vivace, da Coruña.
range: Orde
url: >-
  https://www.xunta.gal/dog/Publicados/2019/20190305/AnuncioG0534-210219-0002_gl.html
---
<p>A titularidade do centro autorizado Presto Vivace, da Coruña, solicita autorización para impartir as ensinanzas profesionais de música moderna, nas especialidades de trombón, trompeta, saxofón, clarinete e contrabaixo, para 5 postos escolares cada unha, de conformidade co Real decreto 303/2010, do 15 de marzo, que establece os requisitos mínimos dos centros que impartan ensinanzas artísticas.</p>
    <p>O Decreto 253/1995, do 29 de setembro, desenvolvido pola Orde do 5 de decembro de 1995, regula o procedemento para a autorización de centros docentes privados para impartir ensinanzas artísticas, trámites preceptivos iniciados na Xefatura Territorial da Coruña, que achega o expediente cos correspondentes informes para a autorización das devanditas ensinanzas.</p>
    <p>Por isto, e por proposta da Dirección Xeral de Centros e Recursos Humanos, </p>
    <h2>DISPOÑO:</h2>
    <p>Artigo 1. Autorización de especialidades</p>
    <p>Autorizar as novas especialidades de trombón, trompeta, saxofón, clarinete e contrabaixo das ensinanzas profesionais de música moderna, no centro docente cuxos datos se sinalan a seguir:</p>
    <p>Denominación xenérica: centro autorizado de ensinanzas artísticas profesionais de música (CEMU).</p>
    <p>Denominación específica: Presto Vivace.</p>
    <p>Código do centro: 15033125.</p>
    <p>Enderezo: rúa Posse, 37 bis.</p>
    <p>Código postal: 15009.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Cristina Goás Casal.</p>
    <p>Composición resultante:</p>
    <p>Ensinanzas artísticas profesionais de música moderna nas especialidades de guitarra eléctrica, baixo eléctrico, percusión, canto, piano, trombón, trompeta, saxofón, clarinete e contrabaixo.</p>
    <p>Total postos escolares: 50.</p>
    <p>Artigo 2. Inicio da actividade</p>
    <p>Antes da posta en funcionamento das ensinanzas que se autorizan, a Xefatura Territorial da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá a docencia, así como o equipamento axeitado.</p>
    <p>Artigo 3. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinala nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 18 de febreiro de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

