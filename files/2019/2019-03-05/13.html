---
date: '2019-03-05'
id: G2018-200219-0001
page: 12629
number: 45
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 20 de febreiro de 2019 pola que se nomea profesorado funcionario
  dos corpos docentes universitarios con praza asistencial vinculada a María del
  Carmen Vidal Pan.
range: Resolución
url: >-
  https://www.xunta.gal/dog/Publicados/2019/20190305/AnuncioG2018-200219-0001_gl.html
---
<p>De conformidade coas propostas elevadas polas comisións nomeadas para xulgar os concursos para a provisión de prazas dos corpos docentes universitarios, convocados mediante resolución conxunta desta universidade e do Servizo Galego de Saúde do 12 de novembro de 2018 (BOE do 28 de novembro), e unha vez que as persoas interesadas presentaron a documentación a que fai referencia a base oitava da convocatoria,</p>
    <p>Esta reitoría, en uso das atribucións conferidas polo artigo 65 da Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril (BOE do 13 de abril), e o artigo 85 dos Estatutos da Universidade de Santiago de Compostela, aprobados polo Decreto 14/2014, do 30 de xaneiro (DOG do 12 de febreiro), e demais disposicións concordantes, resolveu efectuar os nomeamentos que se relacionan no anexo.</p>
    <p>Estes nomeamentos producirán plenos efectos a partir da correspondente toma de posesión por parte das persoas interesadas, que deberá efectuarse no prazo máximo de vinte (20) días, contados desde o día seguinte ao da publicación desta resolución no <em>Boletín Oficial del Estado</em>.</p>
    <p>Contra a presente resolución, que esgota a vía administrativa, poderase interpor recurso contencioso-administrativo perante o Xulgado do Contencioso-Administrativo de Santiago de Compostela no prazo de dous meses, contado desde o seguinte ao da súa publicación no <em>Boletín Oficial del Estado,</em> de conformidade co disposto na Lei 29/1998, do 13 de xullo, reguladora da xurisdición contencioso-administrativa. Non obstante, os interesados poderán interpor recurso potestativo de reposición no prazo dun mes perante o órgano que ditou o acto, sen que neste caso se poida interpor o recurso contencioso-administrativo ata que non se dite resolución expresa ou presunta do recurso administrativo de reposición, conforme o previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 20 de febreiro de 2019</p>
    <footer><p>Antonio López Díaz<br>Reitor da Universidade de Santiago de Compostela</p></footer>
    <h2>ANEXO</h2>
    <table>
     <tbody>
      <tr>
       <td colspan="2">Nº de concurso: 2404-V/18</td>
      </tr>
      <tr>
       <td>Código da praza:</td>
       <td>C01802</td>
      </tr>
      <tr>
       <td>Apelidos e nome:</td>
       <td>Vidal Pan, María del Carmen</td>
      </tr>
      <tr>
       <td>DNI/NIE</td>
       <td>3245****E</td>
      </tr>
      <tr>
       <td>Corpo:</td>
       <td>Profesora titular de universidade vinculada coa categoría asistencial de facultativa especialista de área</td>
      </tr>
      <tr>
       <td>Especialidade:</td>
       <td>Alergoloxía</td>
      </tr>
      <tr>
       <td>Área de coñecemento:</td>
       <td>Medicina</td>
      </tr>
      <tr>
       <td>Departamento:</td>
       <td>Psiquiatría, Radioloxía, Saúde Pública, Enfermaría e Medicina</td>
      </tr>
      <tr>
       <td>Institución sanitaria:</td>
       <td>Complexo Hospitalario Universitario de Santiago de Compostela</td>
      </tr>
      <tr>
       <td>Localidade:</td>
       <td>Santiago de Compostela</td>
      </tr>
     </tbody>
    </table>

