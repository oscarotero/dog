---
date: '2019-03-28'
id: G2347-070319-0001
page: 16291
number: 61
agency: Xulgado do Social número 4 da Coruña
section: V. Administración de xustiza.
title: EDICTO (DSP 1161/2017 MA).
range: Edicto
url: >-
  https://www.xunta.gal/dog/Publicados/2019/20190328/AnuncioG2347-070319-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 1161/2017, por instancia de Tatiana María Castro Casal contra Fogasa, Gestcom Marketing, S.L. e outros, sobre despedimento, en que se ditou sentenza con data do 25 de febreiro de 2019 que, copiada nos particulares necesarios, di así:</p>
    <p>«Decido:</p>
    <p>Estímase a demanda interposta por Tatiana María Castro Casal contra a empresa Gestcom Marketing, S.L. e o seu administrador concursal e, en consecuencia:</p>
    <p>– Declárase improcedente o despedimento efectuado pola demandada Gestcom Marketing, S.L. á demandante Tatiana María Castro Casal.</p>
    <p>– Condénase a Gestcom Marketing, S.L. a que, no prazo de cinco días desde a notificación da sentenza, opte entre a readmisión da demandante ou o aboamento dunha indemnización de 1.424,34 euros. O aboamento desta indemnización determina a extinción do contrato de traballo. En caso de optar pola readmisión, deberá aboar os salarios de tramitación a razón de 17,86 euros diarios, vinculando tales declaracións ao administrador concursal.</p>
    <p>– Condénase a Gestcom Marketing, S.L. a aboar á traballadora a cantidade de 891,57 euros. Os conceptos salariais devindicarán o xuro moratorio do 10 %. Tales declaracións vincúlanse ao administrador concursal.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>Publicación. Esta sentenza foi lida e publicada polo xuíz que a ditou no mesmo día da súa data, en audiencia pública. Dou fe».</p>
    <p>E para que conste, para os efectos da súa publicación no <em>Diario Oficial de Galicia</em>, co fin de que lle sirva de notificación en forma á empresa Gestcom Marketing, S.L., expido e asino este edicto.</p>
    <p>A Coruña, 6 de marzo de 2019</p>
    <footer><p>A letrada da Administración de xustiza</p></footer>

