---
date: '2019-02-14'
id: L233-060219-0001
page: 9507
number: 32
agency: Concello de Mos
section: VI. Anuncios. b) Administración local.
title: >-
  ANUNCIO de aprobación definitiva do Plan especial de infraestrutura e
  dotacións para o sistema xeral INF-07 previsto no Plan xeral de ordenación
  municipal.
range: Anuncio
url: >-
  https://www.xunta.gal/dog/Publicados/2019/20190214/AnuncioL233-060219-0001_gl.html
---
<p>O Pleno da Corporación, na sesión ordinaria celebrada o día 28 de xaneiro de 2019, adoptou, entre outros, o seguinte acordo:</p>
    <p>Primeiro. Aprobar definitivamente o Plan especial de infraestruturas e dotacións para o sistema xeral INF-07 previsto no plan xeral do Concello de Mos, coas modificacións resultantes dos informes emitidos.</p>
    <p>Segundo. Publicar a aprobación definitiva no Diario Oficial de Galicia, para os efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Igual, xunto á publicación deste acordo publicarase a indicación das medidas adoptadas para o seguimento dos efectos no ambiente da aplicación do plan e a referencia ao enderezo electrónico no cal figurará o contido íntegro do plan á disposición do público.</p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de urbanismo, para a súa inscrición no Rexistro de Plan Urbanístico de Galicia, achegando un exemplar en soporte dixital, debidamente dilixenciado.</p>
    <p>Cuarto. Notificar individualmente a aprobación definitiva do plan especial a todas as persoas titulares catastrais dos terreos afectados ás que xa se lles notificou a aprobación inicial deste, de conformidade co artigo 186.4 da lexislación da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro. O contido íntegro do devandito plan queda á disposición do público na web do Concello de www.mos.es e na sede electrónica https://mos.sedelectronica.gal</p>
    <p>Contra o acordo de aprobación definitiva da citada modificación, que pon fin á vía administrativa, por ser unha disposición de carácter xeral, cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous (2) meses, contados desde o día seguinte ao da publicación deste anuncio, conforme o establecido na Lei 29/1998, do 13 de xullo. Todo iso sen prexuízo de interpoñer calquera outro recurso que se entenda máis procedente e sexa conforme dereito.</p>
    <p>Mos, 6 de febreiro de 2019</p>
    <footer><p>Nidia Mª Arévalo Gómez<br>Alcaldesa</p></footer>

