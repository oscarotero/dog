---
date: '2019-11-19'
id: G0424-121119-0005
page: 49172
number: 220
agency: 'Consellería de Economía, Emprego e Industria'
section: II. Autoridades e persoal. b) Nomeamentos.
title: >-
  ORDE do 7 de novembro de 2019 pola que se procede ao cesamento e nomeamento de
  membros do Consello da Economía Social de Galicia.
range: Orde
url: >-
  https://www.xunta.gal/dog/Publicados/2019/20191119/AnuncioG0424-121119-0005_gl.html
---
<p>A Lei 6/2016, do 4 de maio, da economía social de Galicia, regula no seu artigo 11 a composición e réxime de elección das persoas que integran o Consello da Economía Social de Galicia e no artigo 12, o seu nomeamento e cesamento, duración do mandato e substitucións.</p>
    <p>A composición actual do Consello da Economía Social de Galicia foi publicada no Diario Oficial de Galicia número 37, do 21 de febreiro de 2019.</p>
    <p>Os cambios de adscrición producidos na Consellería de Economía, Emprego e Industria fan necesario substituír a persoa titular representante da consellería competente en materia de emprego e a persoa suplente representante da consellería competente en materia de economía e industria.</p>
    <p>Así mesmo, a recente renovación de cargos na Federación Galega de Confrarías de Pescadores e na entidade de representación das asociacións e fundacións máis representativa supón a necesidade de renovar as persoas representantes desas entidades no citado consello.</p>
    <p>Tamén a Unión de Cooperativas Espazocoop comunicou a modificación de representantes desa entidade no Consello da Economía Social de Galicia como consecuencia dos acordos adoptados no seu consello reitor.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta de Galicia e da súa Presidencia, e o artigo 12 da Lei 6/2016, do 4 de maio, da economía social de Galicia,</p>
    <h2>RESOLVO:</h2>
    <p>Primeiro</p>
    <p>Que cese Alfonso Marnotes González como vogal titular en representación da consellería competente en materia de emprego; Pablo Casal Espido como vogal suplente en representación da consellería competente en materia de economía e industria; Antonio Hernández Fernández como vogal titular en representación das asociacións e fundacións máis representativas; Tomás Fajardo da Costa en representación da Federación Galega de Confrarías de Pescadores; e Constantino A. Gago Conde como vogal titular, Roberto Andrés Sanmartín como vogal suplente e Ramón Carmelo Rodríguez Padín como vogal suplente, en representación das entidades da economía social de Galicia.</p>
    <p>Segundo</p>
    <p>Nomear a Pablo Casal Espido como vogal titular en representación da consellería competente en materia de emprego; a Zeltia Lado Lago como vogal suplente en representación da consellería competente en materia de economía e industria; a Saray Durán Gato como vogal titular en representación das asociacións e fundacións máis representativas; a José Antonio Pérez Sieira en representación da Federación Galega de Confrarías de Pescadores; e a Ana Olveira Blanco como vogal titular, a Pilar Lozano Yáñez como vogal suplente e a Constantino A. Gago Conde como vogal suplente, en representación das entidades da economía social de Galicia.</p>
    <p>Contra esta orde poderase interpoñer, potestativamente, recurso de reposición ante o conselleiro de Economía, Emprego e Industria no prazo dun mes contado desde o día seguinte ao da súa publicación, de conformidade co establecido no artigo 123 da Lei 39/2015, do 1 de outubro, do procedemento administrativo común das administracións públicas, ou interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses, contado desde o día seguinte ao da súa publicación, de conformidade co establecido no artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 7 de novembro de 2019</p>
    <footer><p>Francisco Conde López<br>Conselleiro de Economía, Emprego e Industria</p></footer>

