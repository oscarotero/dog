---
date: '2019-06-14'
id: C3K1-110619-0001
page: 28460
number: 112
agency: Consellería de Sanidade
section: II. Autoridades e persoal. b) Nomeamentos.
title: >-
  ORDE do 6 de xuño de 2019 de cesamento e nomeamento de membros do Consello de
  Bioética de Galicia.
range: Orde
url: >-
  https://www.xunta.gal/dog/Publicados/2019/20190614/AnuncioC3K1-110619-0001_gl.html
---
<p>O presidente do Consello de Bioética de Galicia enviou escrito ao conselleiro de Sanidade no cal comunica a renuncia de Mariana García García, de José Antonio Seoane Rodríguez e de Manuel Macía Cortiñas como membros do citado consello.</p>
    <p>Antecedentes:</p>
    <p>A Orde do 16.10.2015 pola que se regulan as funcións, a composición e o funcionamento do Consello de Bioética de Galicia foi obxecto de publicación no <em>Diario Oficial de Galicia</em> (DOG) do 27.10.2015.</p>
    <p>Mediante a Orde do 16.11.2015 nomeáronse os membros integrantes do Consello de Bioética de Galicia (DOG do 23 de novembro), entre os que figuraban como membros as tres persoas anteriormente citadas.</p>
    <p>Consideracións legais e técnicas:</p>
    <p>De conformidade co parágrafo II do punto 1 do artigo 3 da Orde do 16.10.2015, os membros do Consello de Bioética de Galicia serán nomeados e cesados pola persoa titular da consellería con competencias en materia de sanidade por un período de tres anos, prorrogables por outro período de igual duración. Tanto o nomeamento como o cesamento serán publicados no <em>Diario Oficial de Galicia</em>.</p>
    <p>O artigo 8 establece que unha das causas de cesamento dos membros do consello é a renuncia expresa presentada por escrito ante a persoa titular da Presidencia do Consello.</p>
    <p>Pola súa banda, no que atinxe á súa composición numérica, segundo dispón o referido punto 1 do artigo 3 da orde, o Consello de Bioética de Galicia estará integrado por un máximo de vinte membros, que deberán dispor de titulación en Ciencias da Saúde, Humanidades ou Ciencias Xurídicas e Sociais, polo menos a metade deles deberá ter formación en bioética.</p>
    <p>Na actualidade, a composición do consello axústase ao citado tope numérico e, coa vontade de mantelo, propúxose o nomeamento de Xoán Xosé Casas Rodríguez, médico de familia, así como de Luisa Fernanda Peleteiro Pensado, facultativo especialista en psiquiatría.</p>
    <p>Logo de ver o que se expuxo,</p>
    <h2>ACORDO:</h2>
    <p>O cesamento de Mariana García García, de José Antonio Seoane Rodríguez e de Manuel Macía Cortiñas, por petición propia, como membros do Consello de Bioética de Galicia.</p>
    <p>Así mesmo, o nomeamento de Xoán Xosé Casas Rodríguez e de Luisa Fernanda Peleteiro Pensado como membros do Consello de Bioética de Galicia.</p>
    <p>Santiago de Compostela, 6 de xuño de 2019</p>
    <footer><p>Jesús Vázquez Almuíña<br> Conselleiro de Sanidade</p></footer>

