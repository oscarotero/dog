---
date: '2019-06-14'
id: G0424-050619-0004
page: 28596
number: 112
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 4 de xuño de 2019, da Xefatura Territorial de Pontevedra, pola
  que se somete a información pública a solicitude de ampliación e modificación
  do aproveitamento das augas mineromedicinais e termais dos mananciais e pozos
  utilizados polo Balneario Termas de Cuntis.
range: Resolución
url: >-
  https://www.xunta.gal/dog/Publicados/2019/20190614/AnuncioG0424-050619-0004_gl.html
---
<p>Ao abeiro do artigo 20 do Decreto 402/1996, do 31 de outubro, polo que se aproba o Regulamento de aproveitamento de augas mineromedicinais, termais e dos establecementos balnearios da Comunidade Autónoma de Galicia, Termas de Cuntis, S.L. solicitou a ampliación e modificación do aproveitamento das augas mineromedicinais e termais dos mananciais e pozos utilizados polo Balneario Termas de Cuntis debido á construción dun novo hotel balneario na rúa Bernardo Sagasta, en Cuntis.</p>
    <p>Sométese o proxecto básico de construción do hotel balneario ao trámite de información pública por un prazo de vinte (20) días hábiles, contados desde o seguinte ao da publicación desta resolución no <em>Diario Oficial de Galicia</em>. Conforme o artigo 20 do Decreto 402/1996, a ampliación e modificación dun aproveitamento ou das súas instalacións requirirá a autorización administrativa previa, e conforme o artigo 83 da Lei 39/2015, do 1 de outubro, do procedemento administrativo común das administracións públicas, o proxecto estará á disposición do público para a súa consulta no portal da Consellería de Economía, Emprego e Industria (http://ceei.xunta.gal/transparencia/documentos-sometidos-a-informacion-publica).</p>
    <p>Pontevedra, 4 de xuño de 2019</p>
    <footer><p>Ignacio Rial Santomé<br>Xefe territorial de Pontevedra</p></footer>

