---
date: '2019-06-14'
id: G0535-040619-0002
page: 28528
number: 112
agency: Consellería de Cultura e Turismo
section: III. Outras disposicións.
title: >-
  EXTRACTO da Orde do 3 de xuño de 2019 pola que se establecen as bases
  reguladoras do II Premio CGAC de investigación e ensaio sobre arte
  contemporánea e se convoca para o ano 2019 (código de procedemento CT143A).
range: Orde
url: >-
  https://www.xunta.gal/dog/Publicados/2019/20190614/AnuncioG0535-040619-0002_gl.html
---
<p>BDNS (Identif.): 460814.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 11 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. Beneficiarias</p>
    <p>Pode participar no Premio CGAC de investigación e ensaio sobre arte contemporánea calquera persoa física, maior de idade, que presente un texto inédito en galego relacionado con labores de investigación e produción de pensamento en arte contemporánea.</p>
    <p>Segundo. Obxecto e finalidade</p>
    <p>Tendo en conta a escaseza actual de canles especializadas en Galicia para publicar textos sobre arte contemporánea, o Premio CGAC de investigación e ensaio sobre arte contemporánea ten por obxecto contribuír á investigación e produción de pensamento en arte contemporánea a través da presentación de traballos que sexan inéditos e redactados en lingua galega.</p>
    <p>Terceiro. Bases reguladoras</p>
    <p>Orde do 3 de xuño de 2019 pola que se establecen as bases reguladoras do II Premio CGAC de investigación e ensaio sobre arte contemporánea e se convoca para o ano 2019 (código de procedemento CT143A) (http://cgac.xunta.gal/).</p>
    <p>Cuarto. Contía</p>
    <p>Outorgarase un só premio por un importe de tres mil euros (3.000,00 €).</p>
    <p>Quinto. Prazo de presentación de solicitudes</p>
    <p>O prazo de presentación de solicitudes finaliza o 15 de outubro de 2019. Con todo, se o período de presentación resulta inferior a un mes, as solicitudes poderanse presentar no prazo dun mes a partir do día seguinte ao da publicación da orde de convocatoria no <em>Diario Oficial de Galicia</em>.</p>
    <p>Santiago de Compostela, 3 de xuño de 2019</p>
    <footer><p>Román Rodríguez González<br>Conselleiro de Cultura e Turismo</p></footer>

