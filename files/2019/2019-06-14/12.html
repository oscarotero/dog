---
date: '2019-06-14'
id: G0534-110619-0001
page: 28568
number: 112
agency: 'Consellería de Educación, Universidade e Formación Profesional'
section: IV. Oposicións e concursos.
title: >-
  CORRECCIÓN DE ERROS. Orde do 21 de febreiro de 2019 pola que se convocan
  procedementos selectivos de ingreso e acceso ao corpo de profesores de ensino
  secundario, de ingreso ao corpo de profesores de escolas oficiais de idiomas,
  ao corpo de profesores de música e artes escénicas, ao corpo de profesores
  técnicos de formación profesional, ao corpo de mestres e procedemento de
  adquisición de novas especialidades polo persoal funcionario de carreira dos
  corpos de profesores de ensino secundario, profesores de escolas oficiais de
  idiomas, profesores de música e artes escénicas, profesores técnicos de
  formación profesional e mestres da Comunidade Autónoma de Galicia (código de
  procedemento ED001A).
range: Corrección de orde
url: >-
  https://www.xunta.gal/dog/Publicados/2019/20190614/AnuncioG0534-110619-0001_gl.html
---
<p>Advertidos erros na citada orde publicada no <em>Diario Oficial de Galicia</em> número 48, do 8 de marzo de 2019, é necesario efectuar as seguintes correccións:</p>
    <p>No anexo V, páxina 13251, onde di:</p>
    <p>«Os tribunais proporán dúas opcións de proba práctica, das cales a persoa aspirante escollerá unha que, pola súa vez poderá constar de varias partes, agás na proba de identificación (macroscópica ou microscópica), interpretación e análise de representacións de individuos ou procesos naturais, biolóxicos ou xeolóxicos (coñecida como exercicio de «visu») da especialidade de Bioloxía e Xeoloxía, na cal os tribunais proporán unha soa opción».</p>
    <p>Debe dicir:</p>
    <p>«Os tribunais proporán dúas opcións de proba práctica, das cales a persoa aspirante escollerá unha que, pola súa vez, poderá constar de varias partes, agás na proba de identificación (macroscópica ou microscópica), interpretación e análise de representacións de individuos ou procesos naturais, biolóxicos ou xeolóxicos (coñecida como exercicio de «visu») da especialidade de Bioloxía e Xeoloxía, así como na especialidade de Informática, nas cales os tribunais proporán unha soa opción».</p>
    <p>Na páxina 13262, no corpo de profesores de escolas oficiais de idiomas da especialidade de Inglés, onde di:</p>
    <p>«– Inglés.</p>
    <p>A partir dunha audición na lingua pola que se oposita proposta polo tribunal:</p>
    <p>– Resumo da información que contén.</p>
    <p>– Resposta ás cuestións que o tribunal presente ao respecto.</p>
    <p>A partir dun texto escrito en prosa actual de carácter non exclusivamente literario proposto polo tribunal:</p>
    <p>– Análise do texto tendo en conta: tipo e xénero textual, funcións comunicativas (principais e secundarias) e recursos estilísticos.</p>
    <p>– Resposta ás cuestións que o tribunal presente ao respecto.</p>
    <p>Unha tradución inversa dun texto actual literario ou xornalístico e unha tradución directa dun texto actual literario ou xornalístico proposto polo tribunal».</p>
    <p>Debe dicir:</p>
    <p>«– Inglés.</p>
    <p>1. A partir dunha audición na lingua pola que se oposita proposta polo tribunal:</p>
    <p>– Resumo da información que contén.</p>
    <p>– Resposta ás cuestións que o tribunal presente ao respecto.</p>
    <p>2. A partir dun texto escrito en prosa actual de carácter non exclusivamente literario proposto polo tribunal:</p>
    <p>– Análise do texto tendo en conta: tipo e xénero textual, funcións comunicativas (principais e secundarias) e recursos estilísticos.</p>
    <p>– Resposta ás cuestións que o tribunal presente ao respecto.</p>
    <p>3. Unha tradución inversa dun texto actual literario ou xornalístico ou unha tradución directa dun texto actual literario ou xornalístico proposto polo tribunal».</p>

