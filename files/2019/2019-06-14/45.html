---
date: '2019-06-14'
id: G0181-100619-0001
page: 28643
number: 112
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 29 de maio de 2019 polo que se somete ao trámite de información
  pública o proxecto de construción de fomento da mobilidade sustentable, senda
  na PO-313, treito Pardavila-Cadro, puntos quilométricos 3+330-4+130, de clave
  PO/17/057.06, así como a relación individual de bens, dereitos e propietarios
  afectados polo proxecto referenciado.
range: Anuncio
url: >-
  https://www.xunta.gal/dog/Publicados/2019/20190614/AnuncioG0181-100619-0001_gl.html
---
<p>Antecedentes:</p>
    <p>O artigo 6.2 da Lei 8/2013, do 28 de xuño, de estradas de Galicia, e o artigo 12.2 do Decreto 66/2016, do 26 de maio, polo que se aproba o Regulamento xeral de estradas de Galicia, determinan que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta Galicia elaborou a Estratexia en materia de mobilidade alternativa de Galicia, entre cuxos obxectivos está o fomento dos sistemas de transporte alternativos aos motorizados, que permitan minimizar as repercusións sobre o ambiente e os seus impactos sociais e económicos.</p>
    <p>Os beneficios esperados con esta iniciativa son, entre outros, a mellora da mobilidade, a mellora da calidade do aire, da saúde, da igualdade e benestar da economía, do patrimonio e do urbanismo. </p>
    <p>Con data do 2 de novembro de 2016 a Axencia Galega de Infraestruturas aprobou, con base na Estratexia en materia de mobilidade alternativa de Galicia, o documento Estratexia en materia de mobilidade alternativa na comarca do Morrazo e concellos limítrofes, onde unha das sendas propostas era unha senda na PO-313, que agora se desenvolve mediante o proxecto construtivo de fomento da mobilidade sustentable. Senda na PO-313. Treito: Pardavila-Cadro. Puntos quilométricos 3+330-4+130, de clave PO/17/057.06.</p>
    <p>O obxecto do proxecto é a xustificación e definición das obras de construción dunha senda de uso peonil e ciclista pola marxe esquerda da estrada PO-313, no treito comprendido entre os pp.qq. 3+330-4+130, no concello de Marín. </p>
    <p>A senda proxectada consta dun pavimento de formigón coloreado, limitado exteriormente por un bordo de formigón de 22 cm de ancho, e cun ancho mínimo de 1,8 m, pero variable en función da dispoñibilidade de espazo. A elevación con respecto á rasante da calzada será de 3 cm.</p>
    <p>Ademais da execución da propia senda, realizaranse unha serie de actuacións complementarias, como son:</p>
    <p>– O acondicionamento da marxe da estrada entre os pp.qq 3+835 e 3+865, que non dispón na actualidade de ningún tipo de pavimento, coa disposición dunha sección completa de firme.</p>
    <p>– O traslado do cruceiro sito no p.q. 3+350 da marxe esquerda da estrada, aproximadamente, coa finalidade de acadar un ancho mínimo na senda que permita cumprir a normativa de accesibilidade.</p>
    <p>– O traslado da marquesiña existente no p.q 3+440, coa finalidade de dispor do espazo suficiente para albergar o ancho mínimo da senda, así como o espazo suficiente para que os autobuses se deteñan con seguridade. </p>
    <p>– Relocalización dos elementos urbanos existentes na contorna do p.q. 3+525, instalación dunha marquesiña no p.q. 3+950 (marxe esquerda), reposición da rede de drenaxe e servizos afectados, recuamento dos sinais verticais afectados pola construción da senda e reposición da sinalización horizontal.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (avenida Mª Victoria Moreno, 43, 1º, 36071 Pontevedra), na Casa do Concello de Marín (avenida de Ourense, s/n, 36900 Marín, Pontevedra). </p>
    <p>Así mesmo, na páxina web da Consellería de Infraestruturas e Mobilidade (http://infraestruturasemobilidade.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do proxecto de construción.</p>
    <p>Santiago de Compostela, 29 de maio de 2019</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h3>Relacion de bens, dereitos e propietarios afectados</h3>
    <h3>Proxecto de construción</h3>
    <h3>Fomento da mobilidade sustentable. Senda na PO-313. Treito: Pardavila-Cadro </h3>
    <h3>P.q. 3+330-4+130</h3>
    <h3>Clave: PO/17/057.06</h3>
    <p>Concello de Marín.</p>
    <p>Listaxe de parcelas afectadas de forma definitiva</p>
    <table>
     <thead>
      <tr>
       <td>Nº</td>
       <td>Ref. catastral</td>
       <td>Titular</td>
       <td>Tipo terreo</td>
       <td>Clasif. urbanística</td>
       <td>Sup. afectada (m²)</td>
       <td>Bens afectados</td>
      </tr>
     </thead>
     <tbody>
      <tr>
       <td>1</td>
       <td>36026A01400382</td>
       <td>Loira Calvar, Manuel</td>
       <td>Rústico</td>
       <td>Solo rústico de protección de infraestruturas con plan especial</td>
       <td>59</td>
       <td>Edificación (34,00 m²). Superficie total que se vai demoler é 67 m². Considérase afección a parte non incluída no dominio público viario.</td>
      </tr>
      <tr>
       <td>2</td>
       <td>36026A01400029</td>
       <td>Chapela Pose, Mercedes</td>
       <td>Rústico</td>
       <td>Solo rústico de protección de infraestruturas con plan especial</td>
       <td>2</td>
       <td></td>
      </tr>
      <tr>
       <td>3</td>
       <td>36026A01400371</td>
       <td>Chapela Pose, Mercedes</td>
       <td>Rústico</td>
       <td>Solo rústico de protección de infraestruturas con plan especial</td>
       <td>4</td>
       <td>Peche de postes de formigón e arame (6 m²).</td>
      </tr>
      <tr>
       <td>4</td>
       <td>36026A01400370</td>
       <td>Piñeiro García, Amelia</td>
       <td>Rústico</td>
       <td>Solo rústico de protección de infraestruturas con plan especial</td>
       <td>4</td>
       <td></td>
      </tr>
      <tr>
       <td>5</td>
       <td>36026A01400023</td>
       <td>García Souto, Josefa</td>
       <td>Rústico</td>
       <td>Solo rústico de protección de infraestruturas con plan especial</td>
       <td>10</td>
       <td></td>
      </tr>
      <tr>
       <td>6</td>
       <td>36026A01400365</td>
       <td>García Souto, Josefa</td>
       <td>Rústico</td>
       <td>Solo rústico de protección de infraestruturas con plan especial</td>
       <td>21</td>
       <td></td>
      </tr>
      <tr>
       <td>7</td>
       <td>36026A01400022</td>
       <td>Loira Calvar, Manuel</td>
       <td>Rústico</td>
       <td>Solo rústico de protección de infraestruturas con plan especial</td>
       <td>3</td>
       <td>----</td>
      </tr>
      <tr>
       <td>9</td>
       <td>36026A01300162</td>
       <td>Com. Montes Veciñais Sto. Tomé de Piñeiro</td>
       <td>Rústico</td>
       <td>Solo rústico de protección de infraestruturas con plan especial</td>
       <td>32</td>
       <td>----</td>
      </tr>
     </tbody>
    </table>
    <p>Listaxe de parcelas afectadas temporalmente</p>
    <table>
     <tbody>
      <tr>
       <td>Nº</td>
       <td>Ref. catastral</td>
       <td>Titular</td>
       <td>Tipo terreo</td>
       <td>Clasif. urbanística</td>
       <td>Sup. afectada (m²)</td>
       <td>Bens afectados</td>
      </tr>
      <tr>
       <td>8</td>
       <td>C20608700NG29A</td>
       <td>García Piñeiro, Dionisio</td>
       <td>Urbano</td>
       <td>Residencial</td>
       <td>16</td>
       <td>Edificación (16 m²).
        Superficie total que se vai demoler 28 m².&lt;br&gt;Considérase afección a parte non incluída no dominio público viario.</td>
      </tr>
     </tbody>
    </table>

