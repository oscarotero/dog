---
date: '2019-12-27'
id: L178-201219-0006
page: 55828
number: 246
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de suspensión previa do procedemento de autorización de novos usos de
  aloxamento temporal.
range: Anuncio
url: >-
  https://www.xunta.gal/dog/Publicados/2019/20191227/AnuncioL178-201219-0006_gl.html
---
<p>O Pleno do Concello de Santiago de Compostela, na sesión ordinaria que tivo lugar o 19 de decembro de 2019, adoptou o seguinte acordo:</p>
    <p>Ao abeiro do que dispoñen os artigos 47.1 da Lei 2/2016, do 10 de febreiro, do solo de Galicia, e 86.1 do seu regulamento de desenvolvemento, e co fin de estudar a reforma da normativa do vixente Plan xeral de ordenación municipal (PXOM), que regula os usos de aloxamento temporal e a súa compatibilidade co uso residencial nas distintas ordenanzas e plans de desenvolvemento,</p>
    <p>– Suspender o procedemento de autorización de novos usos de aloxamento temporal no ámbito territorial delimitado graficamente no plano anexo, coas exclusións que máis adiante se relacionan.</p>
    <p>O ámbito territorial xenérico afectado pola suspensión é o que se define no seguinte plano e correspóndese cos terreos situados entre a delimitación do ámbito do PE-1 (liña amarela) e o denominado perímetro da suspensión (liña azul).</p>
    <p><img src="/dog/Publicados/2019/20191227/AnuncioL178-201219-0006_gl-web-images/mapa_fmt.jpeg" alt="missing image file"></p>
    <p>Dentro do ámbito delimitado, a suspensión non afectará as seguintes parcelas e inmobles: </p>
    <p>– As parcelas suxeitas á aplicación da ordenanza de equipamentos e dotacións.</p>
    <p>– As parcelas especificamente cualificadas para uso terciario, que admitan o uso hoteleiro, ben sexa con carácter exclusivo ou con carácter alternativo ou compatible con outros usos distintos do de vivenda (residencial comunitario, dotacional ou outros terciarios). Este sería o caso, entre outros, do Hospital Vello de Galeras (AS-35). </p>
    <p>– Aquelas en que a autorización do uso vivenda teña carácter residual e sexán maioritarios ou principais outros usos distintos do de vivenda (hoteleiro, residencial comunitario, dotacional, e outros terciarios). Este sería o caso, por exemplo, da ordenanza especial OE-6 (antigo colexio Manuel Peleteiro) </p>
    <p>– As suxeitas á aplicación das ordenanzas 10 (actividades) e 12 (predios singulares) do PXOM.</p>
    <p>– As incluídas no ámbito dos polígonos de solo urbano non consolidado e de solo urbanizable que non conten con proxecto de equidistribución definitivamente aprobado.</p>
    <p>– As parcelas e inmobles que estean xa dedicados a uso hoteleiro ou de aloxamento temporal, de conformidade co respectivo título habilitante municipal de natureza urbanística, quedarán excluídas só na parte en que se desenvolve a actividade ou uso xa autorizados, quedando suspendidas as actuacións de ampliación.</p>
    <p>Dentro do ámbito delimitado, a suspensión afectará os procedementos de outorgamento dos títulos habilitantes de natureza urbanística (licenza, comunicación previa ou declaración responsable) que supoñan a autorización dos seguintes usos ou actividades:</p>
    <p>– Establecementos hoteleiros, nas súas distintas modalidades (hotel, pensión, pousada).</p>
    <p>– Apartamentos e vivendas turísticas.</p>
    <p>– Albergues turísticos (agás que se trate de albergues de peregrinos de titularidade pública).</p>
    <p>– Vivendas de uso turístico, ou calquera outra modalidade que supoña a cesión da vivenda a terceiras persoas, mediante contraprestación económica, para estancias de curta duración (inferior a 30 días consecutivos) ou con finalidade turística.</p>
    <p>– Calquera outra forma de aloxamento temporal con finalidade turística, nos termos que se definen no artigo 21.2 da Lei 7/2011, de turismo de Galicia.</p>
    <p>O acordo publicarase no Diario Oficial de Galicia e nun xornal dos de maior difusión na provincia.</p>
    <p>A suspensión será efectiva a partir da súa publicación e extinguirase, en todo caso, no prazo dun ano, sen prexuízo da suspensión automática que poida derivar do acordo de aprobación inicial da reforma.</p>
    <p>Contra esta disposición poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio no Diario Oficial de Galicia e nun xornal dos de maior difusión na provincia.</p>
    <p>A documentación poderá ser consultada na páxina web do Concello de Santiago de Compostela:</p>
    <p>http://transparencia.santiagodecompostela.gal/Suspension-previa-de-novos-usos-de-aloxamento-temporal/gl </p>
    <p>Santiago de Compostela, 20 de decembro de 2019</p>
    <footer><p>O alcalde<br>P.D. (DEC/4742/2019, do 17.6.2019)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

