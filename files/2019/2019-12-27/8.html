---
date: '2019-12-27'
id: G0424-201219-0014
page: 55456
number: 246
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 19 de decembro de 2019, da Secretaría Xeral de Emprego, pola que
  se procede á publicación da reasignación dos créditos orzamentarios recollidos
  na Orde do 8 de agosto de 2019 pola que se establecen as bases reguladoras de
  axudas a centros especiais de emprego co fin de promover a integración laboral
  das persoas con discapacidade, e se procede á súa convocatoria para as
  anualidades 2019-2020.
range: Resolución
url: >-
  https://www.xunta.gal/dog/Publicados/2019/20191227/AnuncioG0424-201219-0014_gl.html
---
<p>A Consellería de Economía, Emprego e Industria publicou a Orde do 8 de agosto de 2019 pola que se establecen as bases reguladoras de axudas a centros especiais de emprego co fin de promover a integración laboral das persoas con discapacidade, e se procede á súa convocatoria para as anualidades 2019-2020 no <em>Diario Oficial de Galicia</em> núm. 164, do 30 de agosto de 2019.</p>
    <p>Segundo o número 2 do artigo 50 da Orde do 8 de agosto, de producirse remanentes de crédito na asignación inicial para o financiamento de cada programa, procederase á reasignación das contías sobrantes para atender as necesidades de crédito doutros programas. </p>
    <p>No programa I de subvencións ás unidades de apoio á actividade profesional (procedemento TR341K) e no programa II de axudas para a creación de postos de traballo estables, adaptación de postos e asistencia técnica nos centros especiais de emprego (procedementos TR341E e TR341N) non existe crédito suficiente na anualidade 2020 para atender todas as solicitudes. </p>
    <p>Unha vez concedidos todos os expedientes do programa III, existe remanente de crédito suficiente para atender as solicitudes dos programas I e II, polo que procede reasignar os créditos consignados na convocatoria para a anualidade 2020.</p>
    <p>En consonancia co parágrafo anterior, o artigo 31 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro, establece que a alteración da distribución entre os créditos consignados non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Por todo o exposto e co fin de atender todas as solicitudes presentadas nos programa I e programa II da Orde do 8 de agosto de 2019, </p>
    <h2>RESOLVO:</h2>
    <p>Primeiro. Modificar o crédito destinado ás axudas convocadas pola Orde do 8 de agosto de 2019 pola que se establecen as bases reguladoras de axudas a centros especiais de emprego co fin de promover a integración laboral das persoas con discapacidade, e se procede á súa convocatoria para as anualidades 2019-2020, redistribuíndo o crédito asignado en cada programa de axudas para a anualidade 2020 e sen variar o orzamento inicial.</p>
    <table>
     <tbody>
      <tr>
       <td>Aplicacións</td>
       <td>Minoración do
        programa III</td>
       <td>Incremento no
        programa I</td>
       <td>Incremento no
        programa II</td>
      </tr>
      <tr>
       <td>09.40.324C.470.4</td>
       <td>100.000,00</td>
       <td></td>
       <td></td>
      </tr>
      <tr>
       <td>09.40.324C.470.3</td>
       <td></td>
       <td>78.000,00</td>
       <td>22.000,00</td>
      </tr>
      <tr>
       <td>Total</td>
       <td>100.000,00</td>
       <td>78.000,00</td>
       <td>22.000,00</td>
      </tr>
     </tbody>
    </table>
    <p>Segundo. Esta modificación, unha vez publicada no <em>Diario Oficial de Galicia</em>, non implicará apertura de prazo para presentar novas solicitudes.</p>
    <p>Santiago de Compostela, 19 de decembro de 2019</p>
    <footer><p>Covadonga Toca Carús<br>Secretaria xeral de Emprego</p></footer>

