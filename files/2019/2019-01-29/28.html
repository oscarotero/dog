---
date: '2019-01-29'
id: G0007-080119-0004
page: 5589
number: 20
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 279/2018).
range: Edicto
url: >-
  https://www.xunta.gal/dog/Publicados/2019/20190129/AnuncioG0007-080119-0004_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais número 279/2018 deste xulgado do social, seguido por instancia de José Francisco Queiruga Rial, contra a empresa Gestió Illahotels, S.L., sobre reclamación de cantidade, ditouse auto en data 7 de xaneiro de 2019, cuxa parte dispositiva é do teor literal seguinte:</p>
    <p>Parte dispositiva do auto:</p>
    <p>«Auto.</p>
    <p>Maxistrada xuíza: Ana María Souto González.</p>
    <p>Santiago de Compostela, 7 de xaneiro de 2019.</p>
    <p>Antecedentes de feito.</p>
    <p>Primeiro. José Francisco Queiruga Rial solicitou a execución de sentenza ditada nos autos DSP 217/2018, fronte a Gestio Illahotels, S.L.</p>
    <p>Fundamentos de dereito.</p>
    <p>Primeiro. O exercicio da potestade xurisdicional xulgando e facendo executar o xulgado, corresponde exclusivamente aos xulgados e tribunais determinados nas leis e nos tratados internacionais (artigo 117 CE e artigo 2 da LOPX).</p>
    <p>O artigo 237.2 da LXS establece que a execución de sentenzas firmes levará a cabo polo órgano xudicial que houber coñecido do asunto en instancia, polo que corresponde a este Xulgado do Social número 3 o despacho da execución deste xulgado.</p>
    <p>Segundo. A execución iniciarase a instancia de parte, e unha vez iniciada tramitarase de oficio ditándose para o efecto as resolucións necesarias (artigo 239 da LXS).</p>
    <p>Terceiro. Transcorrendo o termo establecido no artigo 279 da LRXS, sen que conste que a empresa demandada haxa procedido á readmisión do/dos traballador/es no prazo e condicións legalmente previsto, corresponde, de conformidade co establecido no artigo 280 da LXS, despachar execución do resolto en sentenza.</p>
    <p>Vistos os preceptos legais citados e demais de xeneral e pertinente aplicación.</p>
    <p>Parte dispositiva.</p>
    <p>Dispoño: despachar orde xeral de execución do título indicado a favor do ejecutante José Francisco Queiruga Rial fronte a Gestio ILlahotels S.L., parte executada.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados, e no seu caso os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin fornecerán plenos efectos e as notificacións neles tentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición a interpoñer no prazo de tres días hábiles seguintes á súa notificación con expresión da infracción cometida na resolución, cumprimento ou incumprimento de orzamentos e requisitos procesuais exixidos e/ou oposición á execución despachada nos termos previstos no artigo 239.4 da Lei reguladora da xurisdición social, sen que a interposición do recurso teña efectos suspensivos con respecto á resolución recorrida.</p>
    <p>Así o acorda e firma SSª. Dou fe.</p>
    <table>
     <tbody>
      <tr>
       <td>A maxistrada xuíza</td>
       <td>A letrada da Administración de xustiza».</td>
      </tr>
     </tbody>
    </table>
    <p>Igualmente ditouse dilixencia de ordenación, sinalando comparecencia, co fin de oír as partes, que é do tenor literal seguinte:</p>
    <p>«Dilixencia de ordenación.</p>
    <p>Letrada da Administración de xustiza: Marina Pilar García de Evan.</p>
    <p>Santiago de Compostela, 7 de xaneiro de 2019.</p>
    <p>Presentando o traballador José Francisco Queiruga Rial exixindo o cumprimento polo empresario Gestio Illahotels, S.L. da obrigación de readmisión, e despachándose auto de execución de sentenza, de conformidade ao artigo 280 da LXS, acordo:</p>
    <p>Citar de comparecencia as partes e o Fondo de Garantía Salarial coas advertencias legais e facéndolles saber que deben asistir cos medios de proba de que tenten valerse, e fixo o próximo día 13 de febreiro de 2019 ás 10.50 horas para a celebración da comparecencia.</p>
    <p>De non asistir o traballador ou persoa que o represente se lle terá por desistido/s na súa solicitude; se non o fixese o empresario ou o seu representante celebrarase o acto sen a súa presenza. </p>
    <p>Así mesmo, acordo a citación do demandado por medio de edictos.</p>
    <p>En canto á probas solicitadas polo executante, e sen prexuízo da súa admisión no acto da comparecencia por SSª, acórdase:</p>
    <p>En canto á documental, requirir a Gestió Illahotels, S.L., co fin de que achega no acto da comparecencia, comunicación escrita dirixida ao traballador na que se indique data de reincorporación.</p>
    <p>En canto ao interrogatorio de parte, citar o representante legal de Gestió Illahotels, S.L., a fin de que o día e hora arriba sinalados, comparezan na Sala de Audiencia deste xulgado, a fin de ser interrogado, baixo o apercibimiento de que se non o verifica, nin alega xusta causa que llo impida, poderá ser tido por confeso. </p>
    <p>Notifíquese ás partes e a Gestió Illahotels, S.L. por medio de edictos no DOG, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados, e no seu caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin fornecerán plenos efectos e as notificacións neles tentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición que hai que interpoñer ante quen dita esta resolución, no prazo de tres días hábiles seguintes á súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución recorrida.</p>
    <p>A letrada da Administración de xustiza».</p>
    <p>Advírtese ao destinatario que as seguintes comunicación se farán fixando copia da resolución ou da cédula no taboleiro de anuncios da oficina xudicial e para a comparecencia sinalada, fanse as seguintes prevencións:</p>
    <p>1º. A incomparecencia do executado, debidamente citado, non impedirá a celebración da comparecencia.</p>
    <p>2º. Debe asistir á comparecencia con todos os medios de proba de que tente valerse (artigo 82.3 da LXS), e, no caso de que se admita a proba de interrogatorio, solicitada pola outra parte, deberá comparecer e contestar o interrogatorio ou, en caso contrario, poderán considerase recoñecidos como certos os feitos a que se refiren as preguntas, sempre que o interrogado houber intervido neles persoalmente e a súa fixación como certos resúltelle prexudicial en todo ou en parte. </p>
    <p>Conforme dispón o artigo 91.3 da LXS, o interrogatorio das persoas xurídicas practicarase con quen legalmente as representen e teñan facultades para responder a tal interrogatorio.</p>
    <p>Se o representante en xuízo non interviñese nos feitos deberá achegar a xuízo á persoa coñecedora directa destes. Con tal fin, a parte interesada poderá propoñer a persoa que deba someterse ao interrogatorio xustificando debidamente a necesidade de tal interrogatorio persoal. </p>
    <p>3º. Debe comunicar a esta oficina xudicial un domicilio para a práctica de actos de comunicación e calquera cambio de domicilio que se produza durante a substanciación deste proceso, cos apercibimientos do artigo 53.2 da LXS (artigo 155.5 parágrafo 1º da LAC) facéndolle saber que, en aplicación de tal mandato, no primeiro escrito ou comparecencia ante o órgano xudicial, as partes ou interesados, e se é o caso, os profesionais designados, sinalarán un domicilio e datos completos para a práctica de actos de comunicación.</p>
    <p>O domicilio e os datos de localización facilitados con tal fin fornecerán plenos efectos e as notificacións neles tentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados, así mesmo deberán comunicar os cambios relativos ao seu número de teléfono, fax, dirección electrónica ou similares, sempre que estes últimos estean a ser utilizados como instrumentos de comunicación co tribunal.</p>
    <p>4º. Tamén deberá comunicar, e antes da súa celebración, a existencia dalgunha causa legal que xustificase a suspensión da comparecencia.</p>
    <p>E para que sirva de notificación e citación a Gestió Illahotels, S.L., expido o presente edicto.</p>
    <p>Santiago de Compostela, 7 de xaneiro de 2019</p>
    <footer><p>A letrada da Administración de xustiza</p></footer>

