---
date: '2019-03-08'
id: G2411-180219-0003
page: 13297
number: 48
agency: Xulgado do Social número 2 de Santiago de Compostela
section: V. Administración de xustiza.
title: EDICTO (PO 884/2017).
range: Edicto
url: >-
  https://www.xunta.gal/dog/Publicados/2019/20190308/AnuncioG2411-180219-0003_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 884/2017 deste xulgado do social, seguido por instancia de Gustavo Fungueiriño Cebreiro, Marcelino Somoza Gey e Santiago Fungueiriño Ordóñez contra Nogasa Servicios y Obras, S.A., Escribanos de Gordon, S.L.U. e o Fondo de Garantía Salarial, sobre procedemento ordinario, en reclamación de cantidade, ditouse a seguinte resolución:</p>
    <p>«Sentenza.</p>
    <p>Santiago de Compostela, 14 de febreiro de 2019</p>
    <p>Vistos por Carolina Nores Díaz, maxistrada xuíza do Xulgado do Social número 2 de Santiago de Compostela e o seu partido, os presentes autos de xuízo 884/2017, seguidos por instancia de Gustavo Fungueiriño Cebreiro, Marcelino Somoza Gey e Santiago Fungueiriño Ordóñez, asistidos polo letrado Sr. Castro Martínez, contra as entidades Nogasa Servicios y Obras, S.A., Escribanos de Gordon, S.L.U. e o Fogasa, que non comparecen a pesar de estaren debidamente citados, sobre reclamación de cantidade, dítase a presente resolución con base nos seguintes feitos.</p>
    <p>Decido que debo estimar a demanda presentada por instancia de Gustavo Fungueiriño Cebreiro, Marcelino Somoza Gey e Santiago Fungueiriño Ordóñez contra as entidades Nogasa Servicios y Obras, S.A., Escribanos de Gordon, S.L.U. e o Fogasa, que non comparecen a pesar de estaren debidamente citados, sobre reclamación de cantidade, e debo condenar as entidades demandadas solidariamente ao aboamento a cada un dos demandantes da cantidade de 845,73 euros como cantidades debidas, máis os xuros previstos no artigo 29.3 do ET sobre a devandita cantidade, devindicados desde a data de presentación da papeleta de conciliación (STS do 17 de xuño de 2014) ata a presente resolución e os do artigo 576 da LAC a partir da presente resolución.</p>
    <p>Imponse a cantidade de 200 euros en concepto de honorarios.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución, facéndolles saber que fronte a ela non cabe interpoñer recurso de suplicación».</p>
    <p>E para que sirva de notificación en legal forma a Nogasa Servicios y Obras, S.A. e Escribanos de Gordon, S.L.U., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese ás destinatarias que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 18 de febreiro de 2019</p>
    <footer><p>A letrada da Administración de xustiza</p></footer>

