---
date: '2019-03-08'
id: G0023-180219-0001
page: 13288
number: 48
agency: Xulgado do Social número 4 de Pontevedra
section: V. Administración de xustiza.
title: EDICTO de notificación (400/2016).
range: Edicto
url: >-
  https://www.xunta.gal/dog/Publicados/2019/20190308/AnuncioG0023-180219-0001_gl.html
---
<p>Blanca Susana Janeiro Amela, letrada da Administración de xustiza do Xulgado do Social número 4 de Pontevedra, fai saber que no procedemento ordinario 400/2016 deste xulgado do social, seguido por instancia de Rafael Gómez Ferreiros contra a empresa Montajes Cermes, S.L.6, Canalizaciones de Telecomunicaciones y Saneamientos, S.L., Fondo de Garantía Salarial, Sercoes Obra Civil, S.L.U. e César Martínez Gómez, sobre ordinario, se ditou a seguinte resolución, cuxa parte dispositiva se xunta:</p>
    <p>«Decreto.</p>
    <p>Letrada da Administración de xustiza, Blanca Susana Janeiro Amela.</p>
    <p>Pontevedra, 18 de febreiro de 2019.</p>
    <p>Antecedentes de feito.</p>
    <p>Primeiro. Con data do 29.7.2016 tivo entrada neste órgano xudicial demanda presentada por Rafael Gómez Ferreiros contra Montajes Cermes, S.L., Canalizaciones de Telecomunicaciones y Saneamientos, S.L., Fondo de Garantía Salarial, Sercoes Obra Civil, S.L.U. e César Martínez Gómez, que deu lugar á incoación do procedemento ordinario 400/2016.</p>
    <p>Segundo. Que a parte demandante presentou escrito en que desistiu da demanda. </p>
    <p>Fundamentos de dereito.</p>
    <p>Único. Declarada polo demandante a súa vontade de abandonar o procedemento iniciado por el, e ao non se opor a parte demandada a tal desistencia, de conformidade co establecido no artigo 20.3 da LAC, procede sobreser as actuacións. </p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo: </p>
    <p>Declarar que a parte demandante desistiu da súa demanda, sobreser as presentes actuacións e arquivar os autos. </p>
    <p>Incorpórese o orixinal ao libro de decretos e déixese certificación del no procedemento correspondente.</p>
    <p>Notifíquese ás partes e fágaselles saber que, en aplicación do mandato contido no artigo 53.2 da Lei reguladora da xurisdición social, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Poderase interpor recurso directo de revisión ante quen dita esta resolución, mediante escrito que deberá expresar a infracción cometida a xuízo do recorrente, no prazo dos tres días hábiles seguintes ao da súa notificación (artigo 188.2 da LXS). </p>
    <p>O recorrente que non teña a condición de traballador ou beneficiario do réxime público da Seguridade Social deberá facer un depósito para recorrer de 25 euros na conta nº 5081/0000/ do Banco Santander, S.A., e consignar no campo concepto a indicación recurso, seguida do código “31 Social-Revisión”. Se o ingreso se fai mediante transferencia bancaria, deberá incluír tras a conta referida, separados por un espazo coa indicación “recurso” seguida do código “31 Social-Revisión”. Se efectúa diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A letrada da Administración de xustiza».</p>
    <p>E para que sirva de notificación en legal forma a Montajes Cermes, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese á destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Pontevedra, 18 de febreiro de 2019</p>
    <footer><p>A letrada da Administración de xustiza</p></footer>

