---
date: '2019-07-16'
id: G0427-040719-0002
page: 33396
number: 134
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 27 de xuño de 2019, da Secretaría Xeral Técnica da Consellería
  do Mar, pola que se acorda a remisión do expediente administrativo
  correspondente ao recurso contencioso-administrativo procedemento ordinario
  4112/2019 á Sala do Contencioso-Administrativo do Tribunal Superior de Xustiza
  de Galicia (Sección Segunda).
range: Resolución
url: >-
  https://www.xunta.gal/dog/Publicados/2019/20190716/AnuncioG0427-040719-0002_gl.html
---
<p>A Secretaría Xeral Técnica da Consellería do Mar recibiu un oficio da Sala do Contencioso-Administrativo do Tribunal Superior de Xustiza de Galicia (Sección Segunda) polo que solicita o expediente administrativo relativo ao recurso contencioso-administrativo procedemento ordinario 4112/2019, interposto pola Federación de Asociaciones de Mejilloneros Arosa y Norte e Asmecruz, Sociedad Cooperativa Gallega contra a Orde do 20 de marzo de 2019 pola que se aproba o Regulamento da denominación de orixe protexida Mexillón de Galicia-Mejillón de Galicia e o seu Consello Regulador.</p>
    <p>En consecuencia, acórdase, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo, o que se notifica para xeral coñecemento de todas as persoas interesadas para que poidan comparecer como parte nos autos ante a referida sala no prazo de nove (9) días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 27 de xuño de 2019</p>
    <footer><p>María Isabel Concheiro Rodríguez-Segade<br>Secretaria xeral técnica da Consellería do Mar</p></footer>

