---
date: '2019-07-16'
id: G0425-080719-0005
page: 33274
number: 134
agency: Consellería de Política Social
section: III. Outras disposicións.
title: >-
  RESOLUCIÓN do 4 de xullo de 2019, da Dirección Xeral de Xuventude,
  Participación e Voluntariado, pola que se publica a Resolución do 1 de xullo
  de 2019, relativa á primeira adxudicación, en fase de resultas, do uso de
  instalacións xuvenís ao abeiro da Orde do 8 de abril de 2019 pola que se
  regula o uso de instalacións xuvenís dependentes desta consellería en réxime
  de oferta concertada durante a Campaña de verán 2019.
range: Resolución
url: >-
  https://www.xunta.gal/dog/Publicados/2019/20190716/AnuncioG0425-080719-0005_gl.html
---
<p>Mediante a Orde do 8 de abril de 2019 (DOG nº 76, do 22 de abril) establecéronse as bases reguladoras e convocouse o procedemento para adxudicar o uso de instalacións xuvenís dependentes da Consellería de Política Social en réxime de oferta concertada durante a Campaña de verán 2019, nos termos establecidos na orde e coa distribución de prazas recollida no anexo I desta.</p>
    <p>De conformidade co disposto no artigo 8.4 da orde de convocatoria, o órgano competente para resolver é a Dirección Xeral de Xuventude, Participación e Voluntariado, por delegación da persoa titular da Consellería de Política Social.</p>
    <p>Así mesmo, o artigo 9 da citada orde establece que se publicarán no <em>Diario Oficial de Galicia</em> (DOG), de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento. Esta publicación producirá os efectos de notificación.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 1 de xullo de 2019, ditada no procedemento BS304A, relativa á primeira adxudicación, en fase de resultas, do uso de instalacións xuvenís ao abeiro da Orde do 8 de abril de 2019 pola que se regula o uso de instalacións xuvenís dependentes da Consellería de Política Social en réxime de oferta concertada durante a Campaña de verán 2019.</p>
    <p>Segundo. Comunicar que a Resolución do 1 de xullo de 2019 que finaliza este procedemento esgota a vía administrativa e contra ela pode interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses contados a partir do día seguinte ao da súa notificación a través desta publicación no <em>Diario Oficial de Galicia</em>. </p>
    <p>Non obstante, poderá interpoñerse potestativamente recurso de reposición, ante o mesmo órgano que a ditou, no prazo dun mes contado a partir do día seguinte ao da súa notificación a través desta publicación no <em>Diario Oficial de Galicia</em>, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 4 de xullo de 2019</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h3>Resolución do 1 de xullo de 2019, ditada no procedemento BS304A, relativa á primeira adxudicación, en fase de resultas, do uso de instalacións xuvenís ao abeiro da Orde do 8 de abril de 2019 pola que se regula o uso de instalacións xuvenís dependentes da Consellería de Política Social en réxime de oferta concertada durante a Campaña de verán 2019</h3>
    <p>Mediante a Orde do 8 de abril de 2019 (DOG nº 76, do 22 de abril) establecéronse as bases reguladoras e convocouse o procedemento para adxudicar o uso de instalacións xuvenís dependentes da Consellería de Política Social en réxime de oferta concertada durante a Campaña de verán 2019, nos termos establecidos na orde e coa distribución de prazas recollida no anexo I desta.</p>
    <p>O día 22 de maio de 2019 a directora xeral de Xuventude, Participación e Voluntariado ditou a resolución de adxudicación do uso de instalacións xuvenís ao abeiro da Orde do 8 de abril de 2019, e o día 29 de maio de 2019 publicouse no DOG a Resolución do 23 de maio de 2019 da Dirección Xeral de Xuventude, Participación e Voluntariado, pola que se publica a citada Resolución do 22 de maio de 2019.</p>
    <p>O artigo 11 da orde de convocatoria prevé que no caso de que unha vez adxudicadas as prazas conforme os artigos precedentes queden prazas sobrantes, estas poranse á disposición de calquera entidade ou grupo interesado que cumpra os requisitos do artigo 3, mediante a apertura dun novo período de solicitudes en fase de resultas.</p>
    <p>As prazas dispoñibles nesta fase de resultas publícanse na páxina web de xuventude (http://xuventude.xunta.es/).</p>
    <p>O punto 2 do citado artigo 11 sinala que, unha vez publicadas as prazas dispoñibles, as entidades e grupos interesados remitirán a súa solicitude de prazas mediante un correo electrónico, no enderezo ofertaconcertada.benestar@xunta.gal, cunha antelación mínima de 7 días hábiles á data de inicio da estadía que se solicita. </p>
    <p>As entidades e os grupos que remitisen o anexo de solicitude no prazo do artigo 4 e non resultasen adxudicatarias, por aplicación dos criterios recollidos no artigo 7, terán prioridade respecto doutras entidades e grupos solicitantes que as demanden por primeira vez nesta fase de resultas. Disporán da prioridade sinalada durante un prazo de 10 días hábiles contado a partir da publicación das prazas de resultas na páxina web. </p>
    <p>Así mesmo, o punto 3 establece que a adxudicación das prazas de resultas realizarase por orde de recepción de solicitudes, sen prexuízo da prioridade sinalada no parágrafo anterior. Para estes efectos, a adxudicación de prazas entre as entidades e grupos solicitantes con prioridade realizarase, así mesmo, por orde de recepción de solicitudes no prazo de 10 días hábiles sinalado.</p>
    <p>Examinadas as solicitudes recibidas desde a publicación das prazas dispoñibles en fase de resultas ata o día de hoxe e unha vez aplicado o criterio de prioridade sinalado, atendendo á orde de recepción de solicitudes, procede ditar esta primeira resolución de adxudicación de prazas en fase de resultas, do uso de instalacións xuvenís ao abeiro da Orde do 8 de abril de 2019 pola que se regula o uso de instalacións xuvenís dependentes da Consellería de Política Social en réxime de oferta concertada durante a Campaña de verán 2019.</p>
    <p>Esta Dirección Xeral de Xuventude, Participación e Voluntariado é competente para resolver, por delegación da conselleira de Política Social, segundo o disposto no artigo 8.4 da orde de convocatoria.</p>
    <p>Con base no exposto,</p>
    <h2>RESOLVO:</h2>
    <p>Primeiro. Adxudicar, en fase de resultas, o uso das instalacións xuvenís en réxime de oferta concertada durante a Campaña de Verán 2019 ás entidades relacionadas no anexo I, nos termos que se expoñen na devandita relación.</p>
    <p>Segundo. As entidades adxudicatarias deberán cumprir as obrigas previstas nos artigos 12, 13 e 14 da Orde do 8 de abril de 2019. </p>
    <p>A documentación indicada nos citados artigos deberán presentala no Servizo de Xuventude e Voluntariado da Xefatura Territorial da Consellería de Política Social correspondente á provincia en que estea a instalación adxudicada, conforme o sinalado nos artigos 12 e 13 da orde.</p>
    <p>Se, transcorridos os prazos que se indican nos citados artigos, non se cumpren as obrigas correspondentes, declararase, mediante a oportuna resolución, o incumprimento das condicións da resolución de adxudicación e as prazas adxudicadas quedarán á disposición dos/as demais solicitantes. </p>
    <p>Terceiro. A presente resolución esgota a vía administrativa e contra ela pode interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses contados a partir do día seguinte ao da súa notificación. </p>
    <p>Non obstante, poderá interpoñerse potestativamente recurso de reposición, ante o mesmo órgano que a ditou, no prazo dun mes contado a partir do día seguinte ao da súa notificación, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Cuarto. A publicación desta resolución producirá os efectos de notificación, nos termos establecidos no artigo 9 da Orde do 8 de abril de 2019 e no artigo 45 da da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 1 de xullo de 2019. A conselleira de Política Social. P.D. (Orde do 8.4.2019). Cristina Pichel Toimil. Directora xeral de Xuventude, Participación e Voluntariado.</p>
    <h2>ANEXO I</h2>
    <h3>Entidades adxudicatarias en fase de resultas</h3>
    <table>
     <thead>
      <tr>
       <td>Expediente</td>
       <td>Entidade adxudicataria</td>
       <td>Localidade</td>
       <td>Instalación adxudicada</td>
       <td>Datas</td>
       <td>Prazas</td>
      </tr>
     </thead>
     <tbody>
      <tr>
       <td>2019/16</td>
       <td>Concello de Marín</td>
       <td>Marín</td>
       <td>Campamento xuvenil A Devesa</td>
       <td>2-11/08</td>
       <td>30</td>
      </tr>
      <tr>
       <td>2019/17</td>
       <td>Concello de Marín</td>
       <td>Marín</td>
       <td>Campamento xuvenil Illa de Ons</td>
       <td>11-18/08</td>
       <td>30</td>
      </tr>
      <tr>
       <td>2019/18</td>
       <td>Concello de Santa Comba</td>
       <td>Santa Comba</td>
       <td>Campamento xuvenil Virxe de Loreto</td>
       <td>13-20/08</td>
       <td>30</td>
      </tr>
      <tr>
       <td>2019/19</td>
       <td>Concello de Lalín</td>
       <td>Lalín</td>
       <td>Campamento xuvenil A Devesa</td>
       <td>16-21/08</td>
       <td>40</td>
      </tr>
      <tr>
       <td>2019/20</td>
       <td>Concello de Lalín</td>
       <td>Lalín</td>
       <td>Campamento xuvenil A Devesa</td>
       <td>22-27/08</td>
       <td>30</td>
      </tr>
     </tbody>
    </table>

