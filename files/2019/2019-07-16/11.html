---
date: '2019-07-16'
id: G2018-040719-0001
page: 33350
number: 134
agency: Universidade de Santiago de Compostela
section: III. Outras disposicións.
title: >-
  RESOLUCIÓN do 4 de xullo de 2019 pola que se ordena a publicación da
  modificación do Regulamento polo que se implantan medios electrónicos que
  facilitan o acceso dos cidadáns aos servizos públicos e se crean a sede
  electrónica, o Rexistro Electrónico e o taboleiro de anuncios, aprobada no
  Consello de Goberno do 21 de xuño de 2019.
range: Resolución
url: >-
  https://www.xunta.gal/dog/Publicados/2019/20190716/AnuncioG2018-040719-0001_gl.html
---
<p>Exposición de motivos.</p>
    <p>O Consello de Goberno da USC, na súa sesión do 21 de xuño de 2019, acordou modificar o Regulamento polo que se implantan medios electrónicos que facilitan o acceso dos cidadáns aos servizos públicos da Universidade de Santiago de Compostela (USC) e se crean a sede electrónica, o Rexistro Electrónico e o taboleiro de anuncios.</p>
    <p>Por isto, esta reitoría</p>
    <h2>resolve:</h2>
    <p>Publicar no <em>Diario Oficial de Galicia</em> a modificación do Regulamento polo que se implantan medios electrónicos que facilitan o acceso dos cidadáns aos servizos públicos da Universidade de Santiago de Compostela (USC) e se crean a sede electrónica, o Rexistro Electrónico e o taboleiro de anuncios da USC, aprobada no Consello de Goberno do 21 de xuño de 2019, nos termos do anexo desta resolución.</p>
    <p>Santiago de Compostela, 4 de xullo de 2019</p>
    <footer><p>Antonio López Díaz<br>Reitor da Universidade de Santiago de Compostela</p></footer>
    <h2>Anexo</h2>
    <h2>Modificación do Regulamento polo que se implantan medios electrónicos<br>que facilitan o acceso dos cidadáns aos servizos públicos da Universidade de Santiago de Compostela (USC) e se crean a sede electrónica, o Rexistro Electrónico e o taboleiro de anuncios</h2>
    <p>Preámbulo.</p>
    <p>A programación plurianual, aprobada polo Consello de Goberno do 28 de maio de 2019, inclúe no seu eixe 3 Poñerse ao servizo da sociedade, a liña de actuación 3.2. Potenciar o uso da lingua galega en todos os ámbitos. Neste marco defínese a acción 3.2.5 do seguinte xeito: «Fomento do coñecemento, uso e prestixio da lingua galega na sociedade. (...). Posta en marcha, entre outros programas, do proxecto Esenciais e desenvolvemento do .gal».</p>
    <p>Para dar cumprimento ao previsto na referida programación plurianual, cómpre ampliar a dirección da sede electrónica da Universidade de Santiago de Compostela fixada no Regulamento polo que se implantan medios electrónicos que facilitan o acceso dos cidadáns aos servizos públicos da Universidade de Santiago de Compostela (USC) e se crean a sede electrónica, o Rexistro Electrónico e o taboleiro de anuncios, aprobado no Consello de Goberno do 29 de xaneiro de 2013, incorporando o dominio .gal.</p>
    <p>Por todo o anterior, o Consello de Goberno da Universidade de Santiago de Compostela acordou, con data do 21 de xuño de 2019:</p>
    <p>Primeiro. Modificar o artigo 9 do Regulamento polo que se implantan medios electrónicos que facilitan o acceso dos cidadáns aos servizos públicos da Universidade de Santiago de Compostela (USC) e se crean a sede electrónica, o Rexistro Electrónico e o taboleiro de anuncios, e a súa redacción queda como segue:</p>
    <p>Artigo 9. Enderezo electrónico da sede</p>
    <p>O enderezo electrónico de referencia da sede será</p>
    <p>https://sede.usc.gal ou https://sede.usc.es</p>
    <p>Segundo. Modificar o artigo 3 do anexo I Regulamento do Rexistro Electrónico da Universidade de Santiago de Compostela, que queda coa seguinte redacción:</p>
    <p>Artigo 3. Acceso ao Rexistro Electrónico</p>
    <p>O Rexistro Electrónico estará accesible a través do enderezo</p>
    <p>https://sede.usc.gal ou https://sede.usc.es</p>
    <p>Terceiro. Esta modificación entrará en vigor na data da súa publicación no <em>Diario Oficial de Galicia</em>.</p>

