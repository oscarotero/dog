---
date: '2019-07-03'
id: G0534-260619-0001
page: 31249
number: 125
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 20 de xuño de 2019, da Dirección Xeral de Educación, Formación
  Profesional e Innovación Educativa, pola que se modifica a Resolución do 5 de
  marzo de 2019 pola que se fai pública a composición das comisións de
  avaliación que actuarán no proceso de acreditación de competencias convocado
  pola Resolución do 4 de decembro de 2018.
range: Resolución
url: >-
  https://www.xunta.gal/dog/Publicados/2019/20190703/AnuncioG0534-260619-0001_gl.html
---
<p> Mediante a Resolución do 4 de decembro de 2018 (DOG do 14 de decembro) foi convocado o proceso de acreditación de competencias profesionais adquiridas a través da experiencia laboral, para determinadas unidades de competencia do Catálogo nacional de cualificacións profesionais. </p>
    <p>O artigo 16 da devandita resolución, no seu punto 1, fai referencia aos requisitos, formación e habilitación das persoas que poderán actuar como asesores e avaliadores, e no seu punto 2, á composición das comisións de avaliación, dicindo que estará constituída polo menos por cinco membros, dos que un debe ocupar a presidencia, outro desempeñará o cargo de secretario ou secretaria, e os tres restantes serán vogais. A mesma orde, no artigo 15 establece que a Dirección Xeral de Educación, Formación Profesional e Innovación Educativa nomeará as comisións de avaliación necesarias para levar a cabo a convocatoria.</p>
    <p>Mediante a Resolución do 5 de marzo de 2019 (DOG do 13 de marzo), tramitada pola Dirección Xeral de Educación, Formación Profesional e Innovación Educativa, fíxose pública a composición das comisións de avaliación que actuarán no proceso de acreditación de competencias convocado pola Resolución do 4 de decembro de 2018.</p>
    <p>Determinadas circunstancias sobrevidas de índole persoal determinan a modificación da composición de tres comisións de avaliación, polo que esta dirección xeral </p>
    <h2>DISPÓN:</h2>
    <p>Nomear a María Soledad González López con DNI 3*25*2*8B como vogal da comisión de avaliación do CS Guía, información e asistencia turísticas con sede no CIFP A Farixa en substitución de María del Pilar Lorenzo Díaz con DNI 3*66*7*7C.</p>
    <p>Nomear a María Soledad González López con DNI 3*25*2*8B como vogal da comisión de avaliación do CS Axencias de viaxes e xestión de eventos con sede no CIFP A Farixa en substitución de María del Pilar Lorenzo Díaz con DNI 3*66*7*7C.</p>
    <p>Santiago de Compostela, 20 de xuño de 2019</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>

