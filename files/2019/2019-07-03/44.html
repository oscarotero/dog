---
date: '2019-07-03'
id: G0426-190619-0005
page: 31349
number: 125
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 19 de xuño de 2019, da Xefatura Territorial de Ourense, polo que se
  anuncia a toma de posesión provisional dos predios de substitución na zona de
  concentración parcelaria de San Pedro das Maus (Vilar de Barrio-Ourense).
range: Anuncio
url: >-
  https://www.xunta.gal/dog/Publicados/2019/20190703/AnuncioG0426-190619-0005_gl.html
---
<p>En cumprimento do disposto polo artigo 37 da Lei 4/2015, do 17 de xuño, de mellora da estrutura territorial agraria de Galicia, a Dirección Xeral de Desenvolvemento Rural resolveu con data 10 de xuño de 2019, poñer á disposición as leiras para a toma de posesión provisional dos predios resultantes do proceso de reestruturación parcelaria da zona de San Pedro das Maus (Melón-Vilar de Barrio-Ourense).</p>
    <p>A data para a toma de posesión dos novos predios é o 15 de xullo de 2019. No caso de que existan colleitas pendentes de recoller nas parcelas antigas de labradío ou arboredo que se pretenda retirar en parcelas que non estean clasificadas como monte alto, poderán ser retiradas antes do 1 de decembro de 2019.</p>
    <p>Para o caso de que se pretenda retirar arboredo, deberá contarse co preceptivo permiso do Servizo de Montes, o aproveitamento xestionarase con suxeición ao establecido no Decreto 50/2014, do 10 de abril e na Orde do 20 de abril de 2018 que modifica os seus anexos II, III e VI.</p>
    <p>No prazo de dous meses contados a partir do seguinte á data establecida para a posta á disposición dos predios, poderá reclamar por defecto de superficie nos predios a vostede atribuídos, xuntando unha medición pericial asinada por técnico competente, sobre diferenzas de superficie superiores ás marxes de tolerancia admitidas, conforme o disposto no antedito artigo 37. As persoas propietarias das parcelas de achega deben permitir aos titulares dos novos predios o acceso a eles para proceder á medición destes, no caso de ser necesario.</p>
    <p>Debe terse en conta que:</p>
    <p>1. A falta de superficie dun predio non será compensada cando exista exceso de superficie no conxunto dos predios atribuídos ao mesmo propietario, e esta sexa suficiente para compensar en valor de puntuación o conxunto das atribucións.</p>
    <p>2. Non se admitirá reclamación no caso de que o predio obxecto dela coincida exactamente, na súa delimitación cartográfica, coa parcela achegada polo mesmo titular.</p>
    <p>3. Impedir ou obstaculizar a toma de posesión é considerado unha infracción moi grave (artigo 90 da Lei 4/2015) sancionada con multa de 1.501 a 6.000 euros.</p>
    <p>4. Sen prexuízo do indicado no punto anterior, a toma de posesión poderá darse, logo de apercibimento, mediante compulsión directa sobre as persoas que a impidan.</p>
    <p>5. Os planos do acordo, o número dos marcos e as súas coordenadas están accesibles na internet na páxina web da Consellería do Medio Rural no enderezo:</p>
    <p>https://ovmediorural.xunta.gal/gl/consultas-publicas/concentracions-parcelarias-publicacions </p>
    <p>Ourense, 19 de xuño de 2019</p>
    <footer><p>Yago Borrajo Sánchez<br>Xefe territorial de Ourense</p></footer>

