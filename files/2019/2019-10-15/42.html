---
date: '2019-10-15'
id: L130-250919-0002
page: 45454
number: 196
agency: Concello da Coruña
section: VI. Anuncios. b) Administración local.
title: >-
  ANUNCIO sobre a aprobación inicial do estudo de detalle de ordenación de
  volumes e condicións da edificación da parcela dotacional pública QG-41. Xuño
  2019. Matadoiro municipal (expediente 631/2018/136).
range: Anuncio
url: >-
  https://www.xunta.gal/dog/Publicados/2019/20191015/AnuncioL130-250919-0002_gl.html
---
<p>A Xunta de Goberno Local, na sesión que tivo lugar o 3 de setembro de 2019, acordou aprobar inicialmente o documento do estudo de detalle para a reordenación de volumes e condicións da edificación dunha parcela dotacional pública QG-41. Xuño 2019 (matadoiro municipal) promovido por Carniceros de A Coruña, S.A. e presentado o 4 de xullo de 2019.</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e artigos 194.2 e 207 do seu regulamento, o expediente sométese a información pública polo prazo dun mes, contado desde o día seguinte ao da última das publicacións deste anuncio no <em>Diario Oficial de Galicia</em> ou nun dos xornais de maior difusión na provincia, para que as persoas interesadas poidan consultalo e formular, de ser o caso, as alegacións que consideren oportunas. </p>
    <p>A consulta da documentación do estudo de detalle pódese realizar no Departamento de Planeamento da Área de Urbanismo, Vivenda, Infraestruturas e Mobilidade (praza Indalecio Prieto, 1-3), en horario laboral, de luns a venres, ou ben na sede electrónica do Concello ou no enderezo electrónico https://www.coruna.gal/urbanismo, no «Visor estado desarrollo PGOM 2013». </p>
    <p>A Coruña, 19 de setembro de 2019</p>
    <footer><p>A alcaldesa<br>P.D. (Decreto 3847/2019, do 27.6.2019)<br>María Hernández García<br>Directora da Área de Urbanismo</p></footer>

