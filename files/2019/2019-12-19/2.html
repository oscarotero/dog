---
date: '2019-12-19'
id: G0532-111219-0005
page: 53729
number: 241
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 10 de decembro de 2019 pola que se aproba definitivamente o Plan
  especial de protección, infraestruturas e dotacións do Consorcio Local dos
  Peares.
range: Orde
url: >-
  https://www.xunta.gal/dog/Publicados/2019/20191219/AnuncioG0532-111219-0005_gl.html
---
<p>I. Antecedentes.</p>
    <p>1. Polo Decreto 178/1999, do 27 de maio, da Consellería de Xustiza, Interior e Relacións Laborais, foi aprobada a constitución e os estatutos do Consorcio Local dos Peares (DOG núm. 116, de 18 de xuño), que foi modificado posteriormente polo Decreto 242/2004, do 30 de setembro, e polo Decreto 163/2016, do 17 de novembro.</p>
    <p>O Consorcio Local dos Peares constituíuse como fórmula de colaboración e cooperación entre a Xunta de Galicia, as deputacións provinciais de Lugo e Ourense, os municipios de Pantón e Carballedo da provincia de Lugo, e o da Peroxa e Nogueira de Ramuín da provincia de Ourense.</p>
    <p>Consonte o disposto no artigo 1.3 dos estatutos do Consorcio Local dos Peares, «o Consorcio adscríbese á Xunta de Galicia, de conformidade co previsto na disposición adicional vixésima da Lei 30/1992, do 26 de novembro, de réxime xurídico das administracións públicas e do procedemento administrativo común, de acordo coa disposición derradeira segunda da Lei 27/2013, do 27 de decembro, de racionalización e sustentabilidade da Administración local». </p>
    <p>Entre os fins do Consorcio figura a delimitación do territorio do ámbito de actuación do consorcio coa figura de planeamento urbanístico que, no seu momento, se considere máis axeitada.</p>
    <p>2. Ese Consorcio Local dos Peares redactou un plan especial de protección, infraestruturas e dotacións cuxo documento de información urbanística e avance foi presentado na Xunta de Galicia en outubro de 2004. Posteriormente, en decembro de 2006, entregouse un documento para aprobación inicial, pero a dita aprobación non se chegou a realizar.</p>
    <p>3. Os obxectivos deste plan especial de protección, infraestruturas e dotacións eran os seguintes:</p>
    <p>– Establecer unha nova delimitación do ámbito acorde coa lexislación vixente.</p>
    <p>– Definir as áreas de protección do solo e as zonas de crecemento que manteñan as características paisaxísticas e propor o punto de localización dunha nova ponte sobre o río Miño.</p>
    <p>– Prever proxectos de urbanización das vías de conexión dos núcleos e nos propios núcleos.</p>
    <p>– Prever e recuperar dotacións e equipamentos.</p>
    <p>4. Coa entrada en vigor da actual Lei 2/2016, do 10 de febreiro, do solo de Galicia, foi necesaria a adaptación do documento inicial ao novo marco legal.</p>
    <p>Con data do 21 de novembro de 2016 presentouse no Rexistro Xeral da Xunta de Galicia un documento inicial estratéxico e borrador do Plan especial de protección, infraestruturas e dotacións do Consorcio Local dos Peares, redactado por Iago Seara Morales e Jorge Rodríguez Álvarez.</p>
    <p>5. A conselleira de Medio Ambiente e Ordenación do Territorio, con data do 16.3.2017, resolvera declarar a procedencia e iniciar a tramitación do Plan especial de protección, infraestruturas e dotacións do Consorcio Local dos Peares, consonte o disposto no artigo 77.1 da Lei 2/2016, do 10 de febreiro, do solo de Galicia.</p>
    <p>6. A conselleira de Medio Ambiente e Ordenación do Territorio con data 20.3.2017, resolvera: </p>
    <p>«Primeiro. Determinar que o ámbito do Plan especial de protección, infraestruturas e dotacións do Consorcio Local dos Peares se corresponde co ámbito territorial do Consorcio Local dos Peares, consonte o Decreto 178/1999, do 27 de maio. </p>
    <p>Segundo. Determinar que a formulación e tramitación do Plan especial de protección, infraestruturas e dotacións do Consorcio Local dos Peares corresponde á Dirección Xeral de Ordenación do Territorio e Urbanismo, consonte o disposto no artigo 77.2 da Lei 2/2016, do 10 de febreiro, no capítulo V do título II da mesma lei e segundo o procedemento sinalado na presente resolución».</p>
    <p>7. Con data do 20.6.2017 a Dirección Xeral de Calidade Ambiental e Cambio Climático resolve non someter ao procedemento de avaliación ambiental estratéxica ordinaria o Plan especial de protección, infraestruturas e dotacións do Consorcio Local dos Peares.</p>
    <p>8. Con data do 30.4.2018, presentouse no Rexistro Xeral da Xunta de Galicia o documento do Plan especial de protección, infraestruturas e dotacións do Consorcio Local dos Peares (aprobación inicial) redactado por Iago Seara Morales e Jorge Rodríguez Álvarez.</p>
    <p>9. Con data do 26.6.2018 e 7.8.2018 foi presentada no Rexistro Electrónico da Xunta de Galicia polo equipo redactor documentación complementaria do documento do Plan especial de protección, infraestruturas e dotacións do Consorcio Local dos Peares (aprobación inicial).</p>
    <p>10. A Dirección Xeral de Ordenación do Territorio e Urbanismo solicitou os informes preceptivos previos á aprobación inicial e constan emitidos no expediente os seguintes informes:</p>
    <p>1º. Informe do 22.5.2018 da Secretaría de Estado de Infraestruturas, Transporte e Vivenda, Secretaría Xeral de Infraestruturas.</p>
    <p>2º. Informe do 11.6.2018 da Confederación Hidrográfica do Miño-Sil. </p>
    <p>3º. Informe do 22.10.2018 da Dirección Xeral de Estradas.</p>
    <p>11. A Dirección Xeral de Ordenación do Territorio e Urbanismo solicitou informe dos servizos técnicos municipais dos concellos da Peroxa, Carballedo, Nogueira de Ramuín, Pantón e das empresas subministradoras e/ou distribuidoras sobre a suficiencia das infraestruturas e dos servizos existentes e previstos consonte o establecido nos artigos 185 e 162.g) do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia.</p>
    <p>12. Consta no expediente informe do 20.9.2018 do Concello de Nogueira de Ramuín, informe do 27.9.2018 do Concello da Peroxa e informe de UFD Distribución Electricidad, S.A. do 25.9.2018.</p>
    <p>13. Con data do 25.11.2018 a directora xeral de Ordenación do Territorio e Urbanismo aprobou inicialmente o Plan especial de protección, infraestruturas e dotacións do Consorcio Local dos Peares.</p>
    <p>14. Consta no expediente anuncio de aprobación inicial do Plan especial de protección, infraestruturas e dotacións do Consorcio Local dos Peares. que foi publicado no DOG núm. 226, do 27 de novembro de 2018, nos xornais <em>La Región</em>, <em>El Progreso</em> e <em>La Voz de Galicia </em>o 27.11.2018, para que no prazo de 2 meses calquera persoa puidese examinar o documento, en horario de oficina, nas dependencias da Dirección Xeral de Ordenación do Territorio e Urbanismo, sitas no Edificio Administrativo San Caetano, s/n, en Santiago de Compostela ou na páxina web da Consellería de Medio Ambiente, Territorio e Vivenda na ligazón https://cmatv.xunta.gal/informacion-publica-urbanismo e formular as alegacións, documentos e xustificacións que considerasen pertinentes.</p>
    <p>Practicouse a notificación individualizada aos titulares catastrais do ámbito do plan especial.</p>
    <p>Asemade, ao non ser posible a práctica das notificacións individualizadas a todos os titulares catastrais, consonte o disposto no artigo 44 da Lei 39/2015, do 1 de outubro, do procedemento administrativo común das administracións públicas, procedeuse á publicación no <em>Boletín Oficial del Estado</em>, núm. 13, do 15 de xaneiro de 2019. </p>
    <p>O documento de aprobación inicial do plan especial estivo á disposición do público nas dependencias da Dirección Xeral de Ordenación do Territorio e Urbanismo, sitas no Edificio Administrativo San Caetano, s/n, en Santiago de Compostela, na páxina web da Consellería de Medio Ambiente, Territorio e Vivenda na ligazón https://cmatv.xunta.gal/informacion-publica-urbanismo e no portal de transparencia da Xunta e Galicia desde o 27.11.2018 ata o 15.3.2019.</p>
    <p>Durante o período de exposición pública achegáronse as seguintes alegacións que constan no expediente:</p>
    <table>
     <thead>
      <tr>
       <td>Número de rexistro de entrada Xunta</td>
       <td>Data</td>
      </tr>
     </thead>
     <tbody>
      <tr>
       <td>RX 158899</td>
       <td>25.1.2019</td>
      </tr>
      <tr>
       <td>RX 144317</td>
       <td>23.1.2019</td>
      </tr>
      <tr>
       <td>RX 182702</td>
       <td>28.1.2019</td>
      </tr>
      <tr>
       <td>RX 207991</td>
       <td>31.1.2019</td>
      </tr>
      <tr>
       <td>RX 220483</td>
       <td>1.2.2019</td>
      </tr>
      <tr>
       <td>RX 290388</td>
       <td>11.2.2019</td>
      </tr>
      <tr>
       <td>RX 313574</td>
       <td>13.2.2019</td>
      </tr>
      <tr>
       <td>RX 383831</td>
       <td>21.2.2019</td>
      </tr>
      <tr>
       <td>RX 441484</td>
       <td>28.2.2019</td>
      </tr>
      <tr>
       <td>RX 437397</td>
       <td>28.2.2019</td>
      </tr>
      <tr>
       <td>RX 577928</td>
       <td>15.3.2019</td>
      </tr>
      <tr>
       <td>RX 577929</td>
       <td>15.3.2019</td>
      </tr>
      <tr>
       <td>RX 577311</td>
       <td>15.3.2019</td>
      </tr>
      <tr>
       <td>RX 577205</td>
       <td>15.3.2019</td>
      </tr>
      <tr>
       <td>RX 578002</td>
       <td>15.3.2019</td>
      </tr>
      <tr>
       <td>RX 578003</td>
       <td>15.3.2019</td>
      </tr>
      <tr>
       <td>RX 578004</td>
       <td>15.3.2019</td>
      </tr>
      <tr>
       <td>RX 578005</td>
       <td>15.3.2019</td>
      </tr>
      <tr>
       <td>RX 578006</td>
       <td>15.3.2019</td>
      </tr>
      <tr>
       <td>RX 578007</td>
       <td>15.3.2019</td>
      </tr>
      <tr>
       <td>RX 578008</td>
       <td>15.3.2019</td>
      </tr>
     </tbody>
    </table>
    <p>15. Na tramitación do devandito plan especial solicitáronse os informes sectoriais preceptivos e no expediente consta a emisión dos seguintes informes:</p>
    <p>– Informe do Servizo de Prevención e Control Integrados da Contaminación (Consellería de Medio Ambiente, Territorio e Vivenda) do 17.12.2018.</p>
    <p>– Informe da Delegación de Patrimonio y Urbanismo Noroeste do Administrador de Infraestructuras Ferroviarias (ADIF) do 31.12.2018.</p>
    <p>– Informe da Dirección Xeral de Emerxencias e Interior (Vicepresidencia e Consellería de Presidencia, Administracións Públicas e Xustiza) do 2.1.2019.</p>
    <p>– Informe da Dirección General de Telecomunicaciones y Tecnologías de la Información (Ministerio de Economía y Empresa) do 9.1.2019.</p>
    <p>– Informe da Secretaría Xeral e do Patrimonio (Consellería de Facenda) do 26.12.2018.</p>
    <p>– Informe da Subdirección Xeral de Patrimonio (Ministerio de Defensa) do 22.1.2019.</p>
    <p>– Informe da Dirección Xeral de Política Enerxética e Minas (Ministerio para a Transición Ecolóxica) do 11.2.2019.</p>
    <p>– Informe da Presidencia da Confederación Hidrográfica do Miño-Sil (Ministerio para a Transición Ecolóxica) do 22.2.2019.</p>
    <p>– Informe da Xefatura Territorial do Servizo de Montes (Consellería do Medio Rural) do 26.2.2019.</p>
    <p>– Informe da Dirección Xeral de Defensa do Monte (Consellería do Medio Rural) do 27.2.2019.</p>
    <p>– Informe da Sección do Patrimonio do Estado, Secretaría Xeral, Delegación de Economía e Facenda en Ourense (Ministerio de Facenda) do 16.4.2019.</p>
    <p>– Informe da Secretaría Xeral da Confederación Hidrográfica do Miño-Sil (Ministerio para a Transición Ecolóxica) do 22.1.2019.</p>
    <p>– Informe da Dirección Xeral de Patrimonio Cultural (Consellería de Cultura e Turismo) do 22.4.2019.</p>
    <p>– Informe da Axencia Galega de Infraestruturas (Consellería de Infraestruturas e Mobilidade) do 2.5.2019.</p>
    <p>16. Con data do 4.6.2019 ten entrada no Rexistro Electrónico da Xunta de Galicia o documento do Plan especial de protección, infraestruturas e dotacións do Consorcio Local dos Peares (aprobación provisional), redactado por Iago Seara Morales e Jorge Rodríguez Álvarez, de xuño de 2019.</p>
    <p>17. Con data do 12.6.2019 ten entrada no Rexistro Electrónico da Xunta de Galicia o documento de participación pública do Plan especial de protección, infraestruturas e dotacións do Consorcio Local dos Peares (aprobación provisional) redactado por Iago Seara Morales e Jorge Rodríguez Álvarez, do 12.6.2019.</p>
    <p>18. Así mesmo, consta informe técnico do 13.6.2019 e informe xurídico do 13.6.2019 desta dirección xeral.</p>
    <p>19. Con data do 26.6.2019 a directora xeral de Ordenación do Territorio e Urbanismo aprobou provisionalmente o Plan especial de protección, infraestruturas e dotacións do Consorcio Local dos Peares (documento para aprobación provisional de xuño de 2019).</p>
    <p>20. A resolución de aprobación provisional da directora xeral de Ordenación do Territorio e Urbanismo do 26.6.2019 xunto coa documentación do plan especial aprobado provisionalmente foi notificada aos concellos da Peroxa, Carballedo e Nogueira de Ramuín, constando recepción do 10.7.2019, ao Concello de Pantón e ao Consorcio Local dos Peares, constando recepción do 11.7.2019 para os efectos de poderen examinalo e pronunciarse no prazo dun mes.</p>
    <p>Asemade, tamén se notificou a resolución de aprobación provisional da directora xeral de Ordenación do Territorio e Urbanismo do 26.6.2019 ás delegacións de Economía e Facenda de Lugo e Ourense e á Consellería de Facenda.</p>
    <p>Con data do 6.8.2019 tivo entrada no Rexistro Electrónico da Xunta de Galicia acordo do pleno municipal do Concello da Peroxa do 2.8.2019 en que presta conformidade á aprobación provisional do plan especial.</p>
    <p>Así mesmo,no 27.9.2019 tiveron entrada no Rexistro Electrónico da Xunta de Galicia acordo do Pleno do Concello de Pantón do 19.9.2019 e certificación da sesión extraordinaria do Consello Xeral do Consorcio Local dos Peares do 20.9.2019 en que prestan conformidade á aprobación provisional do plan especial. </p>
    <p>Con data do 16.10.2019 tivo entrada no Rexistro Electrónico da Xunta de Galicia e do 22.10.2019 no Rexistro Xeral da Xunta de Galicia acordo do pleno municipal do Concello de Carballedo do 30.9.2019 en que presta conformidade á aprobación provisional do plan especial.</p>
    <p>21. Con data do 28.10.2019 e 4.11.2019 tivo entrada no Rexistro Electrónico da Xunta de Galicia o documento do Plan especial de protección, infraestruturas e dotacións do Consorcio Local dos Peares (aprobación definitiva), redactado por Iago Seara Morales e Jorge Rodríguez Álvarez, de outubro de 2019.</p>
    <p>II. Análise e consideracións.</p>
    <p>Examinado o proxecto e tramitación do Plan especial de protección, infraestruturas e dotacións do Consorcio Local dos Peares, púidose comprobar o seu axuste á normativa que lle resulta de aplicación, polo que non se aprecian obxeccións para proceder á aprobación definitiva.</p>
    <p>III. Competencia.</p>
    <p>De conformidade co artigo 77.4 da Lei 2/2016, do 10 de febreiro, do solo de Galicia, e resolución da conselleira de Medio Ambiente e Ordenación do Territorio do 20.3.2017 pola que se determina o ámbito e a competencia para a formulación e tramitación do Plan especial de protección, infraestruturas e dotacións do Consorcio Local dos Peares, a competencia para a aprobación definitiva do plan especial corresponde á conselleira de Medio Ambiente, Territorio e Vivenda, en relación co Decreto 88/2018, do 26 de setembro, polo que se establece a estrutura orgánica da Xunta de Galicia, e o Decreto 42/2019, do 28 de marzo, polo que se establece a estrutura orgánica da Consellería de Medio Ambiente, Territorio e Vivenda.</p>
    <p>IV. Resolución.</p>
    <p>En consecuencia, visto o que antecede, e de acordo co establecido no artigo 77.4 da Lei 2/2016, do 10 de febreiro, do solo de Galicia, </p>
    <h2>RESOLVO:</h2>
    <p>Primeiro. Outorgar a aprobación definitiva ao Plan especial de protección, infraestruturas e dotacións do Consorcio Local dos Peares (aprobación definitiva) de outubro de 2019, redactado por Iago Seara Morales e Jorge Rodríguez Álvarez, con sinatura dixital de datas 26.10.2019, 27.10.2019, 1.11.2019 e 3.11.2019.</p>
    <p>Segundo. Notificar esta orde individualmente a todas as persoas titulares catastrais dos terreos afectados aos cales foi notificada a aprobación inicial.</p>
    <p>Consonte o disposto no artigo 44 da Lei 39/2015, do 1 de outubro, do procedemento administrativo común das administracións públicas, cando os interesados sexan descoñecidos, se ignore o lugar da notificación ou ben, intentada esta, non se puidese practicar, a notificación farase por medio dun anuncio publicado no <em>Boletín Oficial del Estado</em>.</p>
    <p>Terceiro. Notificar a presente orde aos concellos da Peroxa, Carballedo, Nogueira de Ramuín, Pantón así como ao Consorcio Local dos Peares, ás delegacións de Economía e Facenda de Lugo e Ourense e á Consellería de Facenda.</p>
    <p>Cuarto. Publicar a orde no <em>Diario Oficial de Galicia</em>, de conformidade co disposto no artigo 199.2 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro.</p>
    <p>Quinto. De conformidade co artigo 88 da Lei 2/2016, do 10 de febreiro, do solo de Galicia e co artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio o Plan especial de protección, infraestruturas e dotacións do Consorcio Local dos Peares no Rexistro de Planeamento Urbanístico de Galicia.</p>
    <p>Sexto. De conformidade co disposto nos artigos 82 e 88.4 da Lei 2/2016, do 10 de febreiro, do solo de Galicia, unha vez inscrito o plan no Rexistro de Planeamento Urbanístico de Galicia, publicarase nos boletíns oficiais da provincia de Lugo e Ourense a normativa e ordenanzas do Plan especial de protección, infraestruturas e dotacións do Consorcio Local dos Peares (aprobado definitivamente), que entrará en vigor o plan especial aos 15 días hábiles contados desde a última das publicacións no BOP. </p>
    <p>Contra esta orde cabe interpoñer recurso contencioso-administrativo ante a Sala do Tribunal Superior de Xustiza de Galicia, no prazo de dous meses que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de decembro de 2019</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda </p></footer>

