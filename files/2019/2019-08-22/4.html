---
date: '2019-08-22'
id: G0474-120819-0001
page: 37276
number: 158
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 9 de agosto de 2019 pola que se redistribúen os créditos
  orzamentarios por epígrafes recollidas na Resolución do 9 de abril de 2019
  pola que se establecen as bases reguladoras e se anuncia a convocatoria de
  subvencións para proxectos de enerxías renovables térmicas, para o ano 2019,
  cofinanciadas polo Fondo Europeo de Desenvolvemento Rexional, no marco do
  programa operativo Feder-Galicia 2014-2020.
range: Resolución
url: >-
  https://www.xunta.gal/dog/Publicados/2019/20190822/AnuncioG0474-120819-0001_gl.html
---
<p>Mediante a Resolución do 9 de abril de 2019 que foi publicada no <em>Diario Oficial de Galicia</em> nº 80, do 26 de abril, establecéronse as bases reguladoras e convocáronse subvencións para proxectos de enerxías renovables térmicas, para o ano 2019, cofinanciadas polo Fondo Europeo de Desenvolvemento Rexional, no marco do programa operativo Feder-Galicia 2014-2020.</p>
    <p>O financiamento da convocatoria correspóndese con fondos comunitarios derivados do programa Galicia 2014-2020 Feder nun 80 %.</p>
    <p>No transcurso do procedemento administrativo de concesión das axudas, cando xa rematou o prazo de presentación de solicitudes (27.5.2019), nalgunha das epígrafes o número de solicitantes é inferior ao agardado, mentres que noutras o volume de axuda solicitada superou a dispoñibilidade orzamentaria, cómpre facer unha redistribución de fondos entre as distintas epígrafes para poder atender todas as solicitudes presentadas.</p>
    <p>De acordo co disposto no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia (DOG nº 20, do 29 de xaneiro), cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Por todo o anterior, coa finalidade de incrementar a eficacia administrativa e a eficiencia na asignación de recursos públicos, maximizando o impulso das enerxías renovables atendendo á totalidade das solicitudes en cada unha das epígrafes da convocatoria.</p>
    <h2>RESOLVO:</h2>
    <p>Primeiro. Modificar o crédito destinado ás subvencións para proxectos de enerxías renovables térmicas, para o ano 2019, cofinanciadas polo Fondo Europeo de Desenvolvemento Rexional, no marco do programa operativo Feder-Galicia 2014-2020, redistribuíndose do seguinte xeito:</p>
    <h3>Medida: fomento das actividades asociadas ao ciclo de aproveitamento<br>da biomasa térmica e outras tecnoloxías renovables</h3>
    <table>
     <tbody>
      <tr>
       <td>Liña de axuda</td>
       <td>Destinatarios</td>
       <td>Aplicación orzamentaria</td>
       <td>Dotación orzamentaria inicial (€)</td>
       <td>Modificacións (€)</td>
       <td>Dotación orzamentaria final (€)</td>
      </tr>
      <tr>
       <td rowspan="3">Biomasa</td>
       <td>Administración pública local</td>
       <td>09.A2.733A.760.5</td>
       <td>775.000,00</td>
       <td>-107.000,00</td>
       <td>668.000,00</td>
      </tr>
      <tr>
       <td>Empresas e autónomos</td>
       <td>09.A2.733A.770.5</td>
       <td>620.000,00</td>
       <td>-236.000,00</td>
       <td>384.000,00</td>
      </tr>
      <tr>
       <td>Entidades sen fins de lucro</td>
       <td>09.A2.733A.781.1</td>
       <td>155.000,00</td>
       <td>193.000,00</td>
       <td>348.000,00</td>
      </tr>
      <tr>
       <td>Xeotermia</td>
       <td>Empresas e autónomos</td>
       <td>09.A2.733A.770.6</td>
       <td>250.000,00</td>
       <td>230.000,00</td>
       <td>480.000,00</td>
      </tr>
      <tr>
       <td>Aerotermia</td>
       <td>Empresas e autónomos</td>
       <td>09.A2.733A.770.6</td>
       <td>440.000,00</td>
       <td>-86.000,00</td>
       <td>354.000,00</td>
      </tr>
      <tr>
       <td>Solar térmica</td>
       <td>Empresas e autónomos</td>
       <td>09.A2.733A.770.6</td>
       <td>40.000,00</td>
       <td>6.000,00</td>
       <td>46.000,00</td>
      </tr>
      <tr>
       <td colspan="3">Total</td>
       <td>2.280.000,00</td>
       <td>0,00</td>
       <td>2.280.000,00</td>
      </tr>
     </tbody>
    </table>
    <p>Segundo. A presente modificación, unha vez publicada no <em>Diario Oficial de Galicia</em>, non implicará apertura de prazo para presentar novas solicitudes.</p>
    <p>Santiago de Compostela, 9 de agosto de 2019</p>
    <footer><p>Ángel Bernardo Tahoces<br>Director da Axencia Instituto Enerxético de Galicia</p></footer>

