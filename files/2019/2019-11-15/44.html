---
date: '2019-11-15'
id: L383-251019-0001
page: 48987
number: 218
agency: Concello da Veiga
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para o reaxuste de
  aliñación e trazado viario na UE-2 na rúa Chao de Curra.
range: Anuncio
url: >-
  https://www.xunta.gal/dog/Publicados/2019/20191115/AnuncioL383-251019-0001_gl.html
---
<p>O Concello Pleno, en sesión ordinaria do 28 de agosto de 2019, adoptou o acordo de aprobación definitiva que, seguir, se transcribe: </p>
    <p>«Concluído o expediente iniciado, por acordo plenario do 28 de decembro de 2018, para o reaxuste de aliñación e trazado viario na UE-2 na rúa Chao de Curra da Veiga, definido na memoria técnica co número de rexistro de entrada 1097, do 6 de novembro de 2018, asinada polo arquitecto Jorge Blanco Rodríguez, consonte o establecido no artigo 80 da Lei 2/2016, do 10 de febreiro, do solo de Galicia, en concordancia co disposto no artigo 192 do Decreto 143/2016, do 22 de setembro, e realizado o trámite de información pública (DOG núm. 17, do 24 de xaneiro de 2019 e La Voz de Galicia do 8 de xaneiro de 2019) e a notificación individual aos propietarios afectados, sen se teren presentado alegacións contra o expediente,</p>
    <p>O Concello Pleno, polo voto favorable dos seis membros presentes do PP e coa abstención do membro do PSdeG-PSOE, acorda:</p>
    <p>Primeiro. Aprobar definitivamente o estudo de detalle para o reaxuste de aliñación e trazado viario na UE-2 na rúa Chao de Curra da Veiga.</p>
    <p>Segundo. Notificar este acordo aos propietarios e demais interesados directamente afectados polo estudo de detalle.</p>
    <p>Terceiro. Remitir á Consellería de Medio Ambiente, Territorio e Vivenda a documentación exixida polo artígo 88.3 da LSG, para os efectos de inscribir o estudo de detalle no Rexistro de Planeamento Urbanístico de Galicia.</p>
    <p>Cuarto. Publicar este acordo de aprobación definitiva no Diario Oficial de Galicia. Contra o acordo de aprobación definitiva do estudo de detalle poderase interpoñer directamente recurso contencioso-administrativo no prazo de dous meses, contados a partir do día seguinte ao da publicación do anuncio así como publicar no Boletín Oficial da provincia de Ourense o correspondente anuncio cos anexos e planos que integran o estudo de detalle.</p>
    <p>Quinto. En todo caso, a eficacia do acto de aprobación definitiva e a entrada en vigor do plan aprobado quedan condicionadas á súa publicación de conformidade co establecido neste artigo, á inscrición do instrumento no Rexistro de Planeamento Urbanístico de Galicia, de conformidade co disposto no artigo 88 da Lei 2/2016, do 10 de febreiro».</p>
    <p>A Veiga, 24 de outubro de 2019</p>
    <footer><p>Juan Anta Rodríguez<br>Alcalde</p></footer>

