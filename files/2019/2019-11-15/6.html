---
date: '2019-11-15'
id: O3C2-071119-0001
page: 48904
number: 218
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 7 de novembro de 2019 pola que se convoca a xornada
  Actualización en materia de seguridade viaria.
range: Resolución
url: >-
  https://www.xunta.gal/dog/Publicados/2019/20191115/AnuncioO3C2-071119-0001_gl.html
---
<p>A Academia Galega de Seguridade Pública anuncia a convocatoria da xornada «Actualización en materia de seguridade viaria», de acordo coas seguintes bases:</p>
    <p>1. Datos da actividade.</p>
    <p>Denominación: actualización en materia de seguridade viaria.</p>
    <p>Tipo: xornada.</p>
    <p>Edicións: 1.</p>
    <p>Horas lectivas: 8.</p>
    <p>Modalidade: presencial.</p>
    <p>Contido:</p>
    <p>– Incidencia no consumo de alcol e outras drogas nos accidentes de tráfico.</p>
    <p>– Aspectos xurídicos da seguridade viaria tras a reforma introducida pola LO 2/2019, do 1 de marzo.</p>
    <p>– As novas formas de mobilidade.</p>
    <p>– A seguridade viaria e os medios de comunicación.</p>
    <p>– A seguridade viaria en Galicia.</p>
    <p>– Plan de seguridade viaria da Xunta de Galicia 2016-2020.</p>
    <p>2. Desenvolvemento da convocatoria.</p>
    <p>Destinatarios/as.</p>
    <p>Policía local, garda civil, policía nacional, UPA, protección civil e público interesado en xeral.</p>
    <p>Prazas ofertadas.</p>
    <p>Limitado á capacidade máxima. </p>
    <p>3. Solicitudes de participación.</p>
    <p>a) O persoal que desexe participar na xornada convocada nesta resolución deberá cubrir o formulario de matrícula telemática na páxina web da Agasp http://agasp.xunta.gal. A non presentación da solicitude motivada implicará a exclusión do proceso.</p>
    <p>Non se admitirá ningunha outra forma ou modelo de solicitude.</p>
    <p>e) Prazo para a presentación de solicitudes: o prazo de inscrición e presentación de solicitudes de participación rematará o día 24 de novembro de 2019.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden atopar no enderezo da internet http://agasp.xunta.es.</p>
    <p>b) Para cubrir correctamente os formularios de solicitude, no citado enderezo da internet disporase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, poderán dirixirse á Agasp a través do número de teléfono 886 20 61 10, do fax 886 20 61 22 ou do enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección.</p>
    <p>Exclusivamente por orde de inscrición.</p>
    <p>Listaxe de solicitudes seleccionadas.</p>
    <p>O día 25 de novembro de 2019, a Academia Galega de Seguridade Pública publicará no sitio web http://agasp.xunta.es as solicitudes de participación que resultasen seleccionadas segundo os criterios de selección mencionados anteriormente.</p>
    <p>5. Desenvolvemento da actividade.</p>
    <p>Lugar: salón de actos da Agasp. </p>
    <p>Data: 27 de novembro de 2019.</p>
    <p>Horario: das 10.00 ás 19.00 horas. </p>
    <p>Certificado de asistencia. </p>
    <p>Ao finalizar a actividade entregaráselles un certificado de asistencia a todas aquelas persoas que acrediten a súa asistencia continuada a esta.</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir a actividade formativa, ampliar novas edicións desta ou suspendela temporalmente, cando así o exixan circunstancias que afecten a súa organización, realización ou docencia.</p>
    <p>A Estrada, 7 de novembro de 2019</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

