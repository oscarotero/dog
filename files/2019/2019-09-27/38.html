---
date: '2019-09-27'
id: G0424-300819-0002
page: 43005
number: 184
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 29 de agosto de 2019, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de Melón (expediente IN407A 2019/29-3).
range: Resolución
url: >-
  https://www.xunta.gal/dog/Publicados/2019/20190927/AnuncioG0424-300819-0002_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a continuación se describen, tal e como se recollen no proxecto asinado polo enxeñeiro técnico industrial Rubén Francisco Fernández Vayo, colexiado núm. 2.880 COITI Vigo, en agosto de 2019, con visado nº 21900920, do 6 de agosto de 2019, do sinalado colexio profesional:</p>
    <p>Solicitante: Distribuidora Eléctrica de Melón, S.L.</p>
    <p>Enderezo: rúa A Coruña núm. 20 baixo; 36700 Tui-Pontevedra.</p>
    <p>Denominación: modificación CTA Cima de Vila-Melón.</p>
    <p>Situación: Cima de Vila, concello de Melón.</p>
    <p>Descricións técnicas:</p>
    <p>– Substitución do transformador aéreo intemperie existente de 50 kVA (expediente nº 3500-AT) por un novo transformador de 160 kVA intemperie con refrixeración natural en baño de aceite, R/T 20/0,42 kV, xunto coa súa aparellaxe asociada.</p>
    <p>– Montaxe dun novo cadro de BT de distribución (Gardy) e da aparellaxe correspondente.</p>
    <p>– Montaxe de batería de condensador fixo coas seguintes características: tensión nominal: 440 V, potencia: 17,5 kVAr e un poder de corte de 6 kA.</p>
    <p>– Orzamento: 9.345,24 €.</p>
    <p>Unha vez cumpridos os trámites ordenados na Lei 24/2013, do 26 de decembro, do sector eléctrico, e os regulamentarios previstos no capítulo II do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, coa simplificación dos procedementos que lle son, de ser o caso, de aplicación, tal e como se regula nos artigos 37 e 38 da Lei 5/2017, do 19 de outubro, de fomento da implantación de iniciativas empresariais, e na Resolución da Dirección Xeral de Enerxía e Minas, do 19 de febreiro de 2014 (DOG do 19 de marzo), esta xefatura territorial, á vista do informe do Servizo de Enerxía e Minas emitido ao respecto, </p>
    <p class="dog-titulo">RESOLVE:</p>
    <p>Conceder a autorización administrativa previa e a autorización administrativa de construción ás ditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos, de ser o caso, polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra esta resolución poderá interpoñer recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación desta resolución. Tamén poderá interpoñer calquera outro recurso que xulgue pertinente ao seu dereito.</p>
    <p>Ourense, 29 de agosto de 2019</p>
    <footer><p>Santiago Álvarez González<br>Xefe territorial de Ourense</p></footer>

