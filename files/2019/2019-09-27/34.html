---
date: '2019-09-27'
id: G0007-100919-0003
page: 42999
number: 184
agency: Xulgado do Social número 3 de Santiago de Compostela
section: V. Administración de xustiza.
title: EDICTO (DOI 574/2019).
range: Edicto
url: >-
  https://www.xunta.gal/dog/Publicados/2019/20190927/AnuncioG0007-100919-0003_gl.html
---
<p>Eu, María Iria Román Vidarte, letrada da Administración de xustiza do Xulgado do Social número 3 de Santiago de Compostela, fago saber que no despediemento obxectivo individual DOI 574/2019 deste xulgado do social, seguido por instancia de Óscar Martínez Rojo contra Eurofrut Santiago, S.L., sobre despedimento, se acordou citar a Eurofrut Santiago, S.L., en paradoiro descoñecido, co fin de que compareza na sala de vistas do Xulgado do Social número 3, situado na rúa Berlín, s/n; polígono das Fontiñas, CP 15707 Santiago de Compostela, o día 11 de outubro de 2019, ás 10.20 e 10.25 horas, co fin de celebrar os actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que se intente valer. Advírteselle que é unha única convocatoria e que os ditos actos non se suspenderán pola falta inxustificada de asistencia. </p>
    <p>Fáiselle saber que ten ao seu dispor, na oficina xudicial, a cédula de citación, a copia da demanda, o decreto da súa admisión e tamén as demais resolucións e documentos que figuran no procedemento. </p>
    <p>Advírteselle á destinataria que as seguintes comunicacións se farán mediante a fixación dunha copia da resolución ou da cédula no taboleiro de anuncios da oficina xudicial, agás no suposto da comunicación das resolucións que deban revestir a forma de auto ou sentenza, ou cando se trate dun emprazamento. </p>
    <p>No caso de que pretenda comparecer ao acto do xuízo asistida de avogado ou representada tecnicamente por graduado social colexiado, ou representada por procurador, deberá pór esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada tal intención ao demandante, este poida estar representado tecnicamente por graduado social colexiado ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto do xuízo de avogado, procurador ou graduado social colexiado. </p>
    <p>Para que lle sirva de notificación e citación a Eurofrut Santiago, S.L. así como para a súa publicación no <em>Diario Oficial de Galicia</em> e colocación no taboleiro de anuncios, expido a presente cédula.</p>
    <p>Santiago de Compostela, 10 de setembro de 2019</p>
    <footer><p>A letrada da Administración de xustiza</p></footer>

