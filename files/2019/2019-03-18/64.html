---
date: '2019-03-18'
id: L255-120319-0003
page: 14579
number: 54
agency: Concello de Tui
section: VI. Anuncios. b) Administración local.
title: ANUNCIO da oferta de emprego público para o ano 2019.
range: Anuncio
url: >-
  https://www.xunta.gal/dog/Publicados/2019/20190318/AnuncioL255-120319-0003_gl.html
---
<p>Mediante a Resolución da Alcaldía do 7 de marzo de 2019, rectificada mediante Resolución do 14 de marzo de 2019, aprobouse a oferta de emprego público para o ano 2019 do Concello de Tui; as prazas que se ofertan son as seguintes:</p>
    <p>Funcionarios de carreira:</p>
    <table>
     <tbody>
      <tr>
       <td>Grupo/subgrupo</td>
       <td>Clasificación</td>
       <td>Denominación</td>
       <td>Nº de prazas</td>
       <td>Quenda</td>
      </tr>
      <tr>
       <td>A2</td>
       <td>Escala de Administración especial, subescala servizos especiais</td>
       <td>Inspector</td>
       <td>1</td>
       <td>Promoción interna</td>
      </tr>
      <tr>
       <td>C1</td>
       <td>Escala de Administración especial, subescala servizos especiais</td>
       <td>Policía local</td>
       <td>1</td>
       <td>Libre</td>
      </tr>
      <tr>
       <td>C2</td>
       <td>Escala de Administración especial, subescala auxiliar</td>
       <td>Auxiliar de arquivo e biblioteca</td>
       <td>1</td>
       <td>Libre</td>
      </tr>
      <tr>
       <td>Agrupación profesional</td>
       <td>Escala de Administración especial, subescala servizos especiais, clase persoal de oficios</td>
       <td>Operarios de obras</td>
       <td>3</td>
       <td>Libre</td>
      </tr>
     </tbody>
    </table>
    <p>Na mesma resolución fixouse como prazo máximo da convocatoria tres anos.</p>
    <p>Contra este acordo de aprobación da oferta de emprego público, que pon fin á vía administrativa, poderase interpoñer o recurso potestativo de reposición, ante a Alcaldía, no prazo dun mes contado desde o día seguinte ao da publicación do anuncio no <em>Diario Oficial de Galicia</em>, ao abeiro do establecido no artigo 124 da Lei 39/2015, do procedemento administrativo común das administracións públicas, ou ben directamente o recurso contencioso-administrativo, ante o Xulgado do Contencioso-Administrativo de Pontevedra, no prazo de dous meses contados desde o día seguinte ao da publicación, consonte o disposto nos artigos 8.1 e 46.1 da Lei 29/1998, do 13 de xuño, da xurisdición contencioso-administrativa.</p>
    <p>No caso de interpoñerse o recurso potestativo de reposición, deberase resolver e notificar no prazo dun mes segundo establece o artigo 124.2 da dita Lei 39/2015, entendéndose desestimado o recurso de reposición polo transcurso do dito prazo sen resolución expresa notificada, de conformidade co establecido na Lei 39/2015, podendo entón os interesados interpoñer recurso contencioso-administrativo no prazo de seis meses, contados desde o día seguinte a aquel en que se deba entender presuntamente desestimado o recurso de reposición interposto, consonte o establecido no artigo 46.1) e 4) da Lei 29/1998, reguladora da xurisdición contencioso-administrativa.</p>
    <p>Non obstante, tamén se poderá interpoñer calquera outro recurso que os interesados consideren procedentes conforme dereito.</p>
    <p>Tui, 8 de marzo de 2019</p>
    <footer><p>Carlos Vázquez Padín<br>Alcalde</p></footer>

