---
date: '2019-03-18'
id: G0534-080319-0001
page: 14444
number: 54
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 5 de marzo de 2019 pola que se extingue, de oficio, a autorización do
  centro privado Nuevas Líneas, de Ferrol, por cesamento de actividades
  docentes.
range: Orde
url: >-
  https://www.xunta.gal/dog/Publicados/2019/20190318/AnuncioG0534-080319-0001_gl.html
---
<p>Mediante a Orde do 17 de setembro de 1999 (DOG do 13 de outubro) autorízase o centro privado (CPR) Nuevas Líneas, de Ferrol (A Coruña), para impartir o ciclo formativo de grao medio (CM) Perrucaría e o CM Estética Persoal Decorativa (LOXSE). Estes ciclos formativos transfórmanse nos ciclos medios (LOE) Peiteado e Cosmética Capilar e Estética e Beleza, respectivamente. </p>
    <p>Mediante resolución da Dirección Xeral de Centros e Recursos Humanos iníciase o expediente de extinción da autorización do centro docente, que se tramita de conformidade co establecido no Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 que o desenvolve.</p>
    <p>Por canto antecede, por proposta da Dirección Xeral de Centros e Recursos Humanos</p>
    <h2>DISPOÑO:</h2>
    <p>Artigo 1. Extinción da autorización</p>
    <p>Extinguir, de oficio, por cesamento nas súas actividades docentes, a autorización do centro privado Nuevas Líneas, de Ferrol, código 15025839, en aplicación da disposición oitava.2 da Orde do 20 de setembro de 1995.</p>
    <p>Artigo 2. Inscrición no Rexistro de Centros</p>
    <p>Esta extinción da autorización dará lugar á correspondente inscrición no Rexistro de Centros da Consellería de Educación, Universidade e Formación Profesional. </p>
    <p>Disposición derradeira</p>
    <p>Esta orden terá efectos a partir do día seguinte ao da súa publicación no <em>Diario Oficial de Galicia</em>.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo de un mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de marzo de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

