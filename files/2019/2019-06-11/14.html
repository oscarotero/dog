---
date: '2019-06-11'
id: G2410-210519-0001
page: 28038
number: 109
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DSP 321/2019).
range: Edicto
url: >-
  https://www.xunta.gal/dog/Publicados/2019/20190611/AnuncioG2410-210519-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que mediante resolución ditada no día da data, no proceso seguido por instancia de Ana María Lois Romero contra Three Compliance, S.L., en reclamación por despedimento, rexistrado co número de despedimento/cesamentos en xeral 321/2019, se acordou, en cumprimento do que dispón o artigo 59 da Lei reguladora da xurisdición social (LXS), citar a Three Compliance, S.L., en ignorado paradoiro, co fin de que compareza o día 22 de xullo de 2019, ás 11.00 horas, na planta baixa, sala 1, edificio na rúa Berlín, para a celebración dos actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que intente valerse, coa advertencia de que é única convocatoria e que os ditos actos non se suspenderán por falta inxustificada de asistencia. </p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>No caso de que pretenda comparecer ao acto do xuízo asistida de avogado ou representada tecnicamente por graduado social colexiado, ou representada por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención á demandante, poida esta estar representada tecnicamente por graduado social colexiado ou representada por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>Advírteselle que, en canto á proba documental, procede o solicitado conforme o artigo 90.2 da Lei reguladora da xurisdición social (LXS), sen prexuízo de que o momento procesual oportuno para formular e admitir a proba sexa o acto de xuízo (artigo 87 da LXS). Requírase a demandada para que achegue os documentos solicitados: follas salariais da traballadora demandante dos meses en que estivo vixente o contrato, documentos de cotización do mesmo período, así como partes de alta e de baixa na Seguridade Social e o contrato de traballo asinado pola traballadora, coa advertencia de que, de non o facer, se poderán ter por probadas as alegacións feitas pola contraria en relación coa proba acordada (artigo 94 da LXS).</p>
    <p>De ser o caso, sen que isto signifique a admisión da proba proposta pola demandante, xa que esta deberá propoñela e, de ser o caso, o/a xuíz/a admitila no acto de xuízo (artigo 87 da LXS).</p>
    <p>Para que sirva de citación a Three Compliance, S.L., expídese este edicto para a súa publicación no <em>Diario Oficial de Galicia</em> e colocación no taboleiro de anuncios. </p>
    <p>Santiago de Compostela, 21 de maio de 2019</p>
    <footer><p>A letrada da Administración de xustiza</p></footer>

