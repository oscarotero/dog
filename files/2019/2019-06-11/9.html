---
date: '2019-06-11'
id: G2017-290519-0001
page: 28028
number: 109
agency: Universidade da Coruña
section: IV. Oposicións e concursos.
title: >-
  RESOLUCIÓN do 29 de maio de 2019 pola que se nomea catedrático de universidade
  da área de coñecemento de Dereito Constitucional a Francisco Manuel Caamaño
  Domínguez.
range: Resolución
url: >-
  https://www.xunta.gal/dog/Publicados/2019/20190611/AnuncioG2017-290519-0001_gl.html
---
<p>De conformidade coa proposta da Comisión designada para xulgar o concurso de acceso que convocou esta universidade mediante a Resolución do 7 de marzo de 2019 (BOE do 25 de marzo), para a provisión da praza número 19/001 de catedrático de universidade da área de coñecemento de Dereito Constitucional, Departamento de Dereito Público desta universidade, a favor de Francisco Manuel Caamaño Domínguez, con DNI núm. ***4910**, e unha vez que a persoa interesada acreditou os requisitos establecidos na convocatoria.</p>
    <p>Esta reitoría, no uso das atribucións que lle confire o artigo 20 da Lei 6/2001, do 21 de decembro, de universidades, e demais disposicións que a desenvolven, resolveu nomear a Francisco Manuel Caamaño Domínguez catedrático de universidade da área de coñecemento de Dereito Constitucional, Departamento de Dereito Público desta universidade.</p>
    <p>No prazo máximo de vinte días, contados desde o día seguinte ao da publicación deste nomeamento no <em>Boletín Oficial del Estado</em>, a persoa candidata deberá tomar posesión do seu destino.</p>
    <p>Contra esta resolución, que esgota a vía administrativa, poderá interpoñer un recurso contencioso-administrativo no prazo de dous meses, que se contarán desde o día seguinte ao da súa publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderá interpoñer un recurso de reposición ante esta reitoría, no prazo dun mes, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 29 de maio de 2019</p>
    <footer><p>Julio E. Abalde Alonso<br>Reitor da Universidade da Coruña</p></footer>

