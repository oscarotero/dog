---
date: '2019-07-17'
id: G0534-080719-0001
page: 33427
number: 135
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 28 de xuño de 2019, da Dirección Xeral de Educación, Formación
  Profesional e Innovación Educativa, pola que se procede a designar os membros
  e facer pública a composición do tribunal que elaborará, supervisará e
  avaliará a proba para a concesión dos premios extraordinarios de educación
  secundaria obrigatoria ao rendemento académico correspondentes ao curso
  2018/19, e se ditan instrucións para a realización da proba.
range: Resolución
url: >-
  https://www.xunta.gal/dog/Publicados/2019/20190717/AnuncioG0534-080719-0001_gl.html
---
<p>A Orde da Consellería de Educación, Universidade e Formación Profesional do 20 de maio de 2019, pola que se convocan os premios extraordinarios de educación secundaria obrigatoria ao rendemento académico correspondentes ao curso 2018/19 (Diario Oficial de Galicia do 29), establece no seu artigo 12 que para elaborar, supervisar e avaliar a proba a persoa titular da Dirección Xeral de Educación, Formación Profesional e Innovación Educativa designará un tribunal composto por un presidente ou unha presidenta, e ata un máximo de seis vogais, coa categoría de subdirector/a xeral, xefe/a de servizo ou inspectores e inspectoras de educación.</p>
    <p>De conformidade co establecido no citado artigo 12 e na disposición derradeira primeira da citada Orde do 20 de maio de 2019 pola que se convocan os premios extraordinarios de educación secundaria obrigatoria ao rendemento académico correspondentes ao curso 2018/19,</p>
    <h2>RESOLVO:</h2>
    <p>Primeiro. Designar os membros do tribunal para elaborar, supervisar e avaliar a proba para a concesión dos premios extraordinarios de educación secundaria obrigatoria ao rendemento académico correspondentes ao curso 2018/19 e facer pública a súa composición, que é a que figura no anexo desta resolución.</p>
    <p>Segundo. Fixar o horario, os lugares de realización da proba e as condicións de presentación das persoas candidatas.</p>
    <p>1. A proba celebrarase o día 5 de setembro de 2019 de acordo co seguinte horario:</p>
    <p>– 9.15 horas, presentación das persoas candidatas.</p>
    <p>– 10.00 a 12.00 horas, primeira parte da proba.</p>
    <p>– 12.30 a 14.30 horas, segunda parte da proba.</p>
    <p>2. Lugares nos que se realizará a proba.</p>
    <p>Provincia da Coruña:</p>
    <p>– Centro Integrado de Formación Profesional (CIFP) Someso, lugar Someso, nº 6, A Coruña.</p>
    <p>Provincia de Lugo:</p>
    <p>– IES Sanxillao, ronda das Fontiñas, nº 171, Lugo.</p>
    <p>Provincia de Ourense:</p>
    <p>– IES Ramón Otero Pedrayo, rúa Padre Feixoo, nº 19, Ourense.</p>
    <p>Provincia de Pontevedra:</p>
    <p>– IES Sánchez Cantón, avenida Raíña Victoria, Pontevedra.</p>
    <p>Terceiro. Presentación das persoas candidatas.</p>
    <p>a. As persoas candidatas deberán realizar a proba, con carácter xeral, na provincia a que pertenza o centro educativo no que se atope o seu expediente académico. A Dirección Xeral de Educación, Formación Profesional e Innovación Educativa poderá autorizar cambios de sede por causas debidamente xustificadas.</p>
    <p>b. Para a realización da proba as persoas candidatas acreditarán a súa identidade co DNI, pasaporte ou calquera outro documento recoñecido en dereito.</p>
    <p>Santiago de Compostela, 28 de xuño de 2019 </p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO</h2>
    <h2>Tribunal</h2>
    <p>Titulares:</p>
    <p>Presidenta: María del Carmen Cimadevila Cea, subdirectora xeral de Inspección, Avaliación e Calidade do Sistema Educativo.</p>
    <p>Vogais:</p>
    <p>María Concepción Aramburu Sánchez, inspectora de educación.</p>
    <p>Faustino Martín González, inspector de educación.</p>
    <p>Delfín Caseiro Nogueiras, inspector de educación.</p>
    <p>Raimundo José Naveira Zapata, inspector de educación.</p>
    <p>Suplentes:</p>
    <p>Presidente: Juan Durán Alonso, subdirector xeral de Aprendizaxe Permanente e Ensinanzas de Réxime Especial.</p>
    <p>Vogais:</p>
    <p>Marina Armada Vigo, inspectora de educación.</p>
    <p>Íñigo Barreiro García, inspector de educación.</p>
    <p>María del Pilar Barandela Sandianes, inspectora de educación.</p>
    <p>María Ángeles Aramburu Núñez, inspectora de educación.</p>

