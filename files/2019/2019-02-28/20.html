---
date: '2019-02-28'
id: G0168-080219-0001
page: 11566
number: 42
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (DSP 998/2017).
range: Edicto
url: >-
  https://www.xunta.gal/dog/Publicados/2019/20190228/AnuncioG0168-080219-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 4 de reforzo da Coruña, fago saber que no procedemento de despedimento/cesamentos en xeral 998/2017 deste xulgado do social, seguido por instancia de Jaime Bouzas Silva contra <em>Revestimientos Técnicos de Galicia, S.L.</em>, <em>Renosek, S.L.</em>, <em>Neira y Ferreira, S.L.</em>, con intervención do Fogasa, sobre despedimento, se ditou sentenza en data 5 de febreiro de 2109 cuxo encabezamento e decisión son os seguintes:</p>
    <p>Xuíz: Javier López Cotelo</p>
    <p>Procedemento: reclamación de cantidade número 998/2017</p>
    <p>Demandante: Tomás Jaime Bouzas Silva</p>
    <p>Letrado: Sra. Martínez Alvedro</p>
    <p>Demandados: <em>Revestimientos Técnicos de Galicia, S.L.</em>; <em>Renosek, S.L.</em>; <em>Neira y Ferreira, S.L.</em></p>
    <p>Letrados: (…) </p>
    <p>Fogasa: letrado</p>
    <p>Sentenza 74/2019</p>
    <p>A Coruña, 5 de febreiro de 2019</p>
    <p>Decisión</p>
    <p>1º. Estimo a demanda formulada por Jaime Bouzas Silva fronte á empresas <em>Revestimientos Técnicos de Galicia, S.L.</em>, <em>Renosek, S.L.</em> e <em>Neira y Ferreira, S.L.</em> e, en consecuencia, declaro a improcedencia do despedimento e condeno a demandada a que readmita inmediatamente o traballador nas mesmas condicións que rexían antes de se producir o despedimento, ou ben, á elección da empresa, a que extinga a relación laboral con aboamento da indemnización detallada no número segundo desta decisión. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A dita opción deberá exercerse en 5 días a partir da notificación desta sentenza, mediante escrito ou comparecencia ante este xulgado. Transcorrido o dito termo sen que se optase, entenderase que procede a readmisión.</p>
    <p>2º. A indemnización e os salarios de tramitación que deberán aboar as empresas solidariamente, segundo o disposto no número anterior, son os seguintes: </p>
    <p>— En concepto de indemnización, e de optar a empresa por ela: a cantidade de 11.622,33 euros.</p>
    <p>— En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 84,53 euros/día.</p>
    <p>3º. Estimo a pretensión de reclamación de cantidade formulada por Jaime Bouzas Silva fronte ás empresas <em>Revestimientos Técnicos de Galicia, S.L.</em>, <em>Renosek, S.L.</em> e <em>Neira y Ferreira, S.L.</em> e, en consecuencia, condeno as anteriores a aboarlle ao demandante a suma de 23.045,15 euros brutos en concepto de salarios debidos cos xuros do artigo 29.3 do ET.</p>
    <p>O Fogasa pasará polo resolto na presente sentenza.</p>
    <p>E para que lles sirva de notificación en legal forma a <em>Revestimientos Técnicos de Galicia, S.L.</em>, <em>Renosek, S.L.</em>, <em>Neira y Ferreira, S.L.</em>, en ignorado paradoiro, expido o presente para a súa inserción no DOG.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 6 de febreiro de 2019</p>
    <footer><p>A letrada da Administración de xustiza</p></footer>

