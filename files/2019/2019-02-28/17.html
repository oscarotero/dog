---
date: '2019-02-28'
id: G2358-070219-0001
page: 11560
number: 42
agency: Xulgado do Social número 1  de Lugo
section: V. Administración de xustiza.
title: EDICTO (DSP 102/2018).
range: Edicto
url: >-
  https://www.xunta.gal/dog/Publicados/2019/20190228/AnuncioG2358-070219-0001_gl.html
---
<p>Eu, Carmen Dosuna Neto, letrada da Administración de xustiza do Xulgado do Social número 1 de Lugo, fago saber que no procedemento con número DSP 102/2018 deste xulgado do social, seguido por instancia de Erik Alexander Paulino Mercedes contra <em>La Habana en Galicia, C.B.</em>, Jorge Abraham Torres e Antonio López Armenteros, sobre despedimento, se ditou sentenza cuxa decisión é a seguinte:</p>
    <p>«Que estimando a demanda formulada por Erik Alexander Paulino Mercedes contra a empresa <em>La Habana en Galicia, C.B.</em>, Jorge Abraham Torres, Antonio López Armenteros, declaro improcedente o despedimento do demandante con efectos de data 23 de decembro de 2017 e condeno a demandada a que, no prazo de cinco días contado desde a notificación desta resolución, opte entre readmitir o demandante no seu posto de traballo ou indemnizalo pola extinción da relación laboral coa cantidade de 525,36 euros, sen salarios de tramitación, e deberá pór en coñecemento do xulgado, no prazo antes dito, se optan ou non pola readmisión. En caso que se opte pola readmisión, o traballador terá dereito aos salarios de tramitación a razón de 31,84 euros diarios.</p>
    <p>Así mesmo, condeno a demandada ao aboamento da cantidade de 2.179,25 euros por salarios correspondentes á nómina de novembro de 2017, decembro de 2017 (23 días) e a parte proporcional de vacacións de 2017 (14,5 días), que conforman un total de 2.179,25 euros, cos xuros moratorios do artigo 29 do ET.</p>
    <p>Notifíqueselles esta sentenza ás partes e advírtaselles de que non é firme, xa que contra ela cabe interpor recurso de suplicación ante a Sala do Social do Tribunal Superior de Xustiza de Galicia. De ser o caso, deberase anunciar o propósito de facelo dentro dos cinco días seguintes á súa notificación, por conduto deste xulgado. Bastará para iso a mera manifestación da parte ou do seu avogado ou representante ao facerlle a notificación da sentenza do seu propósito de interpor o recurso; tamén se poderá anunciar o recurso por comparecencia ou por escrito das partes ou do seu avogado ou representante ante este xulgado e no indicado prazo e, se fose a empresa demandada quen o fixese, acreditando, ao anunciar o recurso, ter consignado a cantidade obxecto da condena na conta de “depósitos e consignacións” aberta a nome deste xulgado do social na entidade <em>Banco Santander</em> (antes <em>Banesto</em>), oficina principal, conta número 2322-0000-60-0102-18. A consignación en metálico poderase substituír polo aseguramento mediante aval bancario, en que conste a responsabilidade solidaria do avalista. Así mesmo, se fose a empresa demandada quen intentase interpor o recurso de suplicación, deberá consignar o depósito de 300,00 euros na conta corrente denominada “recurso de suplicación” que, co número 2322-0000-65-0102-18, mantén este xulgado do social na mesma entidade bancaria, e deberá o recorrente entregar na secretaria do xulgado o correspondente xustificante ao tempo de interpor o recurso de suplicación.</p>
    <p>No caso de que algún dos anteriores ingresos se verifique mediante transferencia bancaria, esta deberase dirixir á conta ES 55 0049 3569 92 0005001274, e farase constar como beneficiario “Xulgado do Social número 1 de Lugo” e como “concepto” o número de conta correspondente ao presente procedemento que proceda dos dous mencionados nos dous parágrafos que anteceden.</p>
    <p>Advírteselles ademais ás partes que deberán facer constar nos escritos de interposición do recurso e de impugnación, de ser o caso, un domicilio na sede do Tribunal Superior de Xustiza de Galicia, para efectos de notificacións, dando cumprimento ao disposto no artigo 198 da Lei reguladora da xurisdición social.</p>
    <p>Así, por esta a miña sentenza, da cal se unirá testemuño literal aos autos orixinais, pronúncioo, mándoo e asínoo».</p>
    <p>E para que lle sirva de notificación en forma a Antonio López Armenteros, expido e asino este edicto para a súa inserción no <em>Diario Oficial de Galicia</em>.</p>
    <p>Lugo, 7 de febreiro de 2019</p>
    <footer><p>A letrada da Administración de xustiza</p></footer>

