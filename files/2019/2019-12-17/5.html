---
date: '2019-12-17'
id: U500-041219-0002
page: 53441
number: 239
agency: Universidade de Vigo
section: III. Outras disposicións.
title: >-
  RESOLUCIÓN do 4 de decembro de 2019 pola que se publica a oferta de emprego
  público do persoal docente e investigador para o ano 2019.
range: Resolución
url: >-
  https://www.xunta.gal/dog/Publicados/2019/20191217/AnuncioU500-041219-0002_gl.html
---
<p>Conforme o disposto no artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público; no artigo 19 da Lei 6/2018, do 3 de xullo, de orzamentos xerais do Estado para o ano 2018, prorrogados para o ano 2019; no artigo 36 e disposición adicional décimo cuarta da Lei 2/2018, do 26 de decembro, de orzamentos xerais da Comunidade Autónoma de Galicia para o ano 2019; no artigo 62.2 da Lei orgánica 6/2001, do 21 de decembro, de universidades; unha vez obtida a autorización da Consellería de Facenda da Xunta de Galicia, con data do 27 de novembro de 2019, </p>
    <h2>RESOLVO:</h2>
    <p>Primeiro. Publicar a oferta de emprego público do persoal docente e investigador da Universidade de Vigo para o ano 2019.</p>
    <p>Segundo. Esta oferta de emprego público inclúe as necesidades de recursos humanos de carácter permanente no ámbito docente e investigador con asignación orzamentaria que non poden ser cubertas con efectivos de persoal existentes, segundo se detalla no anexo.</p>
    <p>Terceiro. As convocatorias dos concursos de acceso derivadas desta oferta publicaranse no Boletín Oficial del Estado e no Diario Oficial de Galicia, para garantir a publicidade exixida no artigo 62.1 da Lei 6/2001, do 21 de decembro, de universidades, e executaranse dentro do prazo máximo previsto no artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público.</p>
    <p>Contra a presente resolución, que esgota a vía administrativa, poderase interpor recurso contencioso-administrativo ante o Xulgado do Contencioso-Administrativo no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 4 de decembro de 2019</p>
    <footer><p>Manuel J. Reigosa Roger<br>Reitor da Universidade de Vigo</p></footer>
    <h2>ANEXO</h2>
    <h2>Oferta de emprego público do persoal docente e investigador da<br>Universidade de Vigo<br>Ano 2019</h2>
    <p>1. Sistema de acceso libre.</p>
    <p>Persoal docente e investigador contratado doutor.</p>
    <table>
     <tbody>
      <tr>
       <td>Categoría</td>
       <td>Prazas</td>
      </tr>
      <tr>
       <td>Profesorado contratado doutor</td>
       <td>1
        (Correspondente á reserva do 15 % para persoal investigador doutor que finalizase o Programa Ramón y Cajal ou outros programas de excelencia, nacionais ou internacionais, e dispoñan da certificación I3)</td>
      </tr>
     </tbody>
    </table>
    <p>Persoal docente e investigador dos corpos docentes universitarios.</p>
    <table>
     <tbody>
      <tr>
       <td>Categoría</td>
       <td>Prazas</td>
      </tr>
      <tr>
       <td>Profesor/a titular de universidade</td>
       <td>23
        (3 delas correspondente á reserva do 15 % para persoal investigador doutor que finalizase o Programa Ramón y Cajal ou outros programas de excelencia, nacionais ou internacionais, e dispoñan da certificación I3)</td>
      </tr>
     </tbody>
    </table>
    <p>2. Sistema de acceso de promoción interna.</p>
    <p>En aplicación do disposto no artigo 62.2 da Lei orgánica 6/2001, do 21 de decembro, de universidades, inclúense na OEP para o ano 2019 as seguintes prazas polo procedemento de promoción interna:</p>
    <table>
     <tbody>
      <tr>
       <td>Categoría</td>
       <td>Prazas</td>
      </tr>
      <tr>
       <td>Catedrático/a de universidade</td>
       <td>23</td>
      </tr>
     </tbody>
    </table>

