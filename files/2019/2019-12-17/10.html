---
date: '2019-12-17'
id: G0003-051219-0002
page: 53454
number: 239
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 2 de decembro de 2019, da Xerencia da Área Sanitaria de Ferrol,
  pola que se resolve a convocatoria pública do 12 de setembro para a provisión,
  polo sistema de libre designación, dun posto de xefe/a de Unidade de Atención
  Primaria (Valdoviño).
range: Resolución
url: >-
  https://www.xunta.gal/dog/Publicados/2019/20191217/AnuncioG0003-051219-0002_gl.html
---
<p>Convocada pola Resolución LD-03/2019, do 12 de setembro (DOG núm. 193, do 9 de outubro), a provisión dun posto de xefe/a de Unidade de Atención Primaria (Valdoviño), polo sistema de libre designación, esta xerencia de área sanitaria, de conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, así como na Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde; Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, e a Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefe/a de Unidade de Atención Primaria (Valdoviño), realizada mediante a Resolución LD-03/2019, do 12 de setembro (DOG núm. 193, do 9 de outubro)</p>
    <p>Segundo. Nomear, para o posto que se indica, a persoa relacionada no anexo á presente resolución. </p>
    <p>Terceiro. De conformidade coa base décima da convocatoria, a persoa nomeada será avaliada, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción. </p>
    <p>Cuarto. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra a presente resolución poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 2 de decembro de 2019</p>
    <footer><p>Ángel José Facio Villanueva<br>Xerente da Área Sanitaria de Ferrol</p></footer>
    <h2>ANEXO</h2>
    <p>1. Posto de traballo: xefe/a da Unidade de Atención Primaria de Valdoviño.</p>
    <p>Nome e apelidos: José Luis Insua Lage.</p>
    <p>DNI: ***0710**.</p>

