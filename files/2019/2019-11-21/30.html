---
date: '2019-11-21'
id: G0424-311019-0003
page: 49630
number: 222
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 31 de outubro de 2019, da Xefatura Territorial de Ourense, pola
  que se somete a información pública a petición da autorización administrativa
  previa e de construción da ampliación de potencia da subestación do Barco
  132/15 kV, coa instalación do novo trafo de potencia T-II 30 MVA, no concello
  do Barco de Valdeorras (expediente IN407A 2019/34-3).
range: Resolución
url: >-
  https://www.xunta.gal/dog/Publicados/2019/20191121/AnuncioG0424-311019-0003_gl.html
---
<p>Para os efectos previstos na Lei 24/2013, do 26 de decembro, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa previa e da autorización administrativa de construción para a seguinte instalación eléctrica:</p>
    <p>Solicitante: UFD Distribución Electricidad, S.A.</p>
    <p>Domicilio: A Batundeira 2, 32960 Velle.</p>
    <p>Denominación: subestación do Barco, ampliación de potencia T-II 132/15 kV 30 MVA.</p>
    <p>Situación: O Barco de Valdeorras (Ourense).</p>
    <p>Características técnicas: substitución do actual transformador de potencia T-II (avariado) –expediente 926-AT–, por un novo transformador de potencia trifásico 132/15 kV de 30 MVA de potencia aparente, con grupo de conexión Yd11; o equipamento permite a regulación en carga no lado de alta e dispón de sistema de refrixeración do tipo ONAN, estará provisto de bornas convencionais en 132 kV e pfisterer en 15 kV; a conexión realizarase á cela do edificio existente mediante dúas ternas de cables unipolares RHZ1-2OL(S) 12/20 kV Cu 1×630 mm²+H16. Os servizos auxiliares da subestación e a aparamenta asociada non se ven modificados pola citada actuación.</p>
    <p>Orzamento: 538.697,81 €.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, Curros Enríquez, 1-4º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Ourense, 31 de outubro de 2019</p>
    <footer><p>Santiago Álvarez González<br>Xefe territorial de Ourense</p></footer>

