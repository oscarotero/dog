---
date: '2019-08-02'
id: G0532-240719-0003
page: 35685
number: 146
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 24 de xullo de 2019, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada da planta de fabricación
  de taboleiros e a coxeración asociada de Cogeneración del Noroeste, S.L., en
  Santiago de Compostela. Titular: Financiera Maderera, S.A. (expediente
  2018-IPPC-M-118).
range: Anuncio
url: >-
  https://www.xunta.gal/dog/Publicados/2019/20190802/AnuncioG0532-240719-0003_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado </em>núm. 316, do 31 de decembro) regula a revisión da autorización ambiental integrada. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro) establecen o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada por Financiera Maderera, S.A. para a revisión da autorización ambiental integrada do centro de Santiago de Compostela, para que calquera persoa interesada poida consultala e, de ser o caso, presentar dentro do dito prazo as alegacións, suxestións ou observacións que xulgue convenientes. </p>
    <p>Poderase acceder a esta documentación nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/→medio ambiente e sustentabilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 24 de xullo de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2018-IPPC-M-118.</p>
    <p>Autorización ambiental integrada: 2006/0376_NAA/IPPC_107.</p>
    <p>Categoría principal da instalación: 6.3.</p>
    <p>Categoría secundaria da instalación: 1.1 b).</p>
    <p>Titular: Financiera Maderera, S.A. (A15005499).</p>
    <p>Empresa asociada: Cogeneración del Noroeste, S.L. (B15761612).</p>
    <p>Dirección do titular: estrada A Coruña-Tui, km 57, 15884 Santiago de Compostela, A Coruña.</p>
    <p>Localización da instalación: N-550, km 57, Santiago de Compostela.</p>
    <p>Actividade principal: fabricación de taboleiros de madeira.</p>
    <p>Actividade secundaria: produción e distribución de enerxía eléctrica, vapor e auga quente.</p>
    <p>Descrición: a planta fabrica taboleiros de madeira e de aglomerado de partículas a partir de diversos tipos de madeira (madeira en rolo de pino, serraduras, achas, madeira de 2º uso) e mobles e compoñentes. O principal proceso na fabricación de táboas é o serrado. Os procesos principais na fabricación de taboleiros de aglomerados de partículas son: achado, cribado, secado e clasificación, encolado, corte e lixado e recubrimento con papel decorativo ou con papel impregnado. Para a fabricación de mobles e compoñentes os procesos principais son o despece e canteado e a embalaxe.</p>
    <p>A instalación conta cunha serie de instalacións térmicas que producen a calor e enerxía necesarias para o proceso, entre elas unha planta de coxeración de Cogeneración del Noroeste, S.L.</p>
    <p>Verteduras: </p>
    <p>– Augas residuais industriais: non se efectúa vertedura ao dominio público, xa que son reincorporadas ao proceso industrial.</p>
    <p>– Augas residuais sanitarias: son vertidas á rede municipal con depuración posterior na estación depuradora de aguas residuais municipal.</p>
    <p>– Augas residuais pluviais: son vertidas ao dominio público.</p>

