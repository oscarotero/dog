---
date: '2019-08-02'
id: G0532-090719-0002
page: 35678
number: 146
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: "ANUNCIO do 6 de xuño de 2019, da Dirección Xeral de Calidade Ambiental e Cambio Climático, polo que se somete a información pública a documentación de solicitude de autorización ambiental integrada para o centro de tratamento de residuos que Recuperaciones Ecolex, S.L. posúe no concello de Padrón, provincia da Coruña (expediente\_2017-IPPC-I-132)."
range: Anuncio
url: >-
  https://www.xunta.gal/dog/Publicados/2019/20190802/AnuncioG0532-090719-0002_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 do decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>• Proxecto básico para a solicitude de autorización ambiental integrada para o centro de tratamento de residuos de Recuperaciones Ecolex, S.L.</p>
    <p>• Promotora: Recuperaciones Ecolex, S.L.</p>
    <p>• Localización: Parque Empresarial de Pazos, parcela 69, 15917 Padrón (A Coruña).</p>
    <p>Para que calquera interesado poida consultalo e, se é o caso, formular no citado prazo as alegacións, suxestións ou observacións que considere oportunas, o documento estará a disposición dos administrados:</p>
    <p>– Na páxina web da Consellería de Medio Ambiente, Territorio e Vivenda (http://cmatv.xunta.gal»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 6 de xuño de 2019</p>
    <footer><p>Maria Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO I</h2>
    <p class="dog-titulo-nome">Memoria resumen</p>
    <p>Clave do expediente: 2017-IPPC-I-132.</p>
    <p>Peticionaria: Recuperaciones Ecolex, S.L.</p>
    <p>NIF: B70023510.</p>
    <p>Dirección social e localización da instalación: Parque Empresarial de Pazos, parcela 69, 15917 Padrón (A Coruña).</p>
    <p>Coordenadas UTM (Fuso 29, Datum ETRS89): X: 528056, Y: 4734250.</p>
    <p>Actividade: englobada no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; categorías 5.1.c), 5.1.d) y 5.6.</p>
    <p>5. Xestión de residuos.</p>
    <p>5.1. Instalacións para a valorización ou eliminación de residuos perigosos, cunha capacidade de máis de 10 toneladas por día que realicen unha ou máis das seguintes actividades:</p>
    <p>c) Combinación ou mestura previas ás operacións mencionadas nos apartados 5.1 y 5.2.</p>
    <p>d) Reenvasamento previo a calquera das operacións mencionadas nos apartados 5.1 y 5.2.</p>
    <p>5.6. Almacenamento temporal dos residuos perigosos non incluídos no apartado 5.5 en espera da aplicación dalgún dos tratamentos mencionados no apartado 5.1, 5.2, 5.5 y 5.7, cunha capacidade total superior a 50 toneladas, excluíndo o almacenamento temporal, pendente de recollida, no sitio onde o residuo é xerado.</p>
    <p>Descrición: a actividade de Ecolex consiste, por un lado, na valorización e por outro, no almacenamento de certos residuos.</p>
    <p>Ecolex dispón, para as súas instalacións de Padrón, de autorizacións de valorización e almacenamento, tanto de residuos perigosos como de non perigosos, outorgadas. A empresa pretende instaurar unha nova liña que incorpora un proceso de fundición. Así, o conxunto de liñas que conformarán a súa actividade serán:</p>
    <p>– Liña 1: valorización de residuos sólidos mediante triturado e lavado.</p>
    <p>– Liña 2: valorización de residuos líquidos mediante electrólise e evaporación.</p>
    <p>– Liña 3: valorización de envases.</p>
    <p>– Liña 4: valorización de residuos non perigosos e perigosos.</p>
    <p>– Liña 5: almacén de residuos perigosos.</p>
    <p>– Liña 6: fundición.</p>
    <p>Para o desenvolvemento das actividades de valorización de residuos descritas anteriormente, a Planta de Reparacións Ecolex cuenta coas seguintes instalacións principais:</p>
    <p>– Nave actual: situada nunha parcela de aproximadamente 1.840 m2, conta cunha zona exterior totalmente urbanizada e unha nave industrial de 1.068 m2.</p>
    <p>– Nova nave: situada na parcela anexa á actual, conta con aproximadamente 1.840 m2, destacándose a construción dun porto para a descarga de camións, e unha nave industrial de 1.132 m2 construídos en planta.</p>

