---
date: '2019-05-03'
id: G0198-220419-0001
page: 21423
number: 84
agency: Axencia Galega de Innovación
section: III. Outras disposicións.
title: >-
  RESOLUCIÓN do 5 de abril de 2019 pola que se seleccionan os proxectos de hubs
  de innovación dixital que contribúan ao avance da Estratexia de
  Especialización Intelixente de Galicia (RIS3), convocadas pola Resolución do 4
  de decembro de 2018.
range: Resolución
url: >-
  https://www.xunta.gal/dog/Publicados/2019/20190503/AnuncioG0198-220419-0001_gl.html
---
<p>A Resolución da Axencia Galega de Innovación do 4 de decembro de 2018 (DOG núm. 240, do 18 decembro) pola que se aprobaban as bases reguladoras e convocatoria para a selección de proxectos de hubs de innovación dixital que contribúan ao avance da Estratexia de especializaicón intelixente de Galicia (RIS3).</p>
    <p>O artigo 5 desta convocatoria e bases reguladoras establece os requisitos mínimos e criterios de selección que deben cumprir os solicitantes para cada proxecto de hub que solicite o recoñecemento do seu carácter estratéxico para Galicia.</p>
    <p>A comisión de selección prevista no artigo 9 da convocatoria emitiu un informe coas propostas para obter o recoñecemento de proxectos de hubs estratéxicos para Galicia, tendo en conta os informes de valoración emitidos polos avaliadores.</p>
    <p>No artigo 13 da convocatoria regúlase a resolución e notificación deste procedemento unha vez que a comisión de selección emita un informe no cal se seleccionen as solicitudes de acordo coa valoración realizada polo comité técnico.</p>
    <p>De acordo con isto, </p>
    <h2>RESOLVO:</h2>
    <p>A declaración das seguintes propostas como hub de carácter estratéxico para Galicia:</p>
    <p>• Fundación Cluster de Empresas de Automoción de Galicia (Ceaga), co proxecto GALICIAFOFHUB.</p>
    <p>• Asociación Bioga-Cluster Tecnolóxico Empresarial das Ciencias da Vida, co proxecto DiH DATALIFE.</p>
    <p>Contra esta resolución, sen prexuízo de que os interesados poidan exercer calquera outro que consideren procedente, poderán interpoñer recurso de alzada no prazo dun mes desde o día seguinte ao da publicación desta resolución no Diario Oficial de Galicia, perante o presidente da Axencia Galega de Innovación.</p>
    <p>Santiago de Compostela, 11 de abril de 2019</p>
    <footer><p>Patricia Argerey Vilar<br>Directora da Axencia Galega de Innovación</p></footer>

