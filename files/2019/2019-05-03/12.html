---
date: '2019-05-03'
id: G1991-100419-0001
page: 21458
number: 84
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: >-
  EDICTO de anuncio da interposición de recurso contencioso-administrativo
  4045/2019 sobre declaración de impacto ambiental e autorización da Consellería
  de Medio Ambiente e Ordenación do Territorio.
range: Edicto
url: >-
  https://www.xunta.gal/dog/Publicados/2019/20190503/AnuncioG1991-100419-0001_gl.html
---
<p>No presente órgano xudicial interpúxose recurso contencioso-administrativo, que se tramita como procedemento ordinario PO 4045/2019, en nome e representación de Instituto Internacional de Dereito e Medio Ambiente (IIDMA), contra a Consellería de Medio Ambiente e Ordenación do Territorio, en que se impugna a desestimación por silencio administrativo do recurso de alzada interposto a Resolución da Dirección Xeral de Calidade Ambiental e Cambio Climático, do 15 de xaneiro de 2018, pola que se formula a declaración de impacto ambiental e se modifica por modificación substancial a autorización ambiental integrada co número 2007/0302_AIA/IPPC_210.</p>
    <p>Polo que, en cumprimento da dilixencia de ordenación de data de 7 de marzo pasado e do establecido no artigo 47.2 da LXCA, se concede un prazo de quince días para a comparecencia dos que teñan interese lexítimo en soster a conformidade a dereito da actuación da Administración autonómica. </p>
    <p>A comparecencia ante este tribunal para intervir como parte no recurso contencioso-administrativo require a intervención de procurador dos tribunais, con poder de representación procesual suficiente, e a asistencia de avogado.</p>
    <p> A Coruña, 7 de marzo de 2019 </p>
    <footer><p>José Miguel Formoso Sobrado<br>Letrado da Administración de xustiza</p></footer>

