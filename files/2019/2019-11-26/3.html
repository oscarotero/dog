---
date: '2019-11-26'
id: G0424-191119-0005
page: 50150
number: 225
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 18 de novembro de 2019 pola que se amplía o prazo de xustificación das
  subvencións convocadas ao abeiro da Orde do 23 de setembro de 2019 pola que se
  crea a Rede de Comercios e Mercados no Camiño, se establecen as bases
  reguladoras para a concesión de subvencións, en réxime de concorrencia
  competitiva, para fomentar a adhesión a ela, e se procede á súa convocatoria
  para o ano 2019 (código de procedemento CO300F).
range: Orde
url: >-
  https://www.xunta.gal/dog/Publicados/2019/20191126/AnuncioG0424-191119-0005_gl.html
---
<p>A Orde do 23 de setembro de 2019, publicada no <em>Diario Oficial de Galicia</em> núm. 191, do 8 de outubro, crea a Rede de Comercios e Mercados no Camiño, establece as bases reguladoras para a concesión de subvencións, en réxime de concorrencia competitiva, para fomentar a adhesión a ela, e procede á súa convocatoria para o ano 2019 (código de procedemento CO300F).</p>
    <p>No artigo 1.3, parágrafo segundo do anexo I das bases reguladoras, establécese a consideración de actuacións subvencionables sempre que estas sexan realizadas e efectivamente pagadas desde o 1 de xaneiro de 2019 ata a data límite de xustificación establecida no artigo 19.</p>
    <p>O artigo 19.1 do anexo I das bases reguladoras establece que o pagamento da subvención quedará condicionado á presentación, nos lugares sinalados no artigo 3 da convocatoria e ata o 30 de novembro de 2019, do anexo X debidamente cuberto xunto cos orixinais ou copias da documentación especificada no citado artigo 19.</p>
    <p>Tendo en conta o número de solicitudes presentadas, os seus prazos de emenda e a posterior concesión das subvencións, e co fin de optimizar os procesos de xestión e dado que non se causa prexuízo a terceiros, procede modificar o artigo 19.1 do anexo I da orde e ampliar o prazo ata unha data que permita a mellor xustificación por parte dos beneficiarios, concretamente ata o 16 de decembro de 2019.</p>
    <p>A teor do exposto, en virtude das competencias que ten atribuídas a Consellería de Economía, Emprego e Industria en materia de comercio interior, e no exercicio das atribucións que me foron conferidas, </p>
    <h2>DISPOÑO:</h2>
    <p>Artigo único. Modificación do artigo 19.1 do anexo I da Orde do 23 de setembro de 2019 pola que se crea a Rede de Comercios e Mercados no Camiño, se establecen as bases reguladoras para a concesión de subvencións, en réxime de concorrencia competitiva, para fomentar a adhesión a ela, e se procede á súa convocatoria para o ano 2019 (código de procedemento CO300F)</p>
    <p>O primeiro parágrafo do artigo 19.1 do anexo I da referida orde queda redactado nos seguintes termos:</p>
    <p>«O pagamento da subvención quedará condicionado á presentación, nos lugares sinalados no artigo 3 da convocatoria, e ata o 16 de decembro de 2019, do anexo X debidamente cuberto xunto cos orixinais ou copias da seguinte documentación:».</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 18 de novembro de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

