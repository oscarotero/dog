---
date: '2019-01-10'
id: CA04-020913-0001
page: 1499
number: 7
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 22 de agosto de 2013, da Dirección Xeral de Enerxía e Minas,
  pola que se autorizan as instalacións electromecánicas, se aproba o proxecto
  de execución, se recoñece a condición de acollida ao réxime especial de
  produción eléctrica e se declara a utilidade pública, en concreto, do proxecto
  do parque eólico Alto da Croa, no concello de Vimianzo, promovido por Gamesa
  Energía, S.A. (expediente IN661A 2007/06).
range: Resolución
url: >-
  https://www.xunta.gal/dog/Publicados/2019/20190110/AnuncioCA04-020913-0001_gl.html
---
<p>Examinado o expediente instruído a pedimento de Gamesa Energía, S.A. sobre autorización administrativa, aprobación do proxecto de execución, recoñecemento da condición de acollida ao réxime especial de produción eléctrica e declaración, en concreto, da utilidade pública das instalacións do proxecto do parque eólico Alto da Croa, no concello de Vimianzo (A Coruña), constan os seguintes</p>
    <p>Antecedentes de feito:</p>
    <p>Primeiro. Mediante resolución do 29 de xaneiro de 2007 publicouse a relación de solicitudes de autorización para a instalación de parques eólicos admitidas a trámite ao abeiro da Orde do 22 de maio de 2006 (DOG núm. 26, do 6 de febreiro de 2007), na cal se incluíu a correspondente ao parque eólico Alto da Croa, para unha potencia de 8 MW.</p>
    <p>Segundo. Con data do 8 de febreiro de 2007, Gamesa Energía, S.A. solicitou a autorización administrativa, a aprobación do proxecto de execución, a declaración de utilidade pública e o recoñecemento da condición de acollida ao réxime especial de produción eléctrica para o proxecto do parque eólico Alto da Croa.</p>
    <p>Terceiro. Mediante Acordo do 3 de xullo de 2009, do Departamento Territorial da Coruña, someteuse a información pública a solicitude de autorización, a aprobación do proxecto de execución, o estudo de impacto ambiental, a aprobación do proxecto sectorial e a declaración de utilidade pública, en concreto, das instalacións que comprende o proxecto do parque eólico Alto da Croa; o dito acordo publicouse no BOE do 27 de agosto, no DOG do 11 de agosto, no BOP da Coruña do 4 de agosto e no xornal <em>La Voz de Galicia</em> do 22 de xullo, e permaneceu exposto, ademais, nas dependencias do dito departamento territorial e no taboleiro de anuncios do concello de Vimianzo.</p>
    <p>As características básicas das instalacións sometidas a información pública son as seguintes:</p>
    <p>Solicitante: Gamesa Energía, S.A. Unipersoal.</p>
    <p>Domicilio: rúa Antonio Gómez Vilasó, bloque 3, portais 2 e 3, 15702 Santiago de Compostela.</p>
    <p>Denominación: parque eólico Alto da Croa.</p>
    <p>Potencia que se vai instalar: 8 MW.</p>
    <p>Municipios afectados: Vimianzo (A Coruña).</p>
    <p>Emprazamento (en unidades UTM):</p>
    <p>Coordenadas perimetrais do acceso ao parque:</p>
    <table>
     <tbody>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>496.000</td>
       <td>4.764.750</td>
      </tr>
      <tr>
       <td>496.000</td>
       <td>4.764.650</td>
      </tr>
      <tr>
       <td>496.070</td>
       <td>4.764.650</td>
      </tr>
      <tr>
       <td>496.070</td>
       <td>4.764.750</td>
      </tr>
     </tbody>
    </table>
    <p>Coordenadas perimetrais da poligonal do parque:</p>
    <table>
     <tbody>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>496.000</td>
       <td>4.763.040</td>
      </tr>
      <tr>
       <td>496.000</td>
       <td>4.764.100</td>
      </tr>
      <tr>
       <td>497.500</td>
       <td>4.764.100</td>
      </tr>
      <tr>
       <td>497.500</td>
       <td>4.763.000</td>
      </tr>
      <tr>
       <td>496.570</td>
       <td>4.763.000</td>
      </tr>
      <tr>
       <td>496.200</td>
       <td>4.763.070</td>
      </tr>
     </tbody>
    </table>
    <p>Coordenadas dos aeroxeradores:</p>
    <table>
     <tbody>
      <tr>
       <td>Aeroxerador</td>
       <td>UTM-X</td>
       <td>UTM-Y</td>
      </tr>
      <tr>
       <td>A8</td>
       <td>496.864</td>
       <td>4.763.152</td>
      </tr>
      <tr>
       <td>A9</td>
       <td>496.668</td>
       <td>4.763.246</td>
      </tr>
      <tr>
       <td>A10</td>
       <td>496.492</td>
       <td>4.763.413</td>
      </tr>
      <tr>
       <td>A11</td>
       <td>497.227</td>
       <td>4.763.246</td>
      </tr>
     </tbody>
    </table>
    <p>As principais características técnicas da infraestrutura eléctrica do parque eólico son:</p>
    <p>• 4 aeroxeradores de 2.000 kW de potencia nominal unitaria montados sobre fuste tubular metálico de 78 m de altura e diámetro de rotor de 90 m;</p>
    <p>• 4 transformadores de potencia 2.100 kVA, con relación de transformación de 0,69/20 kV, instalados no interior de torre do aeroxerador coa súa correspondente aparellaxe de seccionamento, manobra e protección;</p>
    <p>• rede eléctrica subterránea a 20 kV con condutor DHZ1 12/20 kV 3×1×(1×95,150) mm2 Al, para interconexión dos centros de transformación dos aeroxeradores co edificio de control, protección e medida, e de aí partirá en 20 kV a través dunha liña aérea ata o punto de interconexión na subestación eléctrica de Pontella.</p>
    <p>Durante o período de información pública presentáronse as seguintes alegacións:</p>
    <p>1. Con data do 11 de setembro de 2009, Xosé Luis Lavadores Cobas, en representación da Asociación para a Defensa Ecolóxica de Galicia (Adega) presenta escrito en que solicita a paralización da autorización, en tanto non se leve a cabo un novo estudo de impacto ambiental co rigor necesario e que considere a situación da especie de lobo ibérico e os impactos que poidan causar nela as novas instalacións, así como a incorporación de medidas correctoras máis acaídas ou, se así for necesario, o cambio de localización do parque eólico.</p>
    <p>2. O 5 de novembro de 2009, Xosé Luis Lavadores Cobas, en representación da Asociación para a Defensa Ecolóxica de Galicia (Adega), presenta un novo escrito de alegacións de contido similar ao anterior, reiterando o solicitado nel.</p>
    <p>3. O 31 de xullo de 2009, Herminia Suárez Paz solicita aclaración sobre o paso de gabias pola súa leira, e mostra a súa conformidade coa declaración de utilidade pública con respecto a parte da leira que lle pertence, posto que comparte a titularidade cos seus irmáns, solicitando, ademais, información sobre se o terreo sufrirá cambios, o tempo de demora estimado do uso e o aboamento dalgún canon polo uso das leiras.</p>
    <p>4. O 30 de xullo de 2009, José Manuel Santos Pérez, solicita información sobre as compensacións ás que ten dereito polos bens afectados.</p>
    <p>Cuarto. O 13 de agosto de 2010, a Xefatura Territorial da Consellería de Economía e Industria emitiu informe sobre o proxecto do parque eólico estimando que procede continuar coa tramitación do procedemento, polo que o 16 de agosto de 2012, a dita xefatura territorial remite o expediente á Dirección Xeral de Industria, Enerxía e Minas.</p>
    <p>Quinto. Con data do 24 de novembro de 2010, a Secretaría Xeral de Calidade e Avaliación Ambiental formulou a declaración de impacto ambiental relativa ao proxecto do parque eólico Alto da Croa, a cal se fixo pública por Resolución do 23 de decembro de 2010 da Dirección Xeral de Industria, Enerxía e Minas (DOG núm. 21, do 1 de febreiro de 2011).</p>
    <p>Sexto. Con data do 15 de decembro de 2011, Gamesa Energía, S.A. comunica que se elimina do proxecto a afección ao Monte da Tella, titularidade da Comunidade de Montes de Baíñas e Val, desistindo do trámite de compatibilidade entre o proxecto do parque eólico e o dito monte, solicitando, asemade, que se elimine da relación de bens e dereitos afectados a dita afección.</p>
    <p>Sétimo. O 28 de febreiro de 2012, a Dirección Xeral de Sostibilidade e Paisaxe emite o informe a que fai referencia o artigo 13.3 do Decreto 80/2000, do 23 de marzo, en relación co proxecto sectorial do parque eólico Alto da Croa, no cal o dito organismo informa de que se seguiron os trámites establecidos no Decreto 80/2000, do 23 de marzo.</p>
    <p>Aos antecedentes de feito expostos sonlles de aplicación os seguintes </p>
    <p>Fundamentos de dereito:</p>
    <p>Primeiro. A Dirección Xeral de Industria, Enerxía e Minas é competente para resolver este procedemento con fundamento no artigo 28 do Decreto 324/2009, do 11 de xuño, polo que se establece a estrutura orgánica da Consellería de Economía e Industria, en relación co establecido no artigo 28.3 da Lei 54/1997, do 27 de novembro, do sector eléctrico, no artigo 4.1 do Real decreto 661/2007, do 25 de maio, polo que se regula a actividade de produción de enerxía eléctrica en réxime especial e nos artigos 18, 24 e 27.1 do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia.</p>
    <p>Segundo. No expediente instruído para o efecto cumpríronse os trámites procedementais establecidos na Lei 54/1997, do 27 de novembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia, de acordo co establecido pola disposición transitoria cuarta da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, na Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas vixentes de aplicación.</p>
    <p>Terceiro. Con respecto ás alegacións presentadas, visto o contido delas e as respostas da empresa promotora, indícase o seguinte:</p>
    <p>– No que se refire á percepción de compensacións polas afeccións do proxecto aos terreos, en caso de que os titulares non teñan acadado acordo coa empresa promotora, a compensación ou prezo xusto que deberá ser aboada pola dita empresa determinaranse na fase de prezo xusto do correspondente procedemento expropiatorio, de acordo co disposto na Lei de expropiación forzosa e no Regulamento que a desenvolve.</p>
    <p>– En relación coa alegación da Asociación para a Defensa Ecolóxica de Galicia (Adega), cómpre remitirse ao contido da declaración de impacto ambiental emitida pola Secretaría Xeral de Calidade e Avaliación Ambiental, en concreto ao seu punto 6.1, que establece que a poboación do lobo ibérico deberá ser obxecto dunha especial atención mediante a implementación dun exhaustivo plan de estudo e seguimento.</p>
    <p>– Canto ás alegacións presentadas por Herminia Súarez Paz e por José Manuel Santos Pérez, a empresa promotora, nas súas respostas, manifesta que xa se ten posto en contacto cos alegantes a fin de lles informar sobre o solicitado nos seus escritos e de tentar acadar un acordo amigable.</p>
    <p>Polo exposto, e no exercicio das competencias que teño atribuídas,</p>
    <h2>RESOLVO:</h2>
    <p>Primeiro. Autorizar as instalacións do parque eólico Alto da Croa, no concello de Vimianzo (A Coruña), promovido por Gamesa Energía, S.A., cunha potencia de 8 MW.</p>
    <p>Segundo. Aprobar o proxecto de execución das instalacións do parque eólico Alto da Croa, asinado polo enxeñeiro industrial Luis Caamaño Martínez e visado polo Colexio Oficial de Enxeñeiros Industriais de Galicia (Delegación de Santiago) o 13 de marzo de 2008 co número de rexistro 219/08. </p>
    <p>As características principais recollidas no dito proxecto son as seguintes:</p>
    <p>Solicitante: Gamesa Energía, S.A. Unipersoal.</p>
    <p>Domicilio: rúa Antonio Gómez Vilasó, bloque 3, portais 2 e 3, 15702, Santiago de Compostela.</p>
    <p>Denominación: parque eólico Alto da Croa.</p>
    <p>Potencia que se vai instalar: 8 MW.</p>
    <p>Municipios afectados: Vimianzo (A Coruña).</p>
    <p>Produción anual: 58.892 MWh/ano.</p>
    <p>Orzamento: 6.115.368,01 euros.</p>
    <p>Emprazamento (en unidades UTM):</p>
    <p>Coordenadas perimetrais do acceso ao parque:</p>
    <table>
     <tbody>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>496.000</td>
       <td>4.764.750</td>
      </tr>
      <tr>
       <td>496.000</td>
       <td>4.764.650</td>
      </tr>
      <tr>
       <td>496.070</td>
       <td>4.764.650</td>
      </tr>
      <tr>
       <td>496.070</td>
       <td>4.764.750</td>
      </tr>
     </tbody>
    </table>
    <p>Coordenadas perimetrais da poligonal do parque:</p>
    <table>
     <tbody>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>496.000</td>
       <td>4.763.040</td>
      </tr>
      <tr>
       <td>496.000</td>
       <td>4.764.100</td>
      </tr>
      <tr>
       <td>497.500</td>
       <td>4.764.100</td>
      </tr>
      <tr>
       <td>497.500</td>
       <td>4.763.000</td>
      </tr>
      <tr>
       <td>496.570</td>
       <td>4.763.000</td>
      </tr>
      <tr>
       <td>496.200</td>
       <td>4.763.070</td>
      </tr>
     </tbody>
    </table>
    <p>Coordenadas dos aeroxeradores:</p>
    <table>
     <thead>
      <tr>
       <td>Aeroxerador</td>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>A8</td>
       <td>496.864</td>
       <td>4.763.152</td>
      </tr>
      <tr>
       <td>A9</td>
       <td>496.668</td>
       <td>4.763.246</td>
      </tr>
      <tr>
       <td>A10</td>
       <td>496.492</td>
       <td>4.763.413</td>
      </tr>
      <tr>
       <td>A11</td>
       <td>497.227</td>
       <td>4.763.246</td>
      </tr>
     </tbody>
    </table>
    <p>As principais características técnicas da infraestrutura eléctrica do parque eólico son:</p>
    <p>• 4 aeroxeradores de 2.000 kW de potencia nominal unitaria montados sobre fuste tubular metálico de 78 m de altura e diámetro de rotor de 90 m;</p>
    <p>• 4 transformadores de potencia 2.100 kVA, con relación de transformación de 0,69/20 kV, instalados no interior de torre do aeroxerador coa seu correspondente aparellaxe de seccionamento, manobra e protección;</p>
    <p>• Rede eléctrica subterránea a 20 kV con condutor DHZ1 12/20 kV 3×1×(1×95,150) mm2 Al, para interconexión dos centros de transformación dos aeroxeradores co edificio de control, protección e medida, e de aí partirá en 20 kV a través dunha liña aérea ata o punto de interconexión na subestación eléctrica de Pontella.</p>
    <p>Terceiro. Recoñecer ao parque eólico Alto da Croa a condición de instalación acollida ao réxime especial de produción de enerxía eléctrica regulamentado polo Real decreto 661/2007, do 25 de maio, e incluíla no grupo b.2., subgrupo b.2.1., do artigo 2 do citado real decreto.</p>
    <p>Cuarto. Declarar a utilidade pública, en concreto, das instalacións do proxecto do parque eólico Alto da Croa, segundo o previsto nos artigos 52 e 54 da Lei 54/1997, do 27 de novembro, do sector eléctrico, o que leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa do 16 de decembro de 1954 (BOE núm. 351, do 17 de decembro).</p>
    <p>A presente autorización axustarase ao cumprimento das seguintes condicións:</p>
    <p>1. Conforme o disposto no artigo 19 do Decreto 302/2001, do 25 de outubro, para os efectos de garantir o cumprimento das súas obrigas, Gamesa Energía, S.A. deberá constituír, no prazo de 30 días contados desde o día seguinte ao da notificación da presente resolución, unha fianza de 122.307,36 euros, importe correspondente ao 2 % do orzamento do proxecto de execución do parque eólico que por esta resolución se aproba.</p>
    <p>A dita fianza constituirase na caixa xeral de depósitos da Consellería de Facenda da Xunta de Galicia, en calquera das formas sinaladas no artigo 11.3 do Decreto 1775/1967, do 22 de xullo, sobre réxime de instalación, ampliación e traslado de industrias, e devolverase unha vez que se formalice a acta de posta en marcha das instalacións.</p>
    <p>2. Consonte o disposto no artigo 4 do Decreto 455/1996, do 7 de novembro, de fianzas en materia ambiental, fíxase, por proposta do órgano ambiental, a contía do aval correspondente aos labores de restauración asociados á fase de obras en 45.865 euros, polo que Gamesa Energía, S.A. deberá depositar o devandito aval no prazo de 30 días contados desde o día seguinte ao da notificación desta resolución.</p>
    <p>Esta fianza constituirase na caixa xeral de depósitos da Consellería de Facenda da Xunta de Galicia, en calquera das formas sinaladas no artigo 11.3 do Decreto 1775/1967, do 22 de xullo, sobre réxime de instalación, ampliación e traslado de industrias, e devolverase cando desaparezan as causas que motivaron a súa exixencia, unha vez depositado o importe correspondente ao aval de restauración en fase de desmantelamento, conforme o artigo 6 do Decreto 455/1996, do 7 de novembro. </p>
    <p>3. Como requisito necesario para a aplicación á citada instalación do réxime especial de produción de enerxía eléctrica, o promotor deberá inscribila definitivamente no Rexistro de Instalacións de Produción de Enerxía Eléctrica en Réxime Especial da Comunidade Autónoma de Galicia, creado pola Orde da Consellería de Industria e Comercio do 5 de xuño de 1995 (DOG do 14 de xullo), logo da acreditación do cumprimento dos requisitos establecidos nos artigos 11 e 12 do Real decreto 661/2007, do 25 de maio.</p>
    <p>4. A instalación adaptarase ao procedemento de captación e procesamento de datos de produción de enerxía eléctrica de Galicia regulamentado pola Orde da Consellería de Innovación e Industria, do 23 de xaneiro de 2009, pola que se establece o procedemento para a captación e procesamento dos datos de produción enerxética das instalacións acollidas ao réxime especial de produción de enerxía eléctrica na Comunidade Autónoma de Galicia (DOG núm. 37, do 23 de febreiro).</p>
    <p>5. As instalacións autorizadas terán que realizarse de acordo coas especificacións e planos que figuran no proxecto de execución que por esta resolución se aproba, cun orzamento de 6.115.368,01 euros.</p>
    <p>6. O prazo para a posta en marcha das instalacións que se autorizan será de seis meses contados a partir da data de ocupación dos terreos.</p>
    <p>Unha vez construídas as instalacións autorizadas e con carácter previo á súa posta en marcha, a Xefatura Territorial da Consellería de Economía e Industria da Coruña inspeccionará a totalidade das obras e montaxes efectuadas e verificará o cumprimento das condicións establecidas nesta resolución e as demais que sexan de aplicación, incluídas as contidas na declaración de impacto ambiental formulada o 24 de novembro de 2010 pola Secretaría Xeral de Calidade e Avaliación Ambiental.</p>
    <p>7. O parque eólico deberá cumprir cos requisitos que se recollan nos procedementos de operación aprobados polo Ministerio de Industria, Enerxía e Turismo, que lle resulten de aplicación.</p>
    <p>8. A Administración reserva para si o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
    <p>9. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Esta resolución publicarase no <em>Diario Oficial de Galicia</em> e no <em>Boletín Oficial </em>da provincia da Coruña, de acordo co establecido nos artigos 128 e 148 do Real decreto 1955/2000, do 1 de decembro, así como en cumprimento do disposto polo artigo 59.5 da Lei 30/1992, do 26 de novembro, para os efectos da notificación aos interesados cando estes sexan descoñecidos, se ignore o lugar ou o medio de notificación, ou ben que, intentada esta, non se puidese efectuar.</p>
    <p>Contra a presente resolución, que non é definitiva en vía administrativa, poderá interporse recurso de alzada ante o conselleiro de Economía e Industria da Xunta de Galicia, no prazo dun mes contado a partir do día seguinte ao da súa notificación, de conformidade cos artigos 114 y 115 da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
    <p>Santiago de Compostela, 22 de agosto de 2013</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

