---
date: '2019-01-10'
id: C141-191218-0002
page: 1544
number: 7
agency: Portos de Galicia
section: VI. Anuncios. a) Administración autonómica.
title: >-
  CÉDULA do 18 de decembro de 2018, da Dirección Xeral da entidade pública
  empresarial Portos de Galicia, pola que se notifica o requirimento de
  pagamento das taxas portuarias debidas a esta entidade.
range: Cédula
url: >-
  https://www.xunta.gal/dog/Publicados/2019/20190110/AnuncioC141-191218-0002_gl.html
---
<p>Con data do 21 de novembro de 2018, o director xeral da entidade pública empresarial (EPE) Portos de Galicia ditou requirimento polo que se solicita o pagamento das taxas debidas a esta entidade pola concesionaria Cordelería El Rial, S.L. con NIF B****0744 da praza de amarre P02/058C no porto deportivo de Pedras Negras.</p>
    <p>Intentada a notificación deste requirimento segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e non sendo posible a súa práctica, por medio desta cédula e ao abeiro do disposto no artigo 44 de dita lei, notifícase a Cordelería El Rial, S.L., como titular da concesión administrativa da praza de amarre P02/058C do porto deportivo de Pedras Negras, o contido do requirimento que figura como anexo para que poida ter coñecemento desta.</p>
    <p>Así mesmo, fáiselle saber o dereito que o asiste a teor do disposto no artigo 121.1 da Lei 39/2015, para interpor recurso de alzada ante o presidente da EPE Portos de Galicia, no prazo dun mes contado desde o día seguinte ao da publicación desta cédula, segundo establece o artigo 122 da mesma lei, lembrándolle o seu dereito a consultar o expediente, depositado nas dependencias da oficina dos servizos centrais de Portos de Galicia, sita na praza de Europa, núm. 5 A, 6º andar, Santiago de Compostela, e a obter, de ser o caso, copia del, segundo o previsto no artigo 53.1.a) da citada Lei 39/2015, do 1 de outubro.</p>
    <p>A débeda contraída con Portos de Galicia a 19.11.2018 ascende a un total de 572,12 € sen contar cos recargos e xuros que esta puidese xerar. </p>
    <p>Co fin de satisfacer esta débeda pódese por en contacto co Departamento de Contabilidade de Portos de Galicia, situado na praza de Europa, núm. 5 A, 6º piso, Santiago de Compostela. O pagamento no período requirido porá fin ao expediente.</p>
    <p>A Ley 6/2017, do 12 de decembro, de portos de Galicia, no seu artigo 90.b) indica que será causa de caducidade da concesión a falta de pagamento de calquera das taxas xiradas por Portos de Galicia, durante un prazo de 12 meses.</p>
    <p>O Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico-deportivas de competencia da Comunidade Autónoma de Galicia, sinala no artigo 16.b) a obriga de aboar as taxas tributarias, prezos, exaccións reguladoras e os prezos privados e tarifas que procedan. O incumprimento das obrigas sinaladas anteriormente dará lugar á inmediata suspensión temporal do servizo por parte do concesionario que dea servicio na concesión.</p>
    <p>Tendo en conta o anteriormente exposto, requíreselle para que nun prazo de 15 días contado a partir do día seguinte ao da publicación desta notificación se poña ao corrente das cantidades endebedadas. De non facelo ordenarase a suspensión temporal dos servizos prestados e infórmase para a proposición da caducidade da concesión. </p>
    <p>Esta cédula expídese para que conste e sirva de notificación a interesada, en cumprimento co disposto no artigo 44 da citada Lei 39/2015. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do<em> Boletín Oficial del Estado </em>(BOE).</p>
    <p>Santiago de Compostela, 19 de decembro de 2018</p>
    <footer><p>José Ignacio Villar García<br>Director xeral de Portos de Galicia</p></footer>
    <h2>ANEXO</h2>
    <p>Interesada: Cordelería El Rial, S.L.</p>
    <p>Documento de identificación: B****0744.</p>
    <p>Última dirección coñecida: El Rial, 5-7, 36611 Vilagarcía de Arousa (Pontevedra).</p>
    <p>Asunto: requirimento de pagamento de taxas portuarias debidas.</p>
    <p>Importe endebedado: 572,12 €.</p>

