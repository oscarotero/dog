---
date: '2019-01-10'
id: G0533-191218-0005
page: 1495
number: 7
agency: Consellería de Infraestruturas e Mobilidade
section: VI. Anuncios. a) Administración autonómica.
title: >-
  ANUNCIO do 27 de novembro de 2018, da Subdirección Xeral de Inspección do
  Transporte, polo que se notifica a resolución do recurso de alzada ditada no
  expediente sancionador en materia de transportes terrestres PO-01019-O-2016.
range: Anuncio
url: >-
  https://www.xunta.gal/dog/Publicados/2019/20190110/AnuncioG0533-191218-0005_gl.html
---
<p>O director xeral de Mobilidade dictou a resolución do recurso de alzada presentado no expediente sancionador número PO-01019-O-2016 por infracción da normativa sobre transporte terrestre.</p>
    <p>Intentada a notificación da resolución por correo certificado con xustificante de recibo no enderezo que consta no correspondente expediente sancionador, esta devolveuse polo servizo de Correos. Por este motivo e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no <em>Boletín Oficial del Estado</em> (BOE), logo da publicación no<em> Diario Oficial de Galicia</em>. En consecuencia, mediante este anuncio notifícanse as resolucións ditadas ás persoas interesadas.</p>
    <p>Infórmase de que os expedientes sancionadores están á súa disposición nas oficinas da Subdirección Xeral de Inspección do Transporte, situadas en praza de Europa, 5A, 2º en Santiago de Compostela.</p>
    <p>Contra as ditas resolucións, que poñen fin á vía administrativa, cabe recurso contencioso-administrativo ante o xulgado do contencioso-administrativo, no prazo de dous meses contado desde o día seguinte ao da publicación deste anuncio no BOE de conformidade cos artigos 8 e 14 da Lei 29/1998, do 13 de xullo, reguladora da xurisdición contencioso-administrativa. </p>
    <p>No caso de non ter aboado o importe da sanción, deberán pagar o dito importe dentro do prazo establecido no art. 62 da Lei 58/2003, do 12 de decembro, xeral tributaria, empregando o modelo impreso que se facilitará nas oficinas da Subdirección Xeral de Inspección do Transporte.</p>
    <p>De non efectuarse o ingreso no dito prazo, procederase ao seu cobramento pola vía de constrinximento, segundo o disposto na normativa vixente.</p>
    <p>Santiago de Compostela, 27 de novembro de 2018</p>
    <footer><p>Marta Vázquez Sanjurjo<br>Subdirectora xeral de Inspección do Transporte</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula</td>
       <td>Persona sancionada
        DNI/CIF</td>
       <td>Infracción cometida
        Fecha-Hora-Estrada-p.q.</td>
       <td>Precepto
        cualificador</td>
       <td>Precepto
        sancionador</td>
       <td>Sanción imposta</td>
       <td>Resolución de recurso</td>
      </tr>
      <tr>
       <td>PO-01019-O-2016
        SG-8679-H</td>
       <td>76933414R</td>
       <td>Atenuante. Realizar transporte público de mercadorías en vehículo lixeiro, carecendo de título habilitante.
        24.10.2015; 11.00.00; PO-531; 4,5</td>
       <td>Art. 140.1 LOTT Art. 141.25 LOTT</td>
       <td>Art. 143.1.k) LOTT Art. 143.1.f) LOTT</td>
       <td>801</td>
       <td>Desestimado</td>
      </tr>
     </tbody>
    </table>

