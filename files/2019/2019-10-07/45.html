---
date: '2019-10-07'
id: C141-250919-0001
page: 44377
number: 190
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 25 de setembro de 2019 pola que se aproba o documento de
  delimitación dos espazos e dos usos portuarios do porto de Cedeira.
range: Resolución
url: >-
  https://www.xunta.gal/dog/Publicados/2019/20191007/AnuncioC141-250919-0001_gl.html
---
<p>A Área de Explotación e Planificación Portuaria da entidade pública empresarial Portos de Galicia redactou o documento da delimitación dos espazos e dos usos portuarios (DEUP) do porto de Cedeira, instalacións portuarias situadas no termo municipal do mesmo nome da provincia da Coruña, e adscritas á entidade pública para a súa xestión.</p>
    <p>Este documento foi redactado de acordo coa súa formulación prevista no artigo 52 da Lei 6/2017, do 12 de decembro, de portos de Galicia (<em>Diario Oficial de Galicia</em> núm. 26, do 14 de decembro), que dispón que nos portos e nas instalacións marítimas de competencia da Comunidade Autónoma de Galicia se delimitará unha zona de servizo portuaria. A delimitación efectuarase a través da DEUP.</p>
    <p>Na reunión do Consello Reitor de Portos de Galicia celebrada o día 31 de xullo de 2019, este acordou dar a súa conformidade á proposta de DEUP do porto de Cedeira, así como elevala e propoñela para a súa aprobación a través da Consellería do Mar.</p>
    <p>Unha vez visto o informe sobre o trámite da proposta de DEUP da xefa da Área de Explotación e Planificación Portuaria de Portos de Galicia do 5 de xullo de 2019, que conta coa conformidade da Dirección da entidade pública empresarial, así como o acordo do Consello Reitor de Portos de Galicia do 31 de xullo de 2019 dando a conformidade á proposta da DEUP do porto de Cedeira e elevándoa e propoñéndoa para a súa aprobación, a Presidencia da entidade pública empresarial Portos de Galicia, por delegación da conselleira do Mar conferida pola Orde do 30 de marzo de 2012,</p>
    <h2>RESOLVE:</h2>
    <p>Aprobar o documento da delimitación dos espazos e dos usos portuarios do porto de Cedeira (Cedeira, A Coruña), na súa última versión redactada polos servizos técnicos da dita área e asinada en outubro de 2018 polos enxeñeiros de camiños, canais e portos da entidade pública empresarial Andrés D. Cervantes Refojos, como xefe do Departamento de Planificación Portuaria, e por Ana Isabel Calzadilla Bouzón, como xefa da Área de Explotación e Planificación Portuaria.</p>
    <p>Santiago de Compostela, 25 de setembro de 2019</p>
    <footer><p>Susana Lenguas Gil<br>Presidenta de Portos de Galicia</p></footer>

