---
date: '2019-03-01'
id: G0425-150219-0003
page: 12069
number: 43
agency: Consellería de Política Social
section: VI. Anuncios. a) Administración autonómica.
title: >-
  EDICTO do 11 de febreiro de 2019, da Dirección Xeral de Familia, Infancia e
  Dinamización Demográfica, polo que se notifican as resolucións ditadas no
  procedemento BS403B (expediente 2018-00007803 e tres máis).
range: Edicto
url: >-
  https://www.xunta.gal/dog/Publicados/2019/20190301/AnuncioG0425-150219-0003_gl.html
---
<p>Logo de tentar en tempo e forma a práctica da notificación do acto que se relaciona no anexo sen que fose posible por causas non imputables á Administración, e tendo en conta que a publicación do seu contido íntegro pode lesionar dereitos e intereses lexítimos, e en virtude do disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, notifícanse a través deste edicto as resolucións ditadas no procedemento establecido na Orde do 19 de decembro de 2017, pola que se establecen as bases polas cales se rexerá a concesión da axuda económica, a través da tarxeta Benvida, para as familias con fillas e fillos nadas/os no ano 2018 (DOG núm. 246, do 29 de decembro de 2017).</p>
    <p>Para eses efectos, emprázanse as persoas interesadas que figuran no anexo, por si ou a través dos seus representantes legais, para que comparezan no prazo máximo de dez días, contados desde o día seguinte ao da publicación deste edicto no <em>Boletín Oficial del Estado</em>, no Servizo de Conciliación Familiar da Dirección Xeral de Familia, Infancia e Dinamización Demográfica (Edificio Administrativo San Caetano, s/n, 15781 Santiago de Compostela), das 9.00 ás 14.00 horas, de luns a venres, tendo á súa disposición os expedientes para coñeceren o contido íntegro do acto que se notifica.</p>
    <p> Se a persoa interesada non comparece no dito prazo, a notificación entenderase producida para todos os efectos legais desde o día seguinte ao do vencemento do prazo sinalado para comparecer.</p>
    <p>As resolucións ditadas neste procedemento esgotan a vía administrativa e contra elas, de conformidade co disposto no artigo 46 da Lei 29/1998, do 13 de xullo, reguladora da xurisdición contencioso-administrativa, pódese interpoñer o recurso contencioso-administrativo, ante o Tribunal Superior de Xustiza de Galicia, no prazo de dous meses a partir do día seguinte ao da notificación. Potestativamente e con anterioridade á interposición do referido recurso contencioso-administrativo, de conformidade co disposto nos artigos 123 e 124 da Lei 39/2015, do 1 de outubro, poderase interpoñer recurso de reposición, ante a conselleira de Política Social, no prazo dun mes a partir do día seguinte ao da notificación.</p>
    <p>Santiago de Compostela, 11 de febreiro de 2019</p>
    <footer><p>Mª Amparo González Méndez<br>Directora xeral de Familia, Infancia e Dinamización Demográfica</p></footer>
    <h2>ANEXO</h2>
    <h3>Resolucións denegatorias (procedemento BS403B)</h3>
    <table>
     <tbody>
      <tr>
       <td>DNI/NIE/
        pasaporte</td>
       <td>Núm. de expediente</td>
       <td>Acto que se notifica e data</td>
      </tr>
      <tr>
       <td>54674425K</td>
       <td>BS403B-2018-00007803</td>
       <td>Resolución do 26.11.2018</td>
      </tr>
      <tr>
       <td>X5231890B</td>
       <td>BS403B-2018-00008108</td>
       <td>Resolución do 26.11.2018</td>
      </tr>
      <tr>
       <td>76056010R</td>
       <td>BS403B-2018-00009486</td>
       <td>Resolución do 26.11.2018</td>
      </tr>
      <tr>
       <td>44817943M</td>
       <td>BS403B-2018-00010102</td>
       <td>Resolución do 6.11.2018</td>
      </tr>
     </tbody>
    </table>

