---
date: '2019-03-01'
id: CA01-270219-2
page: 11934
number: 43
agency: Consellería de Facenda
section: III. Outras disposicións.
title: >-
  RESOLUCIÓN do 28 de febreiro de 2019 pola que se ordena a publicación do
  Acordo do Consello da Xunta de Galicia do 28 de febreiro de 2019 polo que se
  aproba a modificación da relación de postos de traballo do Instituto de
  Seguridade e Saúde Laboral de Galicia.
range: Resolución
url: >-
  https://www.xunta.gal/dog/Publicados/2019/20190301/AnuncioCA01-270219-2_gl.html
---
<p>A aprobación da relación de postos de traballo do Instituto de Seguridade e Saúde Laboral de Galicia xustifícase polos cambios de estrutura que tiveron lugar desde a súa aprobación inicial, de conformidade co Decreto 165/2014, do 11 de decembro, polo que se aproban os estatutos do organismo autónomo Instituto de Seguridade e Saúde Laboral de Galicia (DOG número 1, do 2 de xaneiro de 2015), así como polas súas necesidades funcionais e organizativas actuais.</p>
    <p>Adáptanse os postos de traballo aos corpos e escalas previstos na Lei 2/2015, do 29 de abril, do emprego público de Galicia (DOG número 82, do 4 de maio), así como ao establecido na Orde da Consellería de Facenda, do 10 de maio de 2017, pola que se modifica a Orde do 21 de novembro de 1989 pola que se fixan os criterios xerais para a elaboración das relacións de postos de traballo da Comunidade Autónoma de Galicia, se aproba o modelo e se ditan instrucións para o cubrir (DOG número 90, do 11 de maio de 2017).</p>
    <p>En consecuencia, por proposta do Instituto de Seguridade e Saúde Laboral de Galicia, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 28 de febreiro de 2019, adoptou o seguinte</p>
    <h2>ACORDO:</h2>
    <p>Primeiro. Apróbase a modificación da relación de postos de traballo do Instituto de Seguridade e Saúde Laboral de Galicia, nos termos que se sinalan nos anexos a este acordo, como consecuencia das súas necesidades funcionais e organizativas actuais.</p>
    <p>Segundo. Clasifícanse de libre designación os postos que a seguir se relacionan en aplicación do criterio de excepcionalidade que na marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>EI.O29.10.000.15001.001</td>
       <td>Xefatura Centro</td>
       <td>Especial responsabilidade por garantir a protección de datos persoais.
        Asesoramento e dependencia directa dun alto cargo.</td>
      </tr>
      <tr>
       <td>EI.O29.10.000.27001.001</td>
       <td>Xefatura Centro</td>
       <td>Especial responsabilidade por garantir a protección de datos persoais.
        Asesoramento e dependencia directa dun alto cargo.</td>
      </tr>
      <tr>
       <td>EI.O29.10.000.32001.001</td>
       <td>Xefatura Centro</td>
       <td>Especial responsabilidade por garantir a protección de datos persoais.
        Asesoramento e dependencia directa dun alto cargo.</td>
      </tr>
      <tr>
       <td>EI.O29.10.000.15001.001</td>
       <td>Xefatura Centro</td>
       <td>Especial responsabilidade por garantir a protección de datos persoais.
        Asesoramento e dependencia directa dun alto cargo.</td>
      </tr>
     </tbody>
    </table>
    <p>Terceiro. Ordénase a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia na súa reunión do 28 de febreiro de 2019, relativo á aprobación da modificación da relación de postos de traballo do Instituto de Seguridade e Saúde Laboral de Galicia, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG número 136, do 18 de xullo), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 28 de febreiro de 2019</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

