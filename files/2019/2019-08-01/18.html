---
date: '2019-08-01'
id: G0260-100719-0001
page: 35583
number: 145
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (RSU 1895/2019 BC).
range: Edicto
url: >-
  https://www.xunta.gal/dog/Publicados/2019/20190801/AnuncioG0260-100719-0001_gl.html
---
<p>Eu, Mª Isabel Freire Corzo, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 1895/2019 desta sección, seguido por instancia de Ummana Gestión Madrid, S.L. e Imiola Quality, S.L. contra o Fogasa, María Consuelo Riveiro González, Hottelia Externalización, S.L. e Hottelia Externalización y Servicios Outsourcing España, S.L., sobre despedimento disciplinario, se ditou a seguinte resolución:</p>
    <p>«Resolvemos que, con rexeitamento do recurso interposto pola empresa Ummana Gestión Madrid, S.L., confirmamos a sentenza que con data do 12 de novembro de 2018 foi ditada nos autos tramitados polo Xulgado do Social número 1 dos de Santiago de Compostela, por instancia de María Consuelo Riveiro González e pola que se acolleu a demanda formulada.</p>
    <p>Así mesmo, condenamos a parte recorrente a que polo concepto de honorarios lle satisfaga mil douscentos euros (1.200 euros) ao letrado da parte contra a que se recorreu. E igualmente acordamos, se é o caso, a perda do depósito constituído e o destino legal para a consignación efectuada (aval presentado).</p>
    <p>Modo de impugnación. Fáiselles saber ás partes que contra esta sentenza cabe interpor recurso de casación para a unificación de doutrina, que debe prepararse mediante escrito presentado ante esta sala dentro do improrrogable prazo dos dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco Santander (Banesto) co número 1552 0000 35, seguida dos catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 35, ou ben presentar aval bancario solidario na forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, deberá emitila á conta de vinte díxitos 0049 3569 92 0005001274 e facer constar no campo de observacións ou concepto da transferencia os 16 díxitos que corresponden ao procedemento (1552 0000 80 ou 35 **** ++).</p>
    <p>Unha vez firme, expídase a certificación para constancia na peza que se arquivará neste tribunal, incorporando o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentencia, pronunciámolo, mandámolo e asinámolo».</p>
    <p>E para que sirva de notificación en legal forma a Hottelia Externalización, S.L. e Hottelia Externalización y Servicios Outsourcing España, S.L., en paradoiro ignorado, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 8 de xullo de 2019</p>
    <footer><p>A letrada da Administración de xustiza</p></footer>

