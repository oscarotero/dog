---
date: '2019-08-01'
id: G0532-230719-0003
page: 35513
number: 145
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 23 de xullo de 2019, da Dirección Xeral de Patrimonio Natural,
  pola que se dá publicidade do encargo ao medio propio Tecnologías y Servicios
  Agrarios, S.A., S.M.E., M.P. (Tragsatec), do servizo técnico cualificado para
  a redacción do proxecto de rexeneración do bosque de ribeira, eliminación de
  vexetación alóctona invasora e consolidación de marxes na ZEC río Tea,
  executado durante o exercicio 2018.
range: Edicto
url: >-
  https://www.xunta.gal/dog/Publicados/2019/20190801/AnuncioG0532-230719-0003_gl.html
---
<p>Pola presente resolución do 23 de xullo de 2019, da directora xeral de Patrimonio Natural, dáse publicidade da Resolución do 7 de xuño de 2018, da conselleira de Medio Ambiente e Ordenación do Territorio, pola que se encarga ao medio propio Tecnologías y Servicios Agrarios, S.A., S.M.E., M.P., o servizo ténico cualificado para a redacción do proxecto de rexeneración do bosque de ribeira, eliminación de vexetación alóctona invasora e consolidación de marxes na ZEC río Tea.</p>
    <p>– Actividade: redacción do proxecto de rexeneración do bosque de ribeira, eliminación de vexetación alóctona invasora e consolidación de marxes na ZEC río Tea.</p>
    <p>– Natureza e alcance da xestión encargada: este encargo ten natureza intersubxectiva ao ter a empresa Tecnologías y Servicios Agrarios, S.A., S.M.E., M.P. (Tragsatec) a consideración de medio instrumental da Administración, segundo o disposto nos artígos 47 e 48 da Lei 16/2010, de 17 de decembro, de organización e funcionamento da Administración xeral e do sector público de Galicia.</p>
    <p>– Prazo de vixencia: do 21 de xuño de 2018 ao 16 de xullo de 2018.</p>
    <p>– Financiación: tramitouse con cargo aos orzamentos da Comunidade Autónoma de Galicia para o ano 2018, cun orzamento de execución de 4.454,82 €, con cargo á aplicación orzamentaria 07.03.541B.601.3. A actuación foi cofinanciada nun 75 % polo Fondo Europeo de Desenvolvemento Rexional (Feder) do programa operativo interreg V-A España-Portugal (POCTEP) 2014-2020.</p>
    <p>Santiago de Compostela, 23 de xullo de 2019</p>
    <footer><p>Belén María do Campo Piñeiro<br>Directora xeral de Patrimonio Natural</p></footer>

