---
date: '2019-08-01'
id: G0534-240719-0002
page: 35518
number: 145
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 15 de xullo de 2019, da Dirección Xeral de Educación, Formación
  Profesional e Innovación Educativa, pola que se designan os membros e se fai
  pública a composición da comisión de selección que valorará os méritos das
  persoas candidatas aos premios de educación secundaria obrigatoria ao esforzo
  e á superación persoal correspondentes ao curso 2018/19.
range: Resolución
url: >-
  https://www.xunta.gal/dog/Publicados/2019/20190801/AnuncioG0534-240719-0002_gl.html
---
<p>A Orde da Consellería de Educación, Universidade e Formación Profesional, do 26 de xuño de 2019, pola que se convocan os premios de educación secundaria obrigatoria ao esforzo e á superación persoal correspondentes ao curso 2018/19 (DOG do 10 de xullo), establece no seu artigo 12 que a persoa titular da Dirección Xeral de Educación, Formación Profesional e Innovación Educativa designará unha comisión formada por un presidente ou unha presidenta, e ata un máximo de seis vogais, coa categoría de subdirector/a xeral, xefe/a de servizo ou inspectores e inspectoras de educación. O presidente ou a presidenta deberá ser un subdirector xeral ou unha subdirectora xeral, ou un inspector ou unha inspectora de educación.</p>
    <p>De conformidade co establecido no citado artigo 12 e na disposición derradeira primeira da citada Orde do 26 de xuño de 2019,</p>
    <h2>RESOLVO:</h2>
    <p>Primeiro. Designar os membros da comisión de selección das persoas candidatas aos premios de educación secundaria obrigatoria ao esforzo e á superación persoal correspondentes ao curso 2018/19, que valorarán os méritos das persoas participantes.</p>
    <p>Segundo. Facer pública a súa composición, que figura no anexo a esta resolución.</p>
    <p>Terceiro. Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 15 de xullo de 2019</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO</h2>
    <h2>Comisión de selección das persoas candidatas aos premios</h2>
    <p>Titulares:</p>
    <p>Presidenta: M. Carmen Cimadevila Cea, subdirectora xeral de Inspección, Avaliación e Calidade do Sistema Educativo.</p>
    <p>Vogais:</p>
    <p>– María del Carmen Areán Vázquez, inspectora de educación.</p>
    <p>– María Magdalena Duarte Blanco, inspectora de educación.</p>
    <p>– María Adoración de la Fuente Fernández, inspectora de educación.</p>
    <p>Suplentes:</p>
    <p>Presidente: Juan Durán Alonso, subdirector xeral de Aprendizaxe Permanente e Ensinanzas de Réxime Especial.</p>
    <p>Vogais:</p>
    <p>– José Fernando Carrasco Mera, inspector de educación.</p>
    <p>– Patricia Elena Gens Autrán, inspectora de educación.</p>
    <p>– María Elena Urtiaga Estévez, inspectora de educación.</p>

