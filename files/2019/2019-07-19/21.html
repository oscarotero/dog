---
date: '2019-07-19'
id: G2347-020719-0001
page: 33777
number: 137
agency: Xulgado do Social número 4 da Coruña
section: V. Administración de xustiza.
title: EDICTO (SSS 1097/2016).
range: Edicto
url: >-
  https://www.xunta.gal/dog/Publicados/2019/20190719/AnuncioG2347-020719-0001_gl.html
---
<p>Eu, Juan Rey Pita, letrado da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 1097/2016, por instancia de Mutua Gallega contra Mercartabria, S.L.U. e outros, sobre seguridade social, en que se ditou auto de aclaración con data do 28 de xuño de 2019 que, copiado nos particulares necesarios, di así:</p>
    <p>«Parte dispositiva.</p>
    <p>Dispoño:</p>
    <p>Procede a aclaración da Sentenza do 24 de xaneiro de 2019 e modifíquese o suplico da demanda, o cal quedará do teor literal seguinte: </p>
    <p>“Resolución: </p>
    <p>Estímase parcialmente a demanda formulada por Mutua Gallega fronte ao Instituto Nacional da Seguridade Social e á Tesouraría Xeral da Seguridade Social, Javier López Servive, Mutua Asepeyo, Portugal Fish, S.L., Mutua Fremap, Mercantabria, S.L.U., Mutua Fraternidad, Norintegra, S.L., Mutua Universal Mugenat, Panadería Carral, S.L. e Maruxa Breijo Santiago e, en consecuencia, revógase a resolución do INSS do 20 de xullo de 2016 no relativo á responsabilidade de Mutua Gallega. </p>
    <p>Declárase que a responsabilidade debe ser rateada da seguinte maneira: </p>
    <p>Mutua Gallega 18,69 %, Mutua Fraternidad 47,04 %, Mutua Asepeyo 34,02 % e Mutua Fremap 0,26 %”. </p>
    <p>Notifíquese ás partes e fágaselles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal. </p>
    <p>Contra este auto non cabe interpor recurso, sen prexuízo dos recursos que se poidan interpor fronte á resolución aclarada. </p>
    <p>Así o acorda e asina SSª. Dou fe. </p>
    <table>
     <tbody>
      <tr>
       <td>O/a maxistrado/a xuíz/a</td>
       <td>O letrado da Administración de xustiza».</td>
      </tr>
     </tbody>
    </table>
    <p>E para que conste, para os efectos da súa publicación no Diario Oficial de Galicia, co fin de que sirva de notificación en forma á empresa Portugal Fish, S.L., expido e asino este edicto. </p>
    <p>A Coruña, 2 de xullo de 2019</p>
    <footer><p>O letrado da Administración de xustiza</p></footer>

