---
date: '2019-07-19'
id: G0424-090719-0001
page: 33818
number: 137
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 9 de xullo de 2019, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Rábade (expediente IN407A 2019-011 AT).
range: Resolución
url: >-
  https://www.xunta.gal/dog/Publicados/2019/20190719/AnuncioG0424-090719-0001_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a continuación se describe:</p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: polígono empresarial As Gándaras, parcela U2, rúa Ramón María Aller Ulloa, nº 9, 27003 Lugo.</p>
    <p>Denominación: LMTS Sigalsa 1-Sariego e substitución de CT Sigalsa 1.</p>
    <p>Situación: concello de Rábade.</p>
    <p>Características técnicas:</p>
    <p>– Liña de media tensión soterrada en canalización existente e proxectada con orixe nunha cela de liña existente localizada no CS Sariego (14854), entra e sae no CT proxectado Sigalsa 1 e remata nunha cela existente localizada no CS Gal. Agrícola, cunha lonxitude de 280 metros en condutor RHZ1-240 mm.</p>
    <p>– Liña de media tensión soterrada en canalización proxectada con orixe nunha cela de protección proxectada localizada no CT proxectado Sigalsa 1 e remata nunha cela de liña existente localizada no CS Conlusa (4596), cunha lonxitude de 45 metros en condutor RHZ1-240 mm.</p>
    <p>– CT prefabricado Sigalsa 1, no cal se instalan dúas celas de liña e tres de protección, cunha potencia proxectada de 2×630 kVA e unha relación de transformación de 20.000/400-230 V.</p>
    <p>– RBT soterradas do CT Sigalsa 1, con orixe nos cadros de baixa tensión do CT proxectado e final nas RBT existentes en condutores tipo RV. </p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia, esta xefatura territorial, de acordo cas competencias que resultan do Decreto 135/2017, do 28 de decembro, polo que se crea e se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción ás ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o conselleiro de Economía, Emprego e Industria no prazo dun mes, a partir do día seguinte o da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 9 de xullo de 2019</p>
    <footer><p>Pilar Fernández López<br>Xefa territorial de Lugo</p></footer>

