---
date: '2019-03-11'
id: G0003-280219-0004
page: 13546
number: 49
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 18 de febreiro de 2019, da Xerencia de Xestión Integrada de
  Pontevedra e O Salnés, pola que se resolve a convocatoria pública para a
  provisión, polo sistema de avaliación colexiada, do posto de supervisión de
  unidade de Psiquiatría no Hospital Provincial (área sanitaria de Pontevedra e
  O Salnés).
range: Resolución
url: >-
  https://www.xunta.gal/dog/Publicados/2019/20190311/AnuncioG0003-280219-0004_gl.html
---
<p>Por Resolución do 25 de setembro de 2018, da Xerencia de Xestión Integrada de Pontevedra e O Salnés (DOG núm. 201, do 22 de outubro) convocouse a provisión, polo sistema de avaliación colexiada, de postos de supervisión de unidade no Complexo Hospitalario Universitario de Pontevedra (área sanitaria de Pontevedra e O Salnés).</p>
    <p>En virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG núm. 47, do 7 de marzo) e a Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG núm. 188, do 30 de setembro) modificada pola Orde do 5 de xullo de 2012 (DOG núm. 139, do 20 de xullo) esta xerencia</p>
    <h2>RESOLVE:</h2>
    <p>Primeiro. Adxudicar o posto de supervisión de unidade de Psiquiatría no Hospital Provincial (área sanitaria de Pontevedra e O Salnés), a Amoedo Casqueiro, Silvia *****976M.</p>
    <p>Segundo. A aspirante deberá cesar na praza que desempeñe dentro dos tres días hábiles seguintes a aquel en que se publique a resolución no Diario Oficial de Galicia. </p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada da interesada os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, percibíndose os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular e será declarado/a nesa situación polo órgano competente quen non se incorpore ao posto adxudicado no prazo establecido.</p>
    <p>Terceiro. A aspirante seleccionada obterá un nomeamento para o desempeño do posto por un período inicial de catro anos de duración. Antes da finalización do referido período, o/a profesional seleccionada será avaliada para os efectos da súa prórroga, por idéntico período, ou remoción. Neste último caso, darase previamente audiencia á interesada.</p>
    <p>Contra a presente resolución poderá interpoñerse recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contados desde o día seguinte ao da publicación desta resolución, segundo o establecido nos artigos&amp;nbsp;121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>(*) Ocúltase parcialmente o número do DNI para preservar os datos de carácter persoal, de acordo coa Lei orgánica 15/1999, do 13 de decembro.</p>
    <p>Pontevedra, 18 de febreiro de 2019</p>
    <footer><p>José Ramón Gómez Fernández&lt;br&gt;Xerente de Xestión Integrada Pontevedra e O Salnés</p></footer>

