---
date: '2019-02-01'
id: G0181-240119-0003
page: 6984
number: 23
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 24 de xaneiro de 2019 polo que se somete ao trámite de información
  pública o documento básico de actuacións no Camiño Portugués en Santiago de
  Compostela. Treito rúa Escurrida-Ponte Vella, de clave AC/18/024.06, así como
  a relación individual de bens, dereitos e propietarios afectados polo proxecto
  referenciado.
range: Anuncio
url: >-
  https://www.xunta.gal/dog/Publicados/2019/20190201/AnuncioG0181-240119-0003_gl.html
---
<p>Antecedentes:</p>
    <p>Con data 15 de febreiro de 2017 a Consellería de Infraestruturas e Vivenda, a Consellería de Cultura, Educación e Ordenación Universitaria, a Axencia Turismo de Galicia, a Axencia Galega de Infraestruturas e o Concello de Santiago de Compostela asinaron un protocolo de colaboración para a mellora e integración paisaxística das entradas dos Camiños de Santiago, en Santiago de Compostela. </p>
    <p>Das partes asinantes do protocolo, a Axencia Galega de Infraestruturas, adscrita á Consellería de Infraestruturas e Mobilidade, encargaríase da execución material dos traballos que lle correspondan á Xunta de Galicia, de acordo co establecido no artigo 1 do Decreto 173/2011, do 4 de agosto, polo que se aproba o estatuto da Axencia Galega de Infraestruturas; e de acordo con encargo recibido o pasado mes de abril do 2017, adxudicáronse os traballos de redacción dos proxectos de construción, así como o control e vixilancia das obras de mellora e integración paisaxística das entradas dos Camiños de Santiago en Santiago de Compostela, de clave AC/17/012.10, que se desenvolverá en diferentes fases, e cuxo obxecto é buscar unha visión integral do Camiño de Santiago como fenómeno patrimonial, cultural e territorial único, independentemente dos diferentes itinerarios que conflúen no centro histórico compostelano: o Camiño Inglés, o Camiño Francés, o Camiño da Vía da Prata, o Camiño Portugués e o Camiño de Fisterra.</p>
    <p>Este proxecto ten como finalidade acadar unha imaxe identitaria internacional común ao longo do Camiño, concretamente para mellorar a integración do peregrino na entrada da cidade de Santiago de Compostela, facilitando a dita percepción e diminuíndo a tensión de tráfico sobre o Camiño, así como favorecendo a mobilidade peonil nesta área ao priorizar o peregrino sobre o tráfico rodado.</p>
    <p>Froito de todo isto, elabórase este documento básico: actuacións no Camiño Portugués en Santiago de Compostela. Treito: rúa Escurrida-Ponte Vella, de clave AC/18/024.06, no ámbito do Camiño Portugués, na zona pertencente a Conxo de Abaixo, concretamente na intersección da rúa da Volta do Castro, co obxecto de lograr a mellora da mobilidade e a rede de transportes ao longo do Camiño, co incremento da seguridade viaria; todo isto, dentro dunha mellora da percepción visual.</p>
    <p>As principais actuacións que se levarán a cabo serán:</p>
    <p>– Integración do Camiño de Santiago na trama viaria e urbana da zona.</p>
    <p>– Ordenación e humanización das seccións viarias existentes.</p>
    <p>– Definición dos elementos que se van empregar: pavimentos, mobilidade, etc.</p>
    <p>Por último, o artigo 80 da Lei 5/2016, do 4 de maio, do patrimonio cultural de Galicia (DOG do 16 de maio de 2018) determina que a aprobación da delimitación dos Camiños de Santiago levará implícita a declaración de interese social e a de necesidade de ocupación dos bens e adquisición de dereitos para os fins de expropiación forzosa, de ocupación temporal ou de imposición ou modificación de servidumes tanto dos tramos necesarios para a funcionalidade da traza coma dos bens localizados no seu ámbito delimitado necesarios para a conservación, protección ou servizo do Camiño.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. Declarar, de acordo co artigo 80 da Lei 5/2016, do patrimonio cultural de Galicia, de interese social, e a de necesidade de ocupación dos bens e adquisición de dereitos contemplados no documento básico: actuacións no Camiño Portugués en Santiago de Compostela. Treito: rúa Escurrida-Ponte Vella, de clave: AC/18/024.06.</p>
    <p>Segundo. Sométese ao trámite de información pública, para os efectos previstos nos artigos 18 e seguintes da Lei do 16 de decembro de 1954, de expropiación forzosa, e os concordantes do seu Regulamento, a relación de bens e dereitos necesarios para a execución do documento básico: actuacións no Camiño Portugués en Santiago de Compostela. Treito: rúa Escurrida-Ponte Vella, por un período de vinte (20) días hábiles, contados a partir do seguinte ao de publicación deste anuncio no <em>Diario Oficial de Galicia</em>, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos desta resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas da Coruña (Rúa Vicente Ferrer, 2, 15008 A Coruña), na Casa do Concello de Santiago de Compostela (Pazo de Raxoi, Praza do Obradoiro, 15705 Santiago de Compostela). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas) está á disposición dos interesados o documento básico completo.</p>
    <p>Santiago de Compostela, 24 de xaneiro de 2019</p>
    <footer><p>Francisco Menéndez Iglesias<br>Director da Axencia Galega Infraestruturas</p></footer>
    <h2>ANEXO</h2>
    <h2>Relación de bens, dereitos e propietarios afectados</h2>
    <h2>Actuacións no Camiño Portugués en Santiago de Compostela.</h2>
    <h2>Treito: rúa Escurrida-Ponte Vella (clave AC/18/024.06)</h2>
    <p>Concello de Santiago de Compostela.</p>
    <table>
     <thead>
      <tr>
       <td>Nº</td>
       <td>Ref. catastral</td>
       <td>Titular</td>
       <td>DNI</td>
       <td>Situación básica do solo</td>
       <td>Clasificación urbanística</td>
       <td>Superficie expropiación (m2)</td>
       <td>Bens</td>
      </tr>
     </thead>
     <tbody>
      <tr>
       <td>1</td>
       <td>5458507NH3455G</td>
       <td>Ruanova Fraga, Andrés</td>
       <td>****9622V</td>
       <td>Solo rural</td>
       <td>Reserva de viario</td>
       <td>398</td>
       <td></td>
      </tr>
      <tr>
       <td>2</td>
       <td>5458506NH3455G</td>
       <td>Lorenzo Fernández, Manuel, herdeiros de</td>
       <td>3302****S</td>
       <td>Solo rural</td>
       <td>Reserva de viario</td>
       <td>57</td>
       <td></td>
      </tr>
      <tr>
       <td>3</td>
       <td>15079A16800738</td>
       <td>Penas Seijo, Josefa Elisa</td>
       <td>****4431P</td>
       <td>Solo rural</td>
       <td>Reserva de viario</td>
       <td>9</td>
       <td></td>
      </tr>
      <tr>
       <td>4</td>
       <td>15079A16800737</td>
       <td>Penas Seijo, Josefa Elisa</td>
       <td>33****31P</td>
       <td>Solo rural</td>
       <td>Reserva de viario</td>
       <td>28</td>
       <td></td>
      </tr>
      <tr>
       <td>5</td>
       <td>15079A16800736</td>
       <td>Penas Seijo, Josefa Elisa</td>
       <td>3318****P</td>
       <td>Solo rural</td>
       <td>Reserva de viario</td>
       <td>19</td>
       <td></td>
      </tr>
      <tr>
       <td>6</td>
       <td>5458504NH3455G</td>
       <td>Núñez Pereiro, Saladina</td>
       <td>****9000Q</td>
       <td>Solo rural</td>
       <td>Reserva de viario</td>
       <td>46</td>
       <td></td>
      </tr>
      <tr>
       <td>7</td>
       <td>5458503NH3455G</td>
       <td>Núñez Albor, Víctor e 
        Núñez Albor, Javier</td>
       <td>3321****G
        ****5416F</td>
       <td>Solo rural</td>
       <td>Reserva de viario</td>
       <td>52</td>
       <td></td>
      </tr>
      <tr>
       <td>8</td>
       <td>5458901NH3455G</td>
       <td>Ruanova Fraga, Andrés e Pampín Carril, Dorinda</td>
       <td>33****22V
        3301****Y</td>
       <td>Solo rural</td>
       <td>Reserva de viario</td>
       <td>110</td>
       <td>m2 soleira de formigón</td>
      </tr>
     </tbody>
    </table>

