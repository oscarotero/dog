---
date: '2019-07-23'
id: G0244-160719-0003
page: 34111
number: 139
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 5 de xullo de 2019, da Dirección Xeral de Administración Local,
  sobre clasificación do posto de colaboración de viceintervención do Concello
  de Carballo, como posto reservado a persoal funcionario de Administración
  local con habilitación de carácter nacional.
range: Resolución
url: >-
  https://www.xunta.gal/dog/Publicados/2019/20190723/AnuncioG0244-160719-0003_gl.html
---
<p>Con data do 27 de maio de 2019, o Concello de Carballo solicita á Dirección Xeral de Administración Local a clasificación da praza de nova creación denominada Viceintervención, como posto reservado a persoal funcionario de Administración local con habilitación de carácter nacional.</p>
    <p>O artigo 15 do Real decreto 128/2018, do 16 de marzo, polo que se regula o réxime xurídico dos funcionarios de Administración local con habilitación de carácter nacional, establece que as entidades locais poderán crear postos para o desenvolvemento de funcións de colaboración inmediata e auxilio á intervención e dispón os criterios para a súa clasificación co obxecto de quedar reservados a funcionarios de Administración local con habilitación de carácter nacional.</p>
    <p>O expediente tramitado polo Concello de Carballo é conforme ao disposto no artigo 15 do citado Real decreto 128/2018, do 16 de marzo, e no artigo 10 do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/das funcionarios/as con habilitación de carácter estatal, e reúne os requisitos para a súa tramitación.</p>
    <p>Polo exposto, á vista do informe da Subdirección Xeral de Réxime Xurídico Local e tendo en conta as competencias conferidas polo artigo 15.e) da Lei 2/2015, do 29 de abril, de emprego público de Galicia, e no artigo 22 do Decreto 74/2018, do 5 de xullo, polo que se establece a estrutura orgánica da Vicepresidencia e da Consellería de Presidencia, Administracións Públicas e Xustiza,</p>
    <h2>RESOLVO:</h2>
    <p>Clasificar o seguinte posto de traballo como reservado a persoal funcionario de Administración local con habilitación de carácter nacional:</p>
    <p>Entidade local: Concello de Carballo.</p>
    <p>Posto: viceintervención.</p>
    <p>Subescala: intervención-tesouraría.</p>
    <p>Categoría: entrada.</p>
    <p>Forma de provisión: concurso.</p>
    <p>Complemento de destino: 28.</p>
    <p>Complemento específico: 23.755,68 €.</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, os interesados poderán interpoñer recurso administrativo de reposición, ante este órgano directivo, no prazo dun mes a partir do día seguinte ao da súa publicación, segundo o disposto nos artigos 123 e 124 da Lei 39/2015. Así mesmo, a entidade local poderá presentar previamente requirimento no prazo de dous meses conforme o disposto no artigo 44 da dita Lei 29/1998, do 13 de xullo.</p>
    <p>Santiago de Compostela, 5 de xullo de 2019</p>
    <footer><p>Marta Fernández-Tapias Núñez<br>Directora xeral de Administración Local</p></footer>

