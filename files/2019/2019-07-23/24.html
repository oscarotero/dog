---
date: '2019-07-23'
id: G0532-250619-0004
page: 34133
number: 139
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 20 de xuño de 2019, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada para o complexo industrial
  de obtención de alumina e de aluminio en San Cibrao, Lugo, integrado polas
  plantas de Alúmina Española, S.A. e de Aluminio Español, S.L.U. (expediente
  2019-IPPC-M-17).
range: Anuncio
url: >-
  https://www.xunta.gal/dog/Publicados/2019/20190723/AnuncioG0532-250619-0004_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro de 2016) regula a revisión da autorización ambiental integrada. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado </em>núm. 251, do 19 de outubro de 2013) establecen o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada por Alúmina Española, S.A. e por Aluminio Español, S.L.U. para a revisión da autorización ambiental integrada para que calquera persoa interesada poida consultala e, de ser o caso, presentar dentro do dito prazo as alegacións, suxestións ou observacións que considere convenientes. </p>
    <p>A documentación estará dispoñible nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/→medio ambiente e sustentabilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 20 de xuño de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <p>Expediente: 2019-IPPC-M-17.</p>
    <p>Autorizacións ambientais integradas: 2006/0184_NAA/IPPC_131; 2005/0093_NAA/IPPC_130.</p>
    <p>Categoría principal da actividade do complexo: 2.5.a, 2.5.b.</p>
    <p>Categoría secundaria: 1.1.b. </p>
    <p>Titulares: Alúmina Española, S.A. (A36006278) e Aluminio Español, S.L.U. (B36006260).</p>
    <p>Enderezo dos titulares: rúa Pedro Teixeira, 8, 3º andar, Madrid.</p>
    <p>Localización da instalación: o complexo localízase entre os termos municipais de Xove e Cervo, próximo ao núcleo de San Cibrao (Cervo).</p>
    <p>Actividade principal: obtención de alumina a través do proceso Bayer e de aluminio pola electrólise de alumina disolvida nun baño de sales.</p>
    <p>Descrición da fabricación de alumina a partir de bauxita: </p>
    <p>O proceso consta basicamente das seguintes etapas: trituración e moenda, dixestión, filtración, precipitación e calcinación. Ao final do proceso obtense alumina anhidra que é a materia prima que se utiliza na electrólise para a produción de aluminio.</p>
    <p>O vapor necesario para o proceso xérase nunha central de vapor que conta con tres caldeiras de fuel óleo.</p>
    <p>Durante este proceso xérase un residuo, denominado lodos vermellos, que se bombean ata un depósito de almacenamento en superficie. </p>
    <p>Descrición da produción de aluminio: </p>
    <p>A instalación produce placas, tochos e lingotes de aluminio. O proceso comeza coa redución de alumina a aluminio mediante un proceso electrolítico, seguido dun proceso de fundición. </p>
    <p>Ademais, na planta tamén se producen os ánodos de carbono que se usan nas cubas de electrólise. Esta produción consta das seguintes etapas: fabricación do ánodo cru, cocción e selado.</p>
    <p>Verteduras. O complexo xera:</p>
    <p>– Augas residuais industriais e pluviais susceptibles de estar contaminadas.</p>
    <p>– Augas residuais fecais.</p>
    <p>– Augas residuais pluviais non contaminadas.</p>
    <p>A instalación conta con sistemas de tratamento para as augas residuais industrias e pluviais susceptibles de estar contaminadas. Estes sistemas de tratamento están integrados e a vertedura final se realiza ao mar a través dun emisario submarino. Parte das augas sanitarias son tratadas nun sistema de tratamento biolóxico e, unha vez tratadas, introducidas no sistema de tratamento das augas residuais industriais e pluviais susceptibles de estar contaminadas. O resto, trátanse en foxas sépticas con infiltración no terreo.</p>

