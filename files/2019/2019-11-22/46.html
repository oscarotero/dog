---
date: '2019-11-22'
id: G0426-131119-0003
page: 49795
number: 223
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 7 de novembro de 2019, do Xurado Provincial de Clasificación de
  Montes Veciñais en Man Común de Lugo, polo que se comunica aos posibles
  titulares de dereitos e intereses o acordo adoptado por este xurado, relativo
  ao monte de Guldriz, concello de Friol (expediente 92/80).
range: Anuncio
url: >-
  https://www.xunta.gal/dog/Publicados/2019/20191122/AnuncioG0426-131119-0003_gl.html
---
<p>Na sesión celebrada polo xurado provincial o día 29.10.2019 figura o seguinte acordo: </p>
    <p>Monte de Guldriz (expediente 92/80), pertencente aos veciños da parroquia de Guldriz, do termo municipal de Friol. O 18.12.2018, recíbese copia autenticada de sentenza firme ditada polo Xulgado de Primeira Instancia número 1 de Lugo, do 10.5.2018, no procedemento ordinario 69/2016, en que, estimando a demanda presentada, se declara: «[...] Declaro fronte á demandada que o predio correspondente coa parcela nº 1 do polígono 296 do Catastro de Rústica do Concello de Friol (Lugo) é de plena e privativa propiedade do demandante [...]». Dado traslado da documentación ao Servizo de Montes, o 7.8.2019 emite un informe (núm. 106/18) especificando as modificacións resultantes, nos termos que no dito informe se describen, quedando o monte de Guldriz cunha superficie de 205 hectáreas. Achégase esbozo da situación actual do monte veciñal afectado. Examinada a devandita sentenza, o xurado, por unanimidade, acorda dar cumprimento ao establecido nela e proceder ás correccións oportunas, coa incorporación do esbozo referido ao expediente de clasificación.</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte, por medio do presente anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o devandito acordo. </p>
    <p>Este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>Lugo, 7 de novembro de 2019</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes<br>Veciñais en Man Común de Lugo</p></footer>

