---
date: '2019-11-22'
id: G0534-151119-0001
page: 49670
number: 223
agency: 'Consellería de Educación, Universidade e Formación Profesional'
section: II. Autoridades e persoal. b) Nomeamentos.
title: >-
  ORDE do 14 de novembro de 2019 pola que se renova a composición do Consello
  para a Convivencia Escolar da Comunidade Autónoma de Galicia.
range: Orde
url: >-
  https://www.xunta.gal/dog/Publicados/2019/20191122/AnuncioG0534-151119-0001_gl.html
---
<p>O artigo 10 do Decreto 8/2015, do 8 de xaneiro, polo que se desenvolve a Lei 4/2011, do 30 de xuño, de convivencia e participación da comunidade educativa en materia de convivencia escolar, creou o Consello para a Convivencia Escolar da Comunidade Autónoma de Galicia como órgano de carácter consultivo e de apoio a toda a comunidade educativa no que se refire á convivencia escolar. </p>
    <p>O dito Consello estará presidido, de conformidade co artigo 10.3 do Decreto 8/2015, do 8 de xaneiro, pola persoa titular da consellería con competencias en materia de educación. </p>
    <p>De acordo co establecido no artigo 10.10 do Decreto 8/2015, do 8 de xaneiro, o nomeamento das persoas integrantes do Consello para a Convivencia Escolar da Comunidade Autónoma de Galicia será competencia da persoa titular da consellería con competencias en materia de educación, por proposta das organizacións, dos órganos, dos centros e das institucións ás que pertenzan os seus membros, por un período de dous anos a partir da data da súa publicación no Diario Oficial de Galicia, e renovable por dous máis. No caso de que un dos seus membros perdese a súa representatividade será designada unha persoa substituta conforme o sinalado nesta epígrafe, e polo tempo que lle restaba no exercicio do cargo ao anterior.</p>
    <p>O 22 de abril de 2015 publicouse no Diario Oficial de Galicia a Orde do 16 de abril de 2015 pola que se nomean os membros do Consello para a Convivencia Escolar da Comunidade Autónoma de Galicia, que foi modificada pola Orde do 19 de abril de 2016. Transcorrido o prazo previsto no artigo 10.10 do Decreto 8/2015, do 8 de xaneiro, procede renovar a súa composición.</p>
    <p>En virtude do exposto,</p>
    <h2>DISPOÑO:</h2>
    <p>Artigo 1. Membros do Pleno do Consello para a Convivencia Escolar da Comunidade Autónoma de Galicia</p>
    <p>Nomear membros do Pleno do Consello para a Convivencia Escolar da Comunidade Autónoma de Galicia, por proposta das organizacións, dos órganos, dos centros e das institucións ás que pertenzan os seus membros, ás persoas que se relacionan a continuación:</p>
    <p>1. Vicepresidencia: Manuel Corredoira López. Director xeral de Educación, Formación Profesional e Innovación Educativa.</p>
    <p>2. Vogalías:</p>
    <p>a) As persoas titulares das restantes direccións xerais e secretarías xerais da consellería con competencias en materia de educación vinculadas á mencionada área, ou as persoas nas cales deleguen:</p>
    <p>José Manuel Pinal Rodríguez. Director xeral de Centros e Recursos Humanos.</p>
    <p>José Alberto Díez de Castro. Secretario xeral de universidades.</p>
    <p>b) A persoa titular da secretaría xeral técnica da consellería con competencias en materia de educación, ou a persoa en quen delegue:</p>
    <p>Jesús Oitavén Barcala. Secretario xeral técnico da Consellería de Educación, Universidade e Formación Profesional.</p>
    <p>c) A persoa responsable da xefatura territorial da consellería con competencias en materia de educación de cada provincia, ou a persoa en quen delegue:</p>
    <p>Indalecio Cabana Leira. Xefe territorial da Coruña. Consellería de Educación, Universidade e Formación Profesional.</p>
    <p>María Carmen Gueimunde González. Xefa territorial de Lugo. Consellería de Educación, Universidade e Formación Profesional.</p>
    <p>María Luz Fernández Quintas. Xefa territorial de Ourense. Consellería de Educación, Universidade e Formación Profesional.</p>
    <p>César A. Pérez Ares. Xefe territorial de Pontevedra. Consellería de Educación, Universidade e Formación Profesional.</p>
    <p>d) Catro persoas con rango de director/a xeral ou secretario/a xeral, representantes das consellerías competentes en materia de xustiza, sanidade, benestar e igualdade, ou as persoas nas cales deleguen:</p>
    <p>Blanca García-Señoráns Álvarez. Directora xeral de Relacións Institucionais e Parlamentarias.</p>
    <p>Alberto Fuentes Losada. Secretario xeral técnico da Consellería de Sanidade.</p>
    <p>Amparo González Méndez. Directora xeral de Familia, Infancia e Dinamización Demográfica.</p>
    <p>Susana López Abella. Secretaria xeral de Igualdade.</p>
    <p>e) Unha persoa representante do Consello Escolar de Galicia:</p>
    <p>Fernando do Pozo Andrés. Vicepresidente do Consello Escolar de Galicia.</p>
    <p>f) Unha persoa representante da Federación Galega de Municipios e Provincias:</p>
    <p>Cesar Longo Queijo. </p>
    <p>g) Unha persoa representante da Xunta Autonómica de Directores de Centros Educativos:</p>
    <p>María Soledad Louro Lestón. </p>
    <p>h) Dúas persoas representantes das confederacións de asociacións de pais e nais, unha delas de centros educativos públicos e outra de centros educativos privados concertados:</p>
    <p>Ana Sanclaudio Luhía. Representante das Confederacións de pais e nais de centros públicos.</p>
    <p>Mª José Mansilla Chao. Representante das Confederacións de pais e nais de centros privados.</p>
    <p>i) Unha persoa representante por cada organización sindical con representación na mesa sectorial docente:</p>
    <p>Julio C. Trahorras de la Fuente. Representante de ANPE Galicia.</p>
    <p>José Manuel Fuentes Fariña. Representante de CC.OO Ensino.</p>
    <p>Antonia Martínez Díaz. Representante de CIG Ensino.</p>
    <p>Paula Carreiro Prieto. Representante de FESP-UGT Galicia.</p>
    <p>j) Unha persoa representante da patronal dos centros de ensino privados concertados:</p>
    <p>Belén Costa Rodríguez.</p>
    <p>k) Dúas persoas de recoñecido prestixio no ámbito da convivencia escolar:</p>
    <p>José Antonio Gay García.</p>
    <p>Francisco Ramón Durán Villa.</p>
    <p>3. Secretaría: unha persoa funcionaria da consellería con competencias en materia de educación, que actuará como a secretaria ou o secretario, con voz e sen voto.</p>
    <p>Juan Carlos Varela Vázquez.</p>
    <p>Artigo 2. Duración do mandato</p>
    <p>O mandato, segundo o disposto no artigo 10.10 do Decreto 8/2015, do 8 de xaneiro, será por dous anos a partir da data da súa publicación no Diario Oficial de Galicia, renovable por dous anos máis, sen que poida exceder os catro, sen prexuízo do establecido na disposición adicional única.</p>
    <p>Artigo 3. Substitución por perda de representatividade</p>
    <p>No caso de que un dos seus membros perdese a súa representatividade será designada unha persoa substituta conforme ao sinalado nesta epígrafe, e polo tempo que lle restaba no exercicio do cargo ao anterior.</p>
    <p>Disposición adicional única. Nomeamento inferior a dous anos por razóns de representatividade</p>
    <p>No caso de persoas representantes das confederacións de pais e nais de alumnado de centros públicos, ao non existir unha proposta conxunta das diversas confederacións, o nomeamento será por un ano e terá carácter rotatorio, comezando pola persoa que figura no artigo 1.2.h).</p>
    <p>Santiago de Compostela, 14 de novembro de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

