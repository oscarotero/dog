---
date: '2019-03-04'
id: G2188-130219-0001
page: 12428
number: 44
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (MMC 201/2018-A).
range: Edicto
url: >-
  https://www.xunta.gal/dog/Publicados/2019/20190304/AnuncioG2188-130219-0001_gl.html
---
<p>Modificación de medidas suposto contencioso 201/2018</p>
    <p>Sobre modificación medidas </p>
    <p>Demandante: Mónica Pérez Fernández</p>
    <p>Procuradora: Mónica Vidal Fernández</p>
    <p>Avogado: Jacobo Luis Lago Rodríguez</p>
    <p>Demandado: Fernando Javier Alonso Fernández</p>
    <p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, anuncio:</p>
    <p>No presente procedemento de modificación de medidas contenciosas, seguido por instancia de Mónica Pérez Fernández contra Fernando Javier Alonso Fernández, ditouse sentenza, cuxo teor literal é o seguinte:</p>
    <p>«Sentenza 413.</p>
    <p>Vigo, 5 de decembro de 2018.</p>
    <p>María Dolores Rodríguez Leirós, xuíza substituta do Xulgado de Primeira Instancia número 5 de Vigo e do seu partido xudicial, vistos os autos do procedemento sobre modificación de medidas número 201/2018, seguidos por instancia de Mónica Pérez Fernández, representada procesualmente pola procuradora Mónica Vidal Fernández e asistida polo letrado Jacobo Luis Lago Rodríguez, fronte a Fernando Javier Alonso Fernández, en situación de rebeldía procesual, con intervención da representante do Ministerio Fiscal.</p>
    <p>(Seguen antecedentes de feito e fundamentos de dereito).</p>
    <p>Decido que debo estimar e estimo a demanda de modificación de medidas definitivas interposta pola procuradora Sra. Vidal Fernández, en nome e representación de Mónica Pérez Fernández, fronte a Fernando Javier Alonso Fernández, e acordo suspender o réxime de visitas coa menor, Xenia Alonso Pérez, establecido a favor do pai, Fernando Javier Alonso Fernández, en sentenza do 16 de marzo de 2011, pola que concluíu o procedemento sobre relación more uxorio seguido ante este xulgado co número 895/2010.</p>
    <p>Non procede efectuar especial pronunciamento sobre as custas deste procedemento.</p>
    <p>Notifíquese esta resolución ás partes e ao Ministerio Fiscal, con apercibimento de que non é firme e contra ela cabe interpoñer recurso de apelación, nos prazos e termos previstos nos artigos 458 e seguintes da Lei de axuizamento civil, para a súa resolución pola Audiencia Provincial de Pontevedra, logo de consignación do depósito previsto na disposición adicional décimo quinta da Lei orgánica do poder xudicial.</p>
    <p>Así por esta miña sentenza, definitivamente xulgando nesta instancia, pronúncioo, mándoo e asínoo». </p>
    <p>E atopándose o dito demandado, Fernando Javier Alonso Fernández, en paradoiro descoñecido, expídese o presente a fin de que sirva de notificación en forma a este.</p>
    <p>Vigo, 12 de febreiro de 2019</p>
    <footer><p>A letrada da Administración de xustiza</p></footer>

