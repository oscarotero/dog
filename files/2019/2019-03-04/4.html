---
date: '2019-03-04'
id: CA01-270219-1
page: 12138
number: 44
agency: Consellería de Facenda
section: III. Outras disposicións.
title: >-
  RESOLUCIÓN do 1 de marzo de 2019 pola que se ordena a publicación do Acordo do
  Consello da Xunta de Galicia do 28 de febreiro de 2019 polo que se aproba a
  relación de postos de traballo dos órganos superiores e de dirección da
  Presidencia da Xunta de Galicia.
range: Resolución
url: >-
  https://www.xunta.gal/dog/Publicados/2019/20190304/AnuncioCA01-270219-1_gl.html
---
<p>A aprobación da relación de postos de traballo dos órganos superiores e de dirección da Presidencia da Xunta de Galicia xustifícase polos cambios de estrutura que tiveron lugar desde a súa aprobación e as necesidades funcionais e organizativas actuais, así como na Orde da Consellería de Facenda do 10 de maio de 2017 pola que se modifica a Orde do 21 de novembro de 1989 pola que se fixan os criterios xerais para a elaboración das relacións de postos de traballo da Comunidade Autónoma de Galicia, se aproba o modelo e se ditan instrucións para o cubrir ( DOG núm. 90, do 11 de maio de 2017).</p>
    <p>En consecuencia, por proposta da Presidencia da Xunta de Galicia, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 28 de febreiro de 2019, adoptou o seguinte</p>
    <h2>ACORDO:</h2>
    <p>Primeiro. Apróbase a relación de postos de traballo dos órganos superiores e de dirección da Presidencia da Xunta de Galicia, nos termos que se sinalan nos anexos a este acordo, como consecuencia das súas necesidades funcionais e organizativas actuais.</p>
    <p>Segundo. Clasifícanse de libre designación os postos que a seguir se relacionan en aplicación do criterio de excepcionalidade que á marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>PX.101.00.001.15770.005</td>
       <td>Xefatura Sección de Coordinación</td>
       <td>• Especial responsabilidade por xestionar información especialmente reservada da Xunta de Galicia:
        Información estratéxica para a toma de decisións do presidente da Xunta de Galicia. 
        Asesoramento e dependencia directa dun alto cargo.</td>
      </tr>
      <tr>
       <td>PX.101.00.001.15770.010</td>
       <td>Porteiro/a maior</td>
       <td>• Posto situado na residencia oficial do presidente. O desenvolvemento do posto supón:
        Especial responsabilidade por acceso a información reservada.</td>
      </tr>
      <tr>
       <td>PX.101.00.001.15770.011</td>
       <td>Porteiro/a maior</td>
       <td>• Posto situado na residencia oficial do presidente. O desenvolvemento do posto supón:
        Especial responsabilidade por acceso a información reservada.</td>
      </tr>
      <tr>
       <td>PX.101.00.002.15770.005</td>
       <td>Xefe Servizo Persoal e Asesoramento</td>
       <td>• Especial responsabilidade por xestionar información especialmente reservada da Xunta de Galicia:
        Responsabilidade directa dos rexistros ou arquivos que conteñan información sobre actividades do presidente da Xunta de Galicia.</td>
      </tr>
      <tr>
       <td>PX.101.00.002.15770.020</td>
       <td>Xefe Servizo Apoio Técnico</td>
       <td>• Especial responsabilidade por xestionar información especialmente reservada da Xunta de Galicia:
        Responsabilidade directa dos rexistros ou arquivos que conteñan información sobre actividades do presidente da Xunta de Galicia.</td>
      </tr>
      <tr>
       <td>PX.101.00.002.15770.028</td>
       <td>Xefe Servizo Planific. Análise e Xest. Económica</td>
       <td>• Especial responsabilidade por xestionar información especialmente reservada da Xunta de Galicia:
        Actividades do presidente da Xunta de Galicia.
        Información estratéxica para a toma de decisións do presidente da Xunta de Galicia.</td>
      </tr>
      <tr>
       <td>PX.101.00.002.15770.029</td>
       <td>Xefe Sección Análise e Xestión Económica</td>
       <td>• Especial responsabilidade por xestionar información especialmente reservada da Xunta de Galicia:
        Actividades do presidente da Xunta de Galicia.
        Información estratéxica para a toma de decisións do presidente da Xunta de Galicia.</td>
      </tr>
      <tr>
       <td>PX.101.00.002.15770.030</td>
       <td>Xefe Negociado Análise, Documentación e Habilitación</td>
       <td>• Especial responsabilidade por xestionar información especialmente reservada da Xunta de Galicia:
        Actividades do presidente da Xunta de Galicia
        Información estratéxica para a toma de decisións do presidente da Xunta de Galicia.</td>
      </tr>
      <tr>
       <td>PX.201.00.000.15770.022</td>
       <td>Xefatura Sección Apoio Técnico e Habilitación</td>
       <td>• Especial responsabilidade por xestionar información especialmente reservada da Xunta de Galicia:
        Información estratéxica para a toma de decisións do presidente da Xunta de Galicia.
        Asesoramento e dependencia directa dun alto cargo.</td>
      </tr>
      <tr>
       <td>PX.201.00.001.15770.014</td>
       <td>Servizo de Estudos e Coordinación de Medios</td>
       <td>• Especial responsabilidade por xestionar información especialmente reservada da Xunta de Galicia:
        Información estratéxica para a toma de decisións do presidente da Xunta de Galicia.</td>
      </tr>
      <tr>
       <td>PX.499.40.501.36001.001</td>
       <td>Director/a Centro de Tecnificación Deportiva</td>
       <td>• Especial responsabilidade por dirixir un centro con características singulares.
        Centro en que están internadas persoas en formación.
        Centro en que se desenvolven proxectos que poden supoñer unha vantaxe competitiva para Galicia.</td>
      </tr>
      <tr>
       <td>PX.499.40.501.36001.002</td>
       <td>Subdirector/a</td>
       <td>• Especial responsabilidade por dirixir un centro con características singulares.
        Centro en que están internadas persoas en formación.
        Centro en que se desenvolven proxectos que poden supoñer unha vantaxe competitiva para Galicia.</td>
      </tr>
     </tbody>
    </table>
    <p>Terceiro. Ordénase a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia na súa reunión do 28 de febreiro de 2019, relativo á aprobación da relación de postos de traballo dos órganos superiores e de dirección da Presidencia da Xunta de Galicia, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 1 de marzo de 2019</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

