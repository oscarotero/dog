---
date: '2019-03-20'
id: G0426-140319-0007
page: 14729
number: 55
agency: Consellería do Medio Rural
section: III. Outras disposicións.
title: >-
  CORRECCIÓN DE ERROS. Resolución do 19 de febreiro de 2019, da Dirección Xeral
  de Gandaría, Agricultura e Industrias Agroalimentarias, pola que prorrogan
  todas as medidas fitosanitarias establecidas na Resolución do 8 de marzo de
  2017 pola que se establecen as zonas infestadas e as zonas tampón e se
  implementan as medidas para a erradicación e control con respecto ao organismo
  de corentena Tecia solanivora Povolny ou couza guatemalteca da pataca na
  Comunidade Autónoma de Galicia.
range: Corrección de resolución
url: >-
  https://www.xunta.gal/dog/Publicados/2019/20190320/AnuncioG0426-140319-0007_gl.html
---
<p>Advertido erro na publicación da Resolución do 19 de febreiro de 2019, da Dirección Xeral de Gandaría, Agricultura e Industrias Agroalimentarias, pola que prorrogan todas as medidas fitosanitarias establecidas na Resolución do 8 de marzo de 2017 pola que se establecen as zonas infestadas e as zonas tampón e se implementan as medidas para a erradicación e control con respecto ao organismo de corentena <em>Tecia solanivora Povolny</em> ou couza guatemalteca da pataca na Comunidade Autónoma de Galicia, publicada no <em>Diario Oficial de Galicia</em> núm. 46, do 6 de marzo de 2019, cómpre facer a seguinte corrección: </p>
    <p>1. Na páxina 12764, onde di: «Identicamente está considerada zona tampón na provincia da Coruña a totalidade da superficie dos concellos de As Somozas, Cedeira, Cerdido e Moeche, ademais dunha franxa de 5 km limítrofe cos concellos infestados que afecta a parcelas dos concellos de Pontedeume, Monfero, Vilarmaior, Miño, Cee, Corcubión, Camariñas, Carnota, Dumbría, Fisterra e Vimianzo. Na provincia de Lugo a zona tampón supón unha franxa de 5 km limítrofe cos concellos infestados que afecta a parcelas dos concellos de Xermade, Muras, Vilalba, Cospeito, Castro de Rei, Pol, Meira, Ribeira de Piquín e A Fonsagrada.»,</p>
    <p>Debe dicir: «Identicamente está considerada zona tampón na provincia da Coruña a totalidade da superficie dos concellos das Somozas, Cedeira, Cerdido e Moeche, ademais dunha franxa de 5 km limítrofe cos concellos infestados que afecta parcelas dos concellos de Pontedeume, Monfero, Vilarmaior, Miño, Cee, Camariñas, Dumbría, Fisterra e Vimianzo. Na provincia de Lugo a zona tampón supón unha franxa de 5 km limítrofe cos concellos infestados que afecta parcelas dos concellos de Xermade, Muras, Vilalba, Cospeito, Castro de Rei, Pol, Meira, Ribeira de Piquín e A Fonsagrada.».</p>

