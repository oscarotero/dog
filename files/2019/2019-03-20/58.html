---
date: '2019-03-20'
id: G1499-270219-0001
page: 15323
number: 55
agency: Federación Galega de Espeleoloxía
section: VI. Anuncios. c) Outros anuncios.
title: ANUNCIO de modificación dos estatutos.
range: Anuncio
url: >-
  https://www.xunta.gal/dog/Publicados/2019/20190320/AnuncioG1499-270219-0001_gl.html
---
<p>A Asemblea Xeral da Federación Galega de Espeleoloxía, celebrada o 15 de decembro de 2018, aprobou por unanimidade a modificación dos artigos 38.2 e 51 dos seus estatutos, conforme a Lei 3/2012, do 2 de abril, do deporte de Galicia, e, en Resolución do 19 de febreiro de 2019, a Secretaría Xeral para o Deporte resolveu a anotación no Rexistro de Entidades Deportivas de Galicia desta modificación de estatutos.</p>
    <p>Estes artigos quedan redactados como segue:</p>
    <p>Artigo 38.2. Os seus membros serán designados e revogados libremente polo presidente da federación, que a presidirá, será necesario que todos os seus membros teñan a condición política de galegos, segundo o disposto no artigo 3 da Lei orgánica 1/1981, do 6 de abril, do Estatuto de autonomía de Galicia. Formarana un número de membros non inferior a cinco nin superior a quince, formando parte dela: os vicepresidentes, o secretario, o tesoureiro, o director da Escola Galega de Espeleoloxía (EGE) e cantos vogais sexan necesarios.</p>
    <p>Artigo 51. A EGE poderá ter personalidade xurídica propia. A súa organización e funcionamento regularase mediante normas estatutarias e regulamentarias específicas, que en todo caso deberán axustarse aos estatutos da FGE no que se refira a actividades organizadas ou tuteladas por ela ou que ela delegue.</p>
    <p>Vigo, 19 de febreiro de 2019</p>
    <footer><p>Francisco Manuel Martínez García<br>Presidente da Federación Galega de Espeleoloxía</p></footer>

