---
date: '2019-01-08'
id: G0195-151218-0002
page: 955
number: 5
agency: Xulgado de Primeira Instancia número 5 de Lugo
section: V. Administración de xustiza.
title: EDICTO (322/2016).
range: Edicto
url: >-
  https://www.xunta.gal/dog/Publicados/2019/20190108/AnuncioG0195-151218-0002_gl.html
---
<p>Eu, María José Núñez Abeledo, letrada da Administración de xustiza do Xulgado de Primeira Instancia número 5 de Lugo, polo presente, </p>
    <p>Anuncio:</p>
    <p>No presente procedemento de divorcio de contencioso seguido por instancia de Lucía Noche Novo fronte a Gabriel Alejandro Marín Ossandón pronunciouse sentenza cuxo teor literal é o seguinte:</p>
    <p>«Sentenza nº 218/2016.</p>
    <p>Lugo, 2 de setembro de 2016.</p>
    <p>Vistos por Ana Freire Calvo, xuíza substituta do Xulgado de Primeira Instancia número 5 de Lugo, os presentes autos de divorcio contencioso nº 322/2016-A, seguidos por instancia de Lucía Noche Novo, representada polo procurador Carlos Cabo Silva, e baixo a dirección letrada de Juan Manuel Vidal Pardo; contra Gabriel Alejandro Marín Ossandón, en situación de rebeldía procesual.</p>
    <p>Antecedentes de feito:</p>
    <p>Primeiro. Pola representación procesual da parte demandante formulouse demanda de divorcio contencioso, solicitando a disolución do vínculo matrimonial, por causa de divorcio, polo procedemento regulado no artigo 770 da Lei de axuizamento civil, conforme as prescricións legais, na cal, logo de alegación dos feitos e fundamentos de dereito, remata suplicando que se pronuncie sentenza nos termos da petición que consta neste.</p>
    <p>Segundo. Admitida a trámite a demanda polas canles do artigo 770 da LAC, déuselle traslado desta á parte demandada, a cal non contestou a demanda en tempo e forma conforme consta en autos, polo que se lle declarou en situación de rebeldía procesual.</p>
    <p>Terceiro. Convocadas as partes ao acto de vista, esta celebrouse con data do 1.9.2016, co resultado que consta en acta e que resulta da gravación. Practicada a proba admitida, deuse por rematado o acto.</p>
    <p>Cuarto. No presente procedemento practicáronse probas pertinentes, non sendo necesario a práctica de novas probas, quedando os autos pendentes de pronunciar sentenza. </p>
    <p>Quinto. Na tramitación do presente procedemento observáronse as prescricións legais.</p>
    <p>Decisión:</p>
    <p>Que estimando a demanda de divorcio presentada por Lucía Noche Novo, representada polo procurador Carlos Cabo Silva; contra Gabriel Alejandro Marín Ossandón, en situación de rebeldía procesual, declaro a disolución por divorcio do matrimonio formado por Lucía Noche Novo e Gabriel Alejandro Marín Ossandón, con todos os efectos e consecuencias legais que lle son inherentes, declarando, en concreto, a disolución do réxime económico matrimonial, sen que caiba adoptar medida algunha; non procede a imposición de custas.</p>
    <p> Comuníquese esta sentenza, unha vez que sexa firme, aos rexistros civís correspondentes para os efectos rexistrais oportunos.</p>
    <p>Expídase testemuño desta sentenza e lévese aos autos da súa razón, quedando o orixinal arquivado no libro de sentenzas civís do xulgado. Notifíqueselle esta ás partes con advertencia de que non é firme e que contra ela cabe formular recurso de apelación para ante a Audiencia Provincial de Lugo, o cal, de conformidade co artigo 458 da LAC, deberá interpoñerse ante este xulgado no prazo de vinte días contado desde o día seguinte ao da súa notificación.</p>
    <p>Así, por esta miña sentenza, definitivamente xulgando en primeira instancia, pronúncioa, mándoa e asínoa.</p>
    <p>Publicación. Lida e publicada foi a anterior sentenza no día da data pola xuíza en funcións de substitución que a subscribe en Audiencia Pública da que eu, secretario; dou fe».</p>
    <p>E atopándose este demandado, Gabriel Alejandro Marín Ossandón, en paradoiro descoñecido, expídese o este edicto co fin de que sirva de notificación en forma a este.</p>
    <p>Lugo, 9 de novembro de 2016</p>
    <footer><p>A letrada da Administración de xustiza</p></footer>

