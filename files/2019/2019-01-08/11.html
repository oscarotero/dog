---
date: '2019-01-08'
id: G0244-281218-0003
page: 923
number: 5
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 14 de decembro de 2018, da Dirección Xeral de Administración
  Local, sobre clasificación do posto de tesouraría como posto reservado a
  funcionarios de Administración local de habilitación de carácter nacional no
  Concello de Teo.
range: Resolución
url: >-
  https://www.xunta.gal/dog/Publicados/2019/20190108/AnuncioG0244-281218-0003_gl.html
---
<p>Con data do 16 de novembro de 2018, o Concello de Teo comunica á Dirección Xeral de Administración Local a creación da praza de tesoureiro como posto reservado a funcionarios de Administración local con habilitación de carácter nacional.</p>
    <p>Este posto de tesouraría é un posto para o desempeño das funcións propias de tesouraría de acordo co establecido no Real decreto 128/2018, do 16 de marzo polo que se regula o réxime xurídico dos funcionarios de Administración local con habilitación de carácter nacional, aberto á subescala de intervención-tesouraría e co complemento de destino 28.</p>
    <p>O artigo 14 do citado Real decreto 128/2018 establece que nas corporacións locais cuxa secretaría estea clasificada en segunda clase existirá un posto de tesouraría reservado a funcionarios de Administración local con habilitación de carácter nacional da subescala de intervención-tesouraría.</p>
    <p>O expediente tramitado polo Concello é conforme o disposto no artigo 14 do citado Real decreto 128/2018, do 16 de marzo, polo que se regula o réxime xurídico dos funcionarios de Administración local con habilitación de carácter nacional e no artigo 10 do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/das funcionarios/as con habilitación de carácter estatal, e reúne os requisitos para a súa tramitación de conformidade co informe emitido con data do 14 de decembro de 2018 pola subdirectora xeral de réxime xurídico local.</p>
    <p>Polo exposto, e tendo en conta as competencias conferidas polo artigo 15.e) da Lei 2/2015, do 29 de abril, de emprego público de Galicia e no artigo 22 do Decreto 74/2018, do 5 de xullo, polo que se establece a estrutura orgánica da Vicepresidencia e da Consellería de Presidencia, Administracións Públicas e Xustiza,</p>
    <h2>RESOLVO:</h2>
    <p>Clasificar o posto de tesouraría do Concello de Teo (A Coruña) como posto reservado a funcionarios de Administración local con habilitación de carácter nacional pertencente á subescala de intervención-tesouraría, e categoría de segunda, que queda da seguinte forma:</p>
    <p>Entidade local: Concello de Teo.</p>
    <p>Posto: tesouraría.</p>
    <p>Subescala: intervención-tesouraría.</p>
    <p>Categoría: entrada.</p>
    <p>Forma de provisión: concurso.</p>
    <p>Complemento de destino: 30.</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, os interesados poderán interpoñer recurso administrativo de reposición, ante este órgano directivo, no prazo dun mes a partir do día seguinte ao da súa publicación, segundo o disposto nos artigos 123 e 124 da Lei 39/2015. Así mesmo, a entidade local poderá presentar previamente requirimento no prazo de dous meses conforme o disposto ao artigo 44 da dita Lei 29/1998.</p>
    <p>Santiago de Compostela, 14 de decembro de 2018</p>
    <footer><p>Marta Fernández-Tapias Núñez<br>Directora xeral de Administración Local</p></footer>

