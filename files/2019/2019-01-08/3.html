---
date: '2019-01-08'
id: G0532-191218-0003
page: 867
number: 5
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  EXTRACTO da Orde do 19 de decembro de 2018 pola que se establecen as bases
  reguladoras das axudas para a prevención dos danos que causan determinadas
  especies de fauna silvestre e se convocan para o ano 2019.
range: Orde
url: >-
  https://www.xunta.gal/dog/Publicados/2019/20190108/AnuncioG0532-191218-0003_gl.html
---
<p>BDNS (Identif.). 431273.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderanse acoller a estas axudas:</p>
    <p>a) As persoas físicas ou xurídicas titulares de explotacións gandeiras do tipo de gando bovino, ovino, cabrún, porcino da raza celta e equino que figuren incluídas no Rexistro Xeral de Explotacións Gandeiras (Rega) de Galicia.</p>
    <p>b) As persoas físicas ou xurídicas que exercen a actividade agraria e estean inscritas no Rexistro de Explotacións Agrarias de Galicia (Reaga).</p>
    <p>c) As persoas titulares de explotacións agrarias destinadas ao autoconsumo.</p>
    <p>Segundo. Obxecto</p>
    <p>Reducir os ataques das especies de fauna silvestre (lobo e xabaril), ás explotacións agrícolas e/ou gandeiras, mediante a aplicación de medidas de protección.</p>
    <p>Terceiro. Bases reguladoras e convocatoria</p>
    <p>Orde do 19 de decembro de 2018 pola que se establecen as bases reguladoras das axudas para a prevención dos danos que causan determinadas especies de fauna silvestre e se convocan para o ano 2019.</p>
    <p>Cuarto. Contía</p>
    <p>Importe total da convocatoria: 300.000 €. Destínase un importe de 200.000 € para as medidas de prevención de danos á gandaría e de 100.000 € para as medidas de prevención de danos á agricultura. Subvencionarase a adquisición de:</p>
    <p>1. Cans para a protección e defensa do gando, ata un importe máximo de 500 € por can.</p>
    <p>2. Adquisición de pastores eléctricos. A contía máxima da axuda por explotación é de 600 €.</p>
    <p>3. Adquisición de valados fixos electrificados. O importe máximo da axuda será de 3,00 € por metro lineal ata un máximo de 1.500 € por valado.</p>
    <p>4. Valados fixos con malla gandeira ou cinexética metálica. A contía máxima da axuda será de 3,70 € por metro lineal ata un máximo de 3.700 € por valado.</p>
    <p>Quinto. Prazo de presentación de solicitudes</p>
    <p>Un mes, contado a partir da data de entrada en vigor da orde.</p>
    <p>Santiago de Compostela, 19 de decembro de 2018</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

