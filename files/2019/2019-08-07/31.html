---
date: '2019-08-07'
id: G0181-240719-0003
page: 36097
number: 149
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 22 de xullo de 2019, do Servizo Provincial da Coruña, pola que
  se sinala a data para o levantamento de actas previas á ocupación dos bens e
  dereitos afectados polas obras do proxecto de construción do itinerario peonil
  e ciclista na AC-543, no treito Roxos-Aldea Nova, coa clave AC/16/086.06, nos
  concellos de Santiago de Compostela e Ames.
range: Resolución
url: >-
  https://www.xunta.gal/dog/Publicados/2019/20190807/AnuncioG0181-240719-0003_gl.html
---
<p>O artigo 28 do vixente Estatuto de autonomía de Galicia establece no seu ordinal 2º a competencia da Comunidade Autónoma galega no desenvolvemento lexislativo e execución da lexislación do Estado en materia de expropiación forzosa.</p>
    <p>Con data do 7 de setembro de 2017, a Xunta de Galicia declarou a utilidade pública e a urxente ocupación dos bens e dereitos afectados polo proxecto de construción do itinerario peonil e ciclista na AC-543, treito Roxos-Aldea Nova, punto quilométrico 4+150 ao 5+040, coa clave AC/16/086.06 nos concellos de Santiago de Compostela e Ames, mediante o Decreto 88/2017, publicado no <em>Diario Oficial de Galicia</em> do 21 de setembro.</p>
    <p>A tramitación do expediente expropiatorio débese axustar ao disposto no artigos 52 da vixente Lei de expropiación forzosa, do 16 de decembro de 1954, e 56 e seguintes do seu regulamento, do 26 de abril de 1957.</p>
    <p>En consecuencia, este servizo, en virtude da competencia delegada mediante a Orde do 7 de setembro de 2017 sobre delegación de competencias no secretario xeral técnico e noutros órganos e entidades públicas adscritos a esta consellería, publicada no DOG nº 179, do 20 de setembro, resolveu convocar os titulares de bens e dereitos afectados que figuran na relación exposta no taboleiro de anuncios do Concello de Santiago de Compostela e no Concello de Ames, para que comparezan no lugar, data e horas que se detallan a continuación, co fin de proceder ao levantamento das actas previas á ocupación, nas cales se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Santiago de Compostela.</p>
    <p>Lugar: Centro Sociocultural Santa Marta (Antonio Rama Seoane, nº 6, 15706 Santiago de Compostela).</p>
    <p>Data: 3 de setembro de 2019, ás dez horas e trinta minutos (10.30 horas).</p>
    <p>Termo municipal de Ames.</p>
    <p>Lugar: casa do concello.</p>
    <p>Data: 3 de setembro de 2019, ás doce horas e trinta minutos (12.30 horas).</p>
    <p>A relación de titulares cos bens e dereitos afectados, así como o plano parcelario correspondente estarán expostos no Concello de Santiago de Compostela e no de Ames, e no Servizo Provincial da Axencia Galega de Infraestruturas da Coruña (r/ Vicente Ferrer, nº 2, 8º andar, 15071 A Coruña), e publicarase na seguinte lizagón da páxina web da consellería: </p>
    <p>https://infraestruturasemobilidade.xunta.gal/avisos?p_p_id=ipecos_opencms_portlet_INSTANCE_Ps5C&amp;p_p_lifecycle=0&amp;p_p_state=normal&amp;p_p_col_id=column-1&amp;p_p_col_count=1&amp;_ipecos_opencms_portlet_INSTANCE_Ps5C_content=%2Fopencms%2FPortal-Web%2FContidos%2FAviso%2Faviso_0104.html</p>
    <p>Ao dito acto deberán acudir os titulares afectados, persoalmente ou ben representados pola persoa debidamente autorizada para actuar no seu nome, e xuntar os documentos acreditativos da súa titularidade, documento nacional de identidade e o último recibo da contribución, así como certificado de conta con códigos IBAN e BIC, co fin de proceder aos sucesivos pagamentos que sexan procedentes mediante transferencia bancaria. Se o consideran oportuno, poderán ir acompañados pola súa conta dos seus peritos e notarios.</p>
    <p>A Coruña, 22 de xullo de 2019</p>
    <footer><p>Felipe de la Vega Gándaras<br>Xefe do Servizo Provincial da Coruña</p></footer>

