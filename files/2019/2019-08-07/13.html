---
date: '2019-08-07'
id: G2348-150719-0001
page: 36066
number: 149
agency: Xulgado do Social número 5 da Coruña
section: V. Administración de xustiza.
title: EDICTO (DSP 239/2019).
range: Edicto
url: >-
  https://www.xunta.gal/dog/Publicados/2019/20190807/AnuncioG2348-150719-0001_gl.html
---
<p>Eu, Juan Rey Pita, letrado da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 239/2019 deste xulgado do social, seguido por instancia de Juan Antonio Domínguez Luaces contra Pinturas Restauraciones y Revestimientos, S.L. e Fogasa sobre despedimento, ditouse en data do 10 de xullo de 2019 sentenza cuxa resolución é do teor literal seguinte:</p>
    <p>«Resolución.</p>
    <p>Debo estimar e estimo a demanda que en materia de despedimento foi interposta por Juan Antonio Domínguez Luaces contra a entidade Pinturas Restauraciones y Revestimientos, S.L., en consecuencia, debo declarar e declaro improcedente o despedimento que a demandante foi obxecto con efectos do 7 de febreiro de 2019, e debo declarar e declaro extinguida a relación laboral que unía as partes, desde a data do despedimento (7 de febreiro de 2019), ao cesar na súa actividade a anterior entidade, condenando a entidade Pinturas Restauraciones y Revestimientos, S.L., ao aboamento dunha indemnización por despedimento a razón de 4.758,01 euros.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes e fágaselles saber o seu dereito para interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación. </p>
    <p>Advírtase ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social (ditas cantidades deberán ser aboadas, se é por transferencia bancaria, na conta que este xulgado ten no Banco Santander co número ES55 0049 3569 92 0005001274 debendo apuntar en concepto os seguintes díxitos: 4757000065 e número de expediente con 6 díxitos (4 para o número e 2 para o ano) e se é fisicamente nunha oficina do Banco Santander na conta número 4757000065 e número de expediente con 6 díxitos (4 para o número e 2 para o ano), acreditando mediante a presentación do xustificante de ingreso no período comprendido ata a formalización do recurso así como, no caso de ser condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade no que se faga constar a responsabilidade solidaria do avalista, incorporándoos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, ao momento de anuncialo. </p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentenza, pronúncioo, mándoo e asínoo». </p>
    <p>E para que sirva de notificación en legal forma a Pinturas Restauraciones y Revestimientos, S.L., en ignorado paradoiro, expido o presente edicto para a súa inserción no <em>Diario Oficial de Galicia.</em></p>
    <p>Advírtese á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 15 de xullo de 2019</p>

