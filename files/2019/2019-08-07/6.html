---
date: '2019-08-07'
id: C3Q2-300719-0001
page: 36057
number: 149
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 29 de xullo de 2019 pola que se dá publicidade dunha encarga ao
  medio propio Tecnologías y Servicios Agrarios, S.A., S.M.E., M.P. (Tragsatec).
range: Resolución
url: >-
  https://www.xunta.gal/dog/Publicados/2019/20190807/AnuncioC3Q2-300719-0001_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, e co artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á seguinte encarga a medios propios, coas seguintes características:</p>
    <p>– Resolución do 29 de xullo de 2019, do director do Instituto Galego da Vivenda e Solo (IGVS), pola que se lle encarga ao medio propio Tecnologías y Servicios Agrarios, S.A., S.M.E., M.P. (Tragsatec), a prestación do servizo de apoio técnico para a xestión de axudas no ámbito do Plan estatal de vivenda 2018-2021 (expediente EMP-IGVS02/19).</p>
    <p>– Actividade: a encarga terá como obxecto o apoio técnico ás unidades administrativas do IGVS, respecto aos diferentes programas do Plan estatal de vivenda 2018-2021, calquera que sexa o seu procedemento de concesión, concorrencia competitiva como non competitiva: información aos particulares sobre os requisitos dos programas e, se é o caso, colaboración na formalización das súas solicitudes; apoio técnico ás unidades administrativas na resolución dos expedientes; contestación ás consultas formuladas polas persoas interesadas.</p>
    <p>– Natureza e alcance da encarga: encarga a medio propio, ao ter a empresa Tecnologías y Servicios Agrarios, S.A., S.M.E., M.P. (Tragsatec) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia e o punto 2 da disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia: 12 meses contados desde o 1 de agosto de 2019. O encargo poderá ser obxecto de prórrogas parciais, con duración mensual ou por períodos inferiores, co límite máximo do 15 de xullo de 2021.</p>
    <p>– Financiamento: a encarga financiase con cargo aos orzamentos da Comunidade Autónoma de Galicia, aplicación orzamentaria: 2019.07.83.451A.227.99 e código de proxecto 2015 00007.</p>
    <p>– O importe total máximo da encarga acadará os catrocentos nove mil novecentos un euros con sete céntimos (409.901,07 €).</p>
    <p>Santiago de Compostela, 29 de xullo de 2019</p>
    <footer><p>A presidenta do Instituto Galego da Vivenda e Solo<br>P.D. (Resolución do 19.4.2018)<br>Heriberto García Porto<br>Director xeral do Instituto Galego da Vivenda e Solo</p></footer>

