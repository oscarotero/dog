---
date: '2019-04-30'
id: L178-240419-0008
page: 21163
number: 82
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle das parcelas B4b01d e
  B4b01e do parque empresarial da Sionlla.
range: Anuncio
url: >-
  https://www.xunta.gal/dog/Publicados/2019/20190430/AnuncioL178-240419-0008_gl.html
---
<p>O Pleno da Corporación, na sesión ordinaria que tivo lugar o día 10 de abril de 2019, adoptou, entre outros, o seguinte acordo:</p>
    <p>Aprobar definitivamente o estudo de detalle das parcelas B4b01d e B4b01e do parque empresarial da Sionlla, segundo o proxecto refundido presentado o 2 de abril de 2019 por Financiera Maderera, S.A., asinado polo equipo técnico IDOM Consulting.</p>
    <p>As parcelas emprázanse nas rúas de Castela e León (nº 63) e de Murcia (nº 2), e figuran no Catastro coas referencias catastrais 1112802NH4511A0000IF e 1112801NH4511A0000XF, respectivamente.</p>
    <p>Con carácter previo ao inicio das obras, deberase obter a autorización do organismo autónomo Augas de Galicia.</p>
    <p>Este acordo de aprobación definitiva publicarase no Diario Oficial de Galicia e a normativa e ordenanzas publicaranse no Boletín Oficial da provincia.</p>
    <p>Así mesmo, remitirase á Consellería de Medio Ambiente, Territorio e Vivenda a documentación exixida polo artigo 88.3 da LSG, para os efectos de inscribir o estudo de detalle no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do RLSG, a eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei.</p>
    <p>Contra o acordo da aprobación definitiva do citado estudo de detalle poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Santiago de Compostela, 17 de abril de 2019</p>
    <footer><p>O alcalde<br>P.D. (Decreto do 28.6.2017)<br>Jorge Duarte Vázquez<br>Concelleiro delegado de Espazos Cidadáns, Dereito á<br>Vivenda, Mobilidade e Relacións Veciñais</p></footer>

