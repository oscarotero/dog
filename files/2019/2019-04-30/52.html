---
date: '2019-04-30'
id: C141-120419-0001
page: 21158
number: 82
agency: Portos de Galicia
section: VI. Anuncios. a) Administración autonómica.
title: >-
  CÉDULA do 8 de abril de 2018 pola que se notifica requirimento do 29 de marzo
  de 2019 de retirada de vehículo con matrícula 7607CTC abandonado no dominio
  público portuario do porto do Ribeira (A Coruña).
range: Cédula
url: >-
  https://www.xunta.gal/dog/Publicados/2019/20190430/AnuncioC141-120419-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase á mercantil Mar do Roncudo, S.L. con CIF *****9952, en tanto que propietaria do vehículo camión marca Renault, modelo 130.35, con matrícula 7607CTC, o seguinte requirimento por non ser posible a notificación a través do servizo de Correos.</p>
    <p>Segundo denuncia da policía portuaria do porto de Ribeira, o vehículo que se identifica se atopa estacionado en estado de abandono no porto de Ribeira desde hai máis dun ano.</p>
    <p>Considerando o exposto, e dado que na zona onde se atopa o vehículo a entidade pública Portos de Galicia é a Administración competente en materia de xestión de tráfico, de conformidade co disposto no artigo 106 do Real decreto lexislativo 6/2015, do 30 de outubro, que aproba o texto refundido da Lei sobre tráfico, circulación de vehículos de motor e seguridade viaria, requírese a titular para que nun prazo máximo dun mes contado desde a publicación da presente cédula no Boletín Oficial del Estado, proceda a retirar o vehículo da zona de servizo do porto de Ribeira.</p>
    <p>No caso de incumprirse o presente requirimento, Portos de Galicia, sen máis trámites, dará ao vehículo tratamento de residuo, e procederá en consecuencia ao seu traslado a un centro autorizado de tratamento de vehículos para a súa posterior destrución e descontaminación.</p>
    <p>O anterior enténdese sen prexuízo das sancións administrativas que procedan en dereito.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>Santiago de Compostela, 8 de abril de 2019</p>
    <footer><p>José Ignacio Villar García<br>Director de Portos de Galicia</p></footer>

