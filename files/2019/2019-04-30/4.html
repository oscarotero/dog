---
date: '2019-04-30'
id: G0533-220419-0001
page: 20977
number: 82
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 10 de abril de 2019, da Secretaría Xeral Técnica da Consellería
  de Infraestruturas e Mobilidade, pola que se dá publicidade dunha encomenda de
  xestión de carácter técnico á Axencia Galega de Infraestruturas relativa aos
  expedientes de contratación para a adxudicación dos contratos de servizo de
  dirección facultativa e ao servizo de coordinación de seguridade e saúde das
  obras de construción de pasarela peonil na estación de Santiago de Compostela.
range: Resolución
url: >-
  https://www.xunta.gal/dog/Publicados/2019/20190430/AnuncioG0533-220419-0001_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión da Consellería de Infraestruturas e Mobilidade á Axencia Galega de Infraestruturas para a realización das actuacións de carácter técnico que se susciten nos expedientes de contratación relativos ao Servizo de dirección facultativa e ao Servizo de coordinación de seguridade e saúde das obras de construción de pasarela peonil na estación de Santiago de Compostela, que ten as seguintes características: </p>
    <p>– Obxecto: encomenda de xestión da Consellería de Infraestruturas e Mobilidade á AXI para a realización dos seguintes traballos:</p>
    <p>• Na fase de preparación do expediente de contratación:</p>
    <p>– Elaboración dos pregos de prescricións técnicas.</p>
    <p>• Na fase de licitación do contrato dos servizos:</p>
    <p>– Elaboración do informe técnico de valoración das ofertas técnicas presentadas, incluídos os informes relativos a posibles baixas desproporcionadas.</p>
    <p>• Na fase de execución dos contratos de servizos:</p>
    <p>– A dirección do contrato, como o seu responsable, correspondéndolle as facultades atribuídas polo artigo 62 da LCSP.</p>
    <p>• Calquera outro informe de carácter técnico que en relación con estes contratos de servizos sexa solicitado polo órgano xestor.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Mobilidade e Axencia Galega de Infraestruturas) dotados de personalidade xurídica propia e ser a Axencia Galega de Infraestruturas medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: a vixencia da presente encomenda entenderase desde a súa sinatura ata a extinción do contrato.</p>
    <p>– Supostos en que procede a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 10 de abril de 2019</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

