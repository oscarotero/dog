---
date: '2019-04-30'
id: G0535-220419-0001
page: 21083
number: 82
agency: Consellería de Cultura e Turismo
section: IV. Oposicións e concursos.
title: >-
  ORDE do 16 de abril de 2019 pola que se resolve a convocatoria pública para a
  provisión, polo sistema de libre designación, de varios postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2019/20190430/AnuncioG0535-220419-0001_gl.html
---
<p>Mediante a Orde do 12 de marzo de 2019, publicada no Diario Oficial de Galicia número 57, do 22 de marzo, convocouse a provisión, polo sistema de libre designación, de varios postos de traballo vacantes na Consellería de Cultura e Turismo.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei e o artigo 17.4 do citado decreto,</p>
    <h2>RESOLVE:</h2>
    <p>Primeiro. Adxudicarlles o destino nos postos de traballo que se indica ás persoas funcionarias de carreira que se relacionan no anexo da presente orde.</p>
    <p>Segundo. O cesamento no actual destino efectuarase, segundo o previsto no artigo 14 do citado Regulamento de provisión de postos de traballo, promoción profesional e promoción interna, no prazo de tres días contados a partir do seguinte ao da publicación desta orde no Diario Oficial de Galicia.</p>
    <p>O prazo para tomar posesión no novo destino obtido será de tres días hábiles se non implica cambio de residencia ou de sete días hábiles se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>Terceiro. A xefatura do centro en que cause baixa a persoa funcionaria, así como a daquel en que obteña praza, realizará dentro dos prazos sinalados no número anterior, as dilixencias de cesamento e toma de posesión, das que se lle dará traslado á Dirección Xeral da Función Pública.</p>
    <p>Contra a presente orde, que esgota a vía administrativa, as persoas interesadas poderán interpoñer recurso potestativo de reposición perante o conselleiro de Cultura e Turismo no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de abril de 2019</p>
    <footer><p>Román Rodríguez González<br>Conselleiro de Cultura e Turismo</p></footer>
    <h2>ANEXO</h2>
    <p>Apelidos e nome: Guillermo Carlos Otero Piñeyro-Maseda.</p>
    <p>NRP ou DNI: 3333215868 A2060.</p>
    <p>Subgrupo: A1.</p>
    <p>Corpo ou escala: superior da Administración xeral da Comunidade Autónoma de Galicia.</p>
    <p>Posto de traballo: subdirector/a xeral de Innovación e Coordinación Administrativa.</p>
    <p>Código do posto: CU.201.00.001.15770.001.</p>
    <p>Nivel: 30.</p>
    <p>Centro directivo: Secretaría Xeral Técnica da Consellería de Cultura e Turismo.</p>
    <p>Localidade: Santiago de Compostela.</p>
    <p>Apelidos e nome: María Carmen Calviño Rodríguez.</p>
    <p>NRP ou DNI: 3329369035 A2060.</p>
    <p>Subgrupo: A1.</p>
    <p>Corpo ou escala: superior da Administración xeral da Comunidade Autónoma de Galicia.</p>
    <p>Posto de traballo: subdirector/a xeral de Arquivos e Museos.</p>
    <p>Código do posto: CU.301.00.002.15770.001.</p>
    <p>Nivel: 30.</p>
    <p>Centro directivo: Dirección Xeral de Políticas Culturais da Consellería de Cultura e Turismo. </p>
    <p>Localidade: Santiago de Compostela.</p>
    <p>Apelidos e nome: María del Pilar Martínez Manso.</p>
    <p>NRP ou DNI: 7671267324 A2059.</p>
    <p>Subgrupo: C2.</p>
    <p>Corpo ou escala: auxiliar da Administración xeral da Comunidade Autónoma de Galicia.</p>
    <p>Posto de traballo: secretario/a do/da director/a xeral.</p>
    <p>Código do posto: CU.301.00.002.15770.001.</p>
    <p>Nivel: 18.</p>
    <p>Centro directivo: Dirección Xeral de Políticas Culturais da Consellería de Cultura e Turismo. </p>
    <p>Localidade: Santiago de Compostela.</p>

