---
date: '2019-02-12'
id: G0244-040219-0001
page: 8847
number: 30
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 29 de xaneiro de 2019, da Secretaría Xeral da Igualdade, pola
  que se aproba a asignación de vogalías para as asociacións e federacións
  constituídas por estas que formarán parte do Consello Galego das Mulleres.
range: Resolución
url: >-
  https://www.xunta.gal/dog/Publicados/2019/20190212/AnuncioG0244-040219-0001_gl.html
---
<p>O 3 de outubro de 2018 publicouse no <em>Diario Oficial de Galicia</em> a Orde do 19 de setembro de 2018 pola que se convocan as asociacións de mulleres e as federacións constituídas por estas para o procedemento de renovación das vogalías que lles corresponden no Consello Galego das Mulleres (DOG núm. 189, do 3 de outubro).</p>
    <p>O 15 de novembro de 2018 publicouse na páxina web da Secretaría Xeral da Igualdade a resolución coa relación provisional de entidades admitidas e excluídas e o 12 de decembro de 2018 publicouse a Resolución do 30 de novembro de 2018, da Secretaría Xeral da Igualdade, pola que se aproban as relacións definitivas de entidades admitidas e excluídas para participar no procedemento de renovación das vogalías do Consello Galego das Mulleres (DOG núm. 236, do 12 de decembro) iniciándose o procedemento de votación. </p>
    <p>Logo de concluír o prazo establecido para a votación, a Comisión de Seguimento, constituída ao abeiro da citada orde de convocatoria, efectuou o reconto dos votos emitidos. O 14 de xaneiro de 2019 publicouse na páxina web da Secretaría Xeral da Igualdade o resultado provisional da votación, con indicación do número total de votos emitidos e do número de votos obtidos por cada candidatura, así como das vogalías que corresponden a cada entidade. </p>
    <p>Unha vez transcorrido o prazo de dez días hábiles para que as entidades interesadas manifesten a súa desconformidade co resultado provisional, e segundo o previsto no artigo 16 da Orde do 19 de setembro de 2018,</p>
    <h2>RESOLVO:</h2>
    <p>Primeiro. Aprobar a relación das 15 entidades que obtiveron representación e a asignación de vogalías que lles corresponden no Consello Galego das Mulleres, segundo figura no anexo I desta resolución.</p>
    <p>Segundo. Establecer un prazo de dez (10) días hábiles, contados a partir do seguinte ao da publicación desta resolución no DOG, para que as entidades elixidas comuniquen á Secretaría Xeral da Igualdade a persoa ou persoas que representarán a entidade no Consello Galego das Mulleres e tamén a quen, de ser o caso, as poida substituír, empregando o anexo II que se xunta a esta resolución, e que deberán achegar a través da sede electrónica na carpeta do cidadán, na opción habilitada ao respecto dentro do procedemento correspondente (código de procedemento SI450A).</p>
    <p>No caso de que algunha entidade non comunique estes datos no prazo e conforme o procedemento establecido decaerá no seu dereito a ser representada no Consello Galego das Mulleres, agás causa de forza maior apreciada pola Secretaría Xeral da Igualdade, que realizará unha nova asignación de vogalías.</p>
    <p>Contra esta resolución, que pon fin á vía administrativa, as persoas interesadas poderán interpoñer recurso potestativo de reposición ante a persoa titular da Secretaría Xeral da Igualdade no prazo dun mes, ou, alternativamente, recurso contencioso-administrativo perante o Tribunal Superior de Xustiza de Galicia, no prazo de dous meses, contados estes dous prazos, a partir do día seguinte da publicación desta resolución no DOG, sen prexuízo da posible interposición de calquera outro recurso que se considere oportuno.</p>
    <p>Santiago de Compostela, 29 de xaneiro de 2019</p>
    <footer><p>Susana López Abella<br>Secretaria xeral da Igualdade</p></footer>
    <h2>ANEXO I</h2>
    <h2>Asignación de vogalías</h2>
    <h2>Consello Galego das Mulleres</h2>
    <table>
     <thead>
      <tr>
       <td>Nº</td>
       <td>Nome da entidade</td>
       <td>NIF</td>
       <td>Categoría</td>
       <td>Provincia</td>
       <td>Vogalías asignadas</td>
      </tr>
     </thead>
     <tbody>
      <tr>
       <td>1</td>
       <td>Asociación Punto Delas-Secretaría das Mulleres</td>
       <td>G70370119</td>
       <td>Empresarial e/ou profesional</td>
       <td>A Coruña</td>
       <td>1</td>
      </tr>
      <tr>
       <td>2</td>
       <td>Asociación Nacional de Mujeres de la Pesca</td>
       <td>G70490115</td>
       <td>Empresarial e/ou profesional</td>
       <td>A Coruña</td>
       <td>1</td>
      </tr>
      <tr>
       <td>3</td>
       <td>Asociación de Mulleres con Discapacidade de Galicia (Acadar)</td>
       <td>G70223417</td>
       <td>Atención a colectivos con especial dificultade</td>
       <td>A Coruña</td>
       <td>1</td>
      </tr>
      <tr>
       <td>4</td>
       <td>Asociación Labregas</td>
       <td>G15945686</td>
       <td>Xeral</td>
       <td>A Coruña</td>
       <td>1</td>
      </tr>
      <tr>
       <td>5</td>
       <td>Asociación para a Promoción e a Integración das Mulleres Galegas do Rural</td>
       <td>G15656762</td>
       <td>Rural</td>
       <td>A Coruña</td>
       <td>1</td>
      </tr>
      <tr>
       <td>6</td>
       <td>Asociación Provincial de Amas de Casa, Consumidores e Usuarios da Coruña</td>
       <td>G15049034</td>
       <td>Xeral</td>
       <td>A Coruña</td>
       <td>1</td>
      </tr>
      <tr>
       <td>7</td>
       <td>Asociación de Mulleres Rurais Os Hórreos</td>
       <td>G70088976</td>
       <td>Rural</td>
       <td>A Coruña</td>
       <td>1</td>
      </tr>
      <tr>
       <td>8</td>
       <td>Asociación de Mulleres Rurais A Xuntaza de Castro Rei</td>
       <td>G27288703</td>
       <td>Rural</td>
       <td>Lugo</td>
       <td>1</td>
      </tr>
      <tr>
       <td>9</td>
       <td>Asociación de Mulleres Rurais de Carballedo e afíns</td>
       <td>G27351139</td>
       <td>Rural</td>
       <td>Lugo</td>
       <td>1</td>
      </tr>
      <tr>
       <td>10</td>
       <td>Asociación Mulleres en Igualdade de Burela</td>
       <td>G27441153</td>
       <td>Xeral</td>
       <td>Lugo</td>
       <td>1</td>
      </tr>
      <tr>
       <td>11</td>
       <td>Asociación de Mulleres Ledicia</td>
       <td>G32361958</td>
       <td>Rural</td>
       <td>Ourense</td>
       <td>1</td>
      </tr>
      <tr>
       <td>12</td>
       <td>Asociación de Mulleres Rurais Anduriña do Reino</td>
       <td>G32248627</td>
       <td>Rural</td>
       <td>Ourense</td>
       <td>1</td>
      </tr>
      <tr>
       <td>13</td>
       <td>Rede de Mulleres contra os malos tratos de Vigo</td>
       <td>G36928646</td>
       <td>Atención a colectivos con especial dificultade</td>
       <td>Pontevedra</td>
       <td>1</td>
      </tr>
      <tr>
       <td>14</td>
       <td>Asociación de Mulleres Terras de Camba</td>
       <td>G36493823</td>
       <td>Rural</td>
       <td>Pontevedra</td>
       <td>1</td>
      </tr>
      <tr>
       <td>15</td>
       <td>Asociación de Mulleres Rurais e Culturais de Santa Mariña</td>
       <td>G36386175</td>
       <td>Rural</td>
       <td>Pontevedra</td>
       <td>1</td>
      </tr>
     </tbody>
    </table>

