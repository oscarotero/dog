---
date: '2019-02-12'
id: G0535-110119-0003
page: 8938
number: 30
agency: Consellería de Cultura e Turismo
section: III. Outras disposicións.
title: >-
  EXTRACTO da Orde do 21 de decembro de 2018 pola que se establecen as bases
  reguladoras para a concesión, en réxime de concorrencia competitiva, de
  subvencións a institucións sen fin de lucro e entidades locais galegas,
  destinadas ao financiamento de gastos correntes derivados da realización de
  festivais, feiras, mostras, ciclos e certames de artes escénicas e musicais de
  carácter afeccionado, e se convocan para o ano 2019 (código de procedemento
  CT215A).
range: Orde
url: >-
  https://www.xunta.gal/dog/Publicados/2019/20190212/AnuncioG0535-110119-0003_gl.html
---
<p>BDNS (Identif.): 438742.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Beneficiarios</em></p>
    <p>a) Institucións sen ánimo de lucro.</p>
    <p>b) Entidades locais.</p>
    <p>As axudas, no ámbito das entidades locais, están dirixidas a concellos de Galicia, mediante solicitude individual ou mediante xestión compartida, a través da solicitude conxunta de agrupación ou asociación de concellos, as mancomunidades de concellos e consorcios locais de Galicia constituídos exclusivamente por concellos; así mesmo, poderán ser beneficiarias as entidades resultantes dunha fusión municipal.</p>
    <p>Segundo. <em>Finalidade</em></p>
    <p>O financiamento de actuacións relativas á organización de festivais, feiras, mostras, ciclos e certames musicais, teatrais, de danza e outras artes escénicas que teñan lugar no territorio de Galicia e que adiquen unha especial atención á programación e difusión da música, o teatro e a danza de Galicia. </p>
    <p>Terceiro. <em>Bases reguladoras</em></p>
    <p>Orde do 21 de decembro de 2018 pola que se establecen as bases reguladoras para a concesión, en réxime de concorrencia competitiva, de subvencións a institucións sen fin de lucro e entidades locais galegas, destinadas ao financiamento de gastos correntes derivados da realización de festivais, feiras, mostras, ciclos e certames de artes escénicas e musicais de carácter afeccionado, e se convocan para o ano 2019.</p>
    <p>Cuarto. <em>Importe</em></p>
    <p>As subvencións reguladas nesta orde concederanse con cargo ás aplicacións orzamentarias dos orzamentos xerais da Comunidade Autónoma de Galicia para 2019, seguintes: 11.20.432B.481.2 por un importe inicial máximo de 30.000 euros, para os solicitantes dentro do grupo de institucións sen fin de lucro e 11.20.432B.460.0, por un importe inicial máximo de 20.000 euros, para o grupo de solicitantes de entidades locais.</p>
    <p>A axuda máxima por beneficiario que concederá a consellería será de 6.000 euros, que en ningún caso poderá exceder do 70 % do orzamento total do proxecto a realizar. Este importe de 6.000 euros ascenderá a 7.500 euros cando se trate de solicitudes conxuntas de entidades locais.</p>
    <p>Quinto. <em>Prazo de presentación de solicitudes</em></p>
    <p>Un mes desde o día seguinte ao da publicación deste extracto no <em>Diario Oficial de Galicia.</em></p>
    <p>Santiago de Compostela, 21 de decembro de 2018</p>
    <footer><p>Román Rodríguez González<br>Conselleiro de Cultura e Turismo</p></footer>

