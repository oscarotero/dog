---
date: '2019-10-09'
id: G0425-021019-0004
page: 44631
number: 192
agency: Consellería de Política Social
section: III. Outras disposicións.
title: >-
  RESOLUCIÓN do 1 de outubro de 2019, da Xefatura Territorial de Vigo, pola que
  se publican os requirimentos de emenda de documentación das solicitudes
  presentadas ao abeiro da Orde do 8 de agosto de 2019 pola que se regulan as
  bases que rexerán o procedemento de concesión de axudas para o investimento na
  mellora das infraestruturas e o equipamento das escolas infantís 0-3 e dos
  puntos de atención á infancia (PAI) dependentes das corporacións locais,
  cofinanciadas polo Fondo Europeo de Desenvolvemento Rexional no marco do
  programa operativo Feder Galicia 2014-2020, e se convocan para o ano 2019
  (código de procedemento BS403E).
range: Resolución
url: >-
  https://www.xunta.gal/dog/Publicados/2019/20191009/AnuncioG0425-021019-0004_gl.html
---
<p>A Consellería de Política Social convocou para o ano 2019, a través da Orde do 8 de agosto de 2019 (DOG núm. 159, do 23 de agosto), axudas destinadas ao investimento na mellora das infraestruturas e o equipamento das escolas infantís 0-3 e dos puntos de atención á infancia (PAI) dependentes das corporacións locais.</p>
    <p>A partida orzamentaria con cargo á cal se financian estas axudas ten un cofinanciamento do 80 % do Fondo Europeo de Desenvolvemento Rexional, no marco do programa operativo Feder Galicia 2014-2020.</p>
    <p>O prazo e a forma de presentación das solicitudes están regulados no artigo 7 da Orde do 8 de agosto de 2019 e no artigo 8 determínase a documentación necesaria que se deberá xuntar ao anexo da solicitude.</p>
    <p>Unha vez revisadas as solicitudes presentadas ao abeiro da dita orde de convocatoria polo órgano encargado da instrución do procedemento, identificáronse aquelas que non reúnen a documentación necesaria, ben por non tela presentado, ben por conter erros ou ben por non ser suficiente para a determinación do cumprimento dos requisitos exixidos para a súa posterior remisión á comisión encargada da súa valoración.</p>
    <p>Segundo o artigo 7.3 da Orde do 8 de agosto de 2019 e de conformidade co previsto no artigo 68 da Lei 39/2015, do 1 de outubro, do procedemento administrativo común das administracións públicas, se a solicitude non reúne algún dos requisitos exixidos nas bases reguladoras, o órgano responsable da tramitación do expediente requirirá a entidade local solicitante para que, no prazo de dez (10) días hábiles, emende a falta ou achegue os documentos preceptivos, coa advertencia de que, de non o facer, se considerará que desistiu da súa petición, logo de que se dite resolución nos termos previstos no artigo 21 da Lei 39/2015.</p>
    <p>Así mesmo, por tratarse dun procedemento de concorrencia competitiva e consonte o indicado no artigo 45 da citada Lei 39/2015, tal como sinala o artigo 14 da Orde do 8 de agosto de 2019, de convocatoria das axudas, os requirimentos de emenda faranse mediante publicación no <em>Diario Oficial de Galicia</em>, a cal producirá os efectos da notificación.</p>
    <p>De acordo co establecido no artigo 9 da Orde do 8 de agosto de 2019, todos os trámites administrativos que as persoas interesadas deban realizar durante a tramitación deste procedemento deberán ser realizados de xeito electrónico a través da sede electrónica da Xunta de Galicia.</p>
    <p>Polo exposto,</p>
    <p class="dog-titulo">RESOLVO:</p>
    <p>Primeiro. Ordenar a publicación no <em>Diario Oficial de Galicia</em> da relación de solicitudes que non están debidamente cubertas e/ou que non achegan a documentación preceptiva exixida segundo o establecido nas bases reguladoras. Esta relación figura como anexo desta resolución.</p>
    <p>Segundo. Facer indicación expresa a todas as entidades solicitantes recollidas no anexo de que son requiridas para que, no prazo máximo de dez (10) días hábiles contados a partir do día seguinte ao da publicación desta resolución no DOG, emenden a falta ou acheguen os documentos preceptivos a través da sede electrónica da Xunta de Galicia, conforme se establece nesta resolución. De non o facer, daranse por desistidas na súa petición, logo de resolución, que será ditada nos termos previstos no artigo 21 da Lei 39/2015, do 1 de outubro, do procedemento administrativo común das administracións públicas.</p>
    <p>Terceiro. En caso de dúbida, dificultades técnicas ou necesidade de máis información durante o proceso de emenda de documentación das solicitudes, poderán dirixirse ao Servizo de Familia, Infancia e Dinamización Demográfica a través da conta de correo familia.ctb.vigo@xunta.gal ou do teléfono 986 81 77 04.</p>
    <p>Vigo, 1 de outubro de 2019</p>
    <footer><p>Marta Iglesias Bueno<br>Xefa territorial de Vigo</p></footer>
    <h2>ANEXO</h2>
    <table>
     <thead>
      <tr>
       <td>Procedemento BS403E
        Nº de expediente</td>
       <td>Solicitante</td>
       <td>NIF</td>
       <td>Documentación requirida</td>
      </tr>
     </thead>
     <tbody>
      <tr>
       <td>BS403E-PO-2019-1</td>
       <td>Concello de Vilanova de Arousa</td>
       <td>P3606100J</td>
       <td>– Anexo I da solicitude debidamente cuberto: na declaración da persoa representante non se indica se ten ou non implantado ou se compromete a implantar un plan de igualdade na escola infantil nos termos do artigo 13 (punto 8).
        – En relación co mobiliario solicitado, na memoria faise referencia a un aumento no número de prazas. No RUEPSS (Rexistro Único de Entidades Prestadoras de Servizos Sociais) indícase que a escola ten 94 prazas autorizadas. Debe acreditarse un aumento no número de prazas autorizadas que xustifique a adquisición do equipamento.
        – Aclaración do seguinte aspecto: a instalación das baldosas de seguridade (punto 008 do orzamento de equipamento), xa que semella que se trata dunha actuación encaixable como obra menor e non como adquisición de equipamento. Cómpre especificar detalladamente as actuacións concretas que se van realizar.
        A dita documentación deberá vir asinada pola mesma ou mesmas persoas que asinaron os escritos achegados inicialmente.</td>
      </tr>
      <tr>
       <td>BS403E-PO– 2019– 02</td>
       <td>Concello de Pontecesures</td>
       <td>P3604400F</td>
       <td>– Orzamento detallado de todos os conceptos para os cales se solicita a axuda, con especificación de cada elemento que se vai adquirir, número de unidades e prezo.
        – Acreditación de que o equipamento proposto supón un valor engadido para a atención dos nenos e nenas para a prestación do servizo, porque a súa compra obedece á súa inexistencia anterior no centro ou a unha mellora substancial das súas prestacións, e de que non se trata dunha simple substitución por uso ou deterioración. 
        – Acreditación de que o material didáctico e de xogo proposto supón un valor engadido para a atención dos nenos e nenas porque a súa compra obedece á súa inexistencia anterior no centro ou a unha mellora desde o punto de vista educativo, de que non se trata dunha simple substitución por uso ou deterioración e de que a súa adquisición se realizará aplicando a perspectiva de xénero.
        – Acreditación de que a compra dos dispositivos TIC non responde a unha simple substitución por uso ou deterioración.
        En ningún caso serán subvencionables os gastos derivados de actuacións de mantemento xeral das infraestruturas nin a simple substitución de materiais deteriorados polo uso. Tampouco se considerará subvencionable o material consumible ou non inventariable, entendendo por tal aquel cuxa duración estimada sexa inferior a un ano. Unicamente se financiarán actuacións distintas da compra de material didáctico e de xogo e que non foran xa obxecto desta subvención.
        A dita documentación deberá vir asinada pola mesma ou mesmas persoas que asinaron a memoria xustificativa remitida.</td>
      </tr>
      <tr>
       <td>BS403E-PO-2019-3</td>
       <td>Concello de Arbo</td>
       <td>P3600100F</td>
       <td>– Orzamento detallado de todos os conceptos para os cales se solicita a axuda, con especificación de cada elemento que se vai adquirir, número de unidades e prezo.
        En ningún caso serán subvencionables os gastos derivados de actuacións de mantemento xeral das infraestruturas nin a simple substitución de materiais deteriorados polo uso. Tampouco se considerará subvencionable o material consumible ou non inventariable, entendendo por tal aquel cuxa duración</td>
      </tr>
      <tr>
       <td></td>
       <td></td>
       <td></td>
       <td>estimada sexa inferior a un ano. Unicamente se financiarán actuacións distintas da compra de material didáctico e de xogo e que non foran xa obxecto desta subvención.
        A dita documentación deberá vir asinada pola mesma ou mesmas persoas que asinaron a memoria xustificativa remitida.</td>
      </tr>
      <tr>
       <td>BS403E-PO-2019-4</td>
       <td>Concello de Mondariz Balneario</td>
       <td>P3603100C</td>
       <td>– Anexo I da solicitude debidamente cuberto: na declaración da persoa representante non indícase se ten ou non implantado ou se compromete a implantar un plan de igualdade na escola infantil nos termos do artigo 13 (punto 8).
        – Aclaración do seguinte aspecto: inclúese dentro das obras propostas o seguinte concepto: instalación de sinal de prohibido aparcar e cadea de seguridade para garantir perímetro de acceso de bombeiros. Cómpre especificar se o sinal se vai situar na vía pública ou no perímetro da escola infantil e cal é, se é o caso, o organismo con competencia para a súa colocación.
        – Acreditación de que o mobiliario proposto supón un valor engadido para a atención dos nenos e nenas para a prestación do servizo, porque a súa compra obedece á súa inexistencia anterior no centro ou a unha mellora substancial das súas prestacións, e de que non se trata dunha simple substitución por uso ou deterioración.
        – Acreditación de que a compra dos dispositivos TIC non responde a unha simple substitución por uso ou deterioración.</td>
      </tr>
      <tr>
       <td>BS403E-PO-2019-7</td>
       <td>Concello de Sanxenxo</td>
       <td>P3605100A</td>
       <td>– Memoria xustificativa, asinada polo persoal competente da Corporación Local, da necesidade da actuación proposta e da súa incidencia na mellora da infraestrutura desde o punto de vista da accesibilidade, eficiencia ou sustentabilidade no consumo de recursos e/ou na mellora da calidade da atención prestada ás nenas e nenos segundo o tipo de actuación de que se trate. Sempre que a actuación proposta teña impacto de xénero desde o punto de vista da atención prestada aos nenos e nenas, a memoria recollerá expresamente como se atende este aspecto.
        – Certificación da contía establecida nos orzamentos da Corporación Local da cantidade destinada á finalidade para a cal se solicita a axuda, de propoñerse unha achega orzamentaria propia do concello. 
        – Orzamento detallado de todos os conceptos para os cales se solicita a axuda, con especificación de cada elemento que se vai adquirir, número de unidades e prezo.</td>
      </tr>
      <tr>
       <td>BS403E-PO-2019-9</td>
       <td>Concello de Vigo</td>
       <td>P3605700H</td>
       <td>– Acreditación por calquera medio válido en dereito da representación fidedigna de Gorka Gómez Díaz e da súa capacidade para solicitar a presente axuda en nome da entidade local solicitante, así como para asinar, en nome da Corporación Local, a declaración recollida no anexo I.</td>
      </tr>
      <tr>
       <td>BS403E-PO-2019-10</td>
       <td>Concello da Estrada</td>
       <td>P3601700B</td>
       <td>– Aclaración dos seguintes extremos: inclúese dentro das obras propostas o seguinte concepto: protección da incidencia solar na escola infantil. Cómpre especificar detalladamente as actuacións concretas que se van realizar en cada unha das actuacións e en que consiste a mellora que implica as actuacións propostas na memoria presentada. A memoria achegada fai referencia a diversos elementos estruturais (piares, vigas, zapatas, cimentación e estruturas...) que, de conformidade co código técnico, exixen a elaboración do correspondente proxecto.</td>
      </tr>
      <tr>
       <td></td>
       <td></td>
       <td></td>
       <td>– Acreditación de que o mobiliario proposto supón un valor engadido para a atención dos nenos e nenas para a prestación do servizo, porque a súa compra obedece á súa inexistencia anterior no centro ou a unha mellora substancial das súas prestacións, e de que non se trata dunha simple substitución por uso ou deterioración.
        – Acreditación de que a compra dos dispositivos TIC non responde a unha simple substitución por uso ou deterioración. De acordo coa documentación existente, no ano 2017 foi subvencionada a adquisición dalgún elemento similar ao solicitado.
        A dita documentación deberá vir asinada pola mesma ou mesmas persoas que asinaron a memoria xustificativa remitida.</td>
      </tr>
      <tr>
       <td>BS403E-PO-2019-11</td>
       <td>Concello de Caldas de Reis</td>
       <td>P3600500G</td>
       <td>– Acreditación de que a obra proposta mellora a accesibilidade ou dota o edificio dos servizos necesarios e de que non se trata de actuacións de mantemento xeral das infraestruturas nin a simple substitución de materiais deteriorados polo uso. 
        – Acreditación de que o mobiliario proposto supón un valor engadido para a atención dos nenos e nenas para a prestación do servizo, porque a súa compra obedece á súa inexistencia anterior no centro ou a unha mellora substancial das súas prestacións, e de que non se trata dunha simple substitución por uso ou deterioración.
        – Acreditación de que o material didáctico e de xogo proposto supón un valor engadido para a atención dos nenos e nenas porque a súa compra obedece á súa inexistencia anterior no centro ou a unha mellora desde o punto de vista educativo, de que non se trata dunha simple substitución por uso ou deterioración e de que a súa adquisición se realizará aplicando a perspectiva de xénero.
        En ningún caso serán subvencionables os gastos derivados de actuacións de mantemento xeral das infraestruturas nin a simple substitución de materiais deteriorados polo uso. Tampouco se considerará subvencionable o material consumible ou non inventariable, entendendo por tal aquel cuxa duración estimada sexa inferior a un ano. Unicamente se financiarán actuacións distintas da compra de material didáctico e de xogo e que non foran xa obxecto desta subvención.
        A dita documentación deberá vir asinada pola mesma ou mesmas persoas que asinaron a memoria xustificativa remitida.</td>
      </tr>
      <tr>
       <td>BS403E-PO-2019-12</td>
       <td>Concello de Catoira</td>
       <td>P3601000G</td>
       <td>-Certificación da contía establecida nos orzamentos da Corporación Local da cantidade destinada á finalidade para a cal se solicita a axuda, de propoñerse unha achega orzamentaria propia do concello. O orzamento da obra supera a contía subvencionable de acordo co establecido no artigo 4.4. da orde reguladora.
        – Acreditación de que a obra proposta mellora a accesibilidade ou dota o edificio dos servizos necesarios e de que non se trata de actuacións de mantemento xeral das infraestruturas nin a simple substitución de materiais deteriorados polo uso. 
        – Acreditación de que o mobiliario proposto supón un valor engadido para a atención dos nenos e nenas para a prestación do servizo, porque a súa compra obedece á súa inexistencia anterior no centro ou a unha mellora substancial das súas prestacións, e de que non se trata dunha simple substitución por uso ou deterioración.</td>
      </tr>
      <tr>
       <td></td>
       <td></td>
       <td></td>
       <td>– En relación co mobiliario solicitado, na memoria faise referencia a un aumento no número de prazas. No RUEPSS (Rexistro Único de Entidades Prestadoras de Servizos Sociais) indícase que a escola ten 41 prazas autorizadas. Debe acreditarse un aumento no número de prazas autorizadas que xustifique a adquisición do equipamento.
        – Acreditación de que o material didáctico e de xogo proposto supón un valor engadido para a atención dos nenos e nenas porque a súa compra obedece á súa inexistencia anterior no centro ou a unha mellora desde o punto de vista educativo, de que non se trata dunha simple substitución por uso ou deterioración e de que a súa adquisición se realizará aplicando a perspectiva de xénero.
        – Acreditación de que a compra dos dispositivos TIC non responde a unha simple substitución por uso ou deterioración.
        En ningún caso serán subvencionables os gastos derivados de actuacións de mantemento xeral das infraestruturas nin a simple substitución de materiais deteriorados polo uso. Tampouco se considerará subvencionable o material consumible ou non inventariable, entendendo por tal aquel cuxa duración estimada sexa inferior a un ano. 
        A dita documentación deberá vir asinada pola mesma ou mesmas persoas que asinaron a memoria xustificativa remitida.</td>
      </tr>
      <tr>
       <td>BS403E-PO-2019-14</td>
       <td>Concello da Cañiza</td>
       <td>P3600900I</td>
       <td>– Anexo I da solicitude debidamente cuberto: na declaración da persoa representante non indícase se ten ou non implantado ou se compromete a implantar un plan de igualdade na escola infantil nos termos do artigo 13 (punto 8).
        – Memoria xustificativa, asinada polo persoal competente da Corporación Local, da necesidade da actuación proposta e da súa incidencia na mellora da infraestrutura desde o punto de vista da accesibilidade, eficiencia ou sustentabilidade no consumo de recursos e/ou na mellora da calidade da atención prestada ás nenas e nenos segundo o tipo de actuación de que se trate. Sempre que a actuación proposta teña impacto de xénero desde o punto de vista da atención prestada aos nenos e nenas, a memoria recollerá expresamente como se atende este aspecto.
        – Orzamento detallado de todos os conceptos para os cales se solicita a axuda, con especificación de cada elemento que se vai adquirir, número de unidades e prezo.</td>
      </tr>
      <tr>
       <td>BS403E-PO-2019-15</td>
       <td>Concello de Agolada</td>
       <td>P3602000F</td>
       <td>– Orzamento detallado de todos os conceptos da obra para os cales se solicita a axuda, con especificación de cada elemento que se vai realizar, número de unidades e prezo.
        – Acreditación de que o mobiliario proposto supón un valor engadido para a atención dos nenos e nenas para a prestación do servizo porque a súa compra obedece á súa inexistencia anterior no centro ou a unha mellora substancial das súas prestacións e de que non se trata dunha simple substitución por uso ou deterioración.
        En ningún caso serán subvencionables os gastos derivados de actuacións de mantemento xeral das infraestruturas nin a simple substitución de materiais deteriorados polo uso. Tampouco se considerará subvencionable o material consumible ou non inventariable, entendendo por tal aquel cuxa duración estimada sexa inferior a un ano.
        A dita documentación deberá vir asinada pola mesma ou mesmas persoas que asinaron a memoria xustificativa remitida.</td>
      </tr>
      <tr>
       <td>BS403E-PO-2019-16</td>
       <td>Concello de Meis</td>
       <td>P3602800I</td>
       <td>– Acreditación de que a obra proposta mellora a accesibilidade ou dota o edificio dos servizos necesarios e de que non se trata de actuacións de mantemento xeral das infraestruturas nin a simple substitución de materiais deteriorados polo uso. 
        En ningún caso serán subvencionables os gastos derivados de actuacións de mantemento xeral das infraestruturas nin a simple substitución de materiais deteriorados polo uso.</td>
      </tr>
      <tr>
       <td>BS403E-PO-2019-17</td>
       <td>Concello de Ribadumia</td>
       <td>P3604600A</td>
       <td>– Acreditación de que a obra proposta mellora a accesibilidade ou dota o edificio dos servizos necesarios e de que non se trata de actuacións de mantemento xeral das infraestruturas nin a simple substitución de materiais deteriorados polo uso.
        – Acreditación de que o mobiliario proposto supón un valor engadido para a atención dos nenos e nenas para a prestación do servizo, porque a súa compra obedece á súa inexistencia anterior no centro ou a unha mellora substancial das súas prestacións, e de que non se trata dunha simple substitución por uso ou deterioración.
        – Acreditación de que os electrodomésticos propostos supoñen un valor engadido para a prestación do servizo, ben porque se carecía deles ou porque a súa adquisición responde á mellora substancial das prestacións, e de que non se trata dunha simple substitución por deterioración.
        En ningún caso serán subvencionables os gastos derivados de actuacións de mantemento xeral das infraestruturas nin a simple substitución de materiais deteriorados polo uso. Tampouco se considerará subvencionable o material consumible ou non inventariable, entendendo por tal aquel cuxa duración estimada sexa inferior a un ano.</td>
      </tr>
     </tbody>
    </table>

