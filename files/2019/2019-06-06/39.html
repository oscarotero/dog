---
date: '2019-06-06'
id: C141-240519-0002
page: 27547
number: 106
agency: Portos de Galicia
section: VI. Anuncios. a) Administración autonómica.
title: >-
  CÉDULA do 21 de maio de 2019 pola que se notifica a resolución de reclamación
  de custos ocasionados polo reflotamento da embarcación Luis Triñanes, con
  folio 4ª-VILL-3-191-91, afundida na dársena do porto de Escarabote.
range: Cédula
url: >-
  https://www.xunta.gal/dog/Publicados/2019/20190606/AnuncioC141-240519-0002_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase a Luis Antonio Triñanes Triñanes con DNI ***8783**, resolución da Dirección de Portos de Galicia do 9 de maio de 2019, en virtude da que se require o aboamento dos custos de reflotamento da embarcación Luis Triñanes con folio 4ª-VILL-3-191-91 afundida na dársena do porto de Escarabote o día 10 de novembro de 2018, e se ordena a remoción dos seus restos varados na rampla do porto que se cita, baixo a advertencia de inicio de procedemento para a declaración de abandono da embarcación.</p>
    <p>Este anuncio publicarase no Boletín Oficial del Estado e no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>O expediente para a reclamación dos custos iniciouse a través de acordo notificado ao interesado o 2 de abril de 2019, sen que este formulase alegacións nin realizase as actuacións requiridas para a retirada dos restos da embarcación do porto.</p>
    <p>A Dirección de Portos de Galicia emite a presente resolución, en virtude das competencias conferidas polo artigo 15.3, letras a) e b) da Lei 6/2017, do 12 de decembro, de portos de Galicia, e de acordo co previsto no artigo 129 desa lei, e nos artigos 100 e 102 da Lei 39/2015, do 1 de outubro, do procedemento administrativo común das administracións públicas.</p>
    <p>O importe ao que ascenderon as actuacións de reflotamento foi de 8.000 euros sen o IVE.</p>
    <p>Para o pagamento da citada cantidade, que deberá de realizarse nos prazos previstos no artigo 62 da Lei 58/2003, do 17 de decembro, xeral tributaria, baixo a advertencia de exacción pola vía executiva, empregarase o modelo de impreso anexo á presente cédula. </p>
    <p>A presente resolución, que ten eficacia executiva, non esgota a vía administrativa, e contra ela poderá interpoñerse recurso de alzada ante a Presidencia de Portos de Galicia no prazo dun mes contado desde o día seguinte ao da publicación.</p>
    <p>Santiago de Compostela, 21 de maio de 2019</p>
    <footer><p>José Ignacio Villar García<br>Director de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>CLAVE DE INGRESO
        Entidade / Oficina / D.C. / Número de conta
           2080        0394      17         3040004217</td>
      </tr>
     </tbody>
    </table>
    <p>I</p>
    <p>RECLAMACIÓN DANOS.</p>
    <p>EXPEDIENTE: EXEC. SUB. 12-51-19-01.</p>
    <p>INGRESO EN PERÍODO VOLUNTARIO</p>
    <p>EN METÁLICO</p>
    <table>
     <tbody>
      <tr>
       <td>Nome, apelidos ou razón social da persoa que fai o ingreso
        Luis Antonio Triñanes Triñanes</td>
      </tr>
     </tbody>
    </table>
    <table>
     <tbody>
      <tr>
       <td>Importe en letra
        NOVE MIL SEISCENTOS OITENTA EUROS</td>
      </tr>
     </tbody>
    </table>
    <table>
     <tbody>
      <tr>
       <td>Importe en cifra
        9.680 €</td>
      </tr>
     </tbody>
    </table>

