---
date: '2019-06-06'
id: G1990-150519-0001
page: 27495
number: 106
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Primeira)
section: V. Administración de xustiza.
title: EDICTO (PO 37/2018).
range: Edicto
url: >-
  https://www.xunta.gal/dog/Publicados/2019/20190606/AnuncioG1990-150519-0001_gl.html
---
<p>José Andrés Salgado Fernández, letrado da Administración de xustiza da Sección Primeira da Sala do Contencioso-Administrativo do Tribunal Superior de Xustiza de Galicia, por este edicto anuncio:</p>
    <p>No procedemento ordinario 37/2018, seguido por instancia de María Carmen Pemán Seoane, ditouse o auto do seguinte teor literal: </p>
    <p>Maxistrados: Fernando Seoane Pesqueira, pte. Benigno López González, María Dolores Rivera Frade </p>
    <p>A Coruña, oito de maio de dous mil dezanove </p>
    <p>Antecedentes de feito. Único. O presente recurso contencioso-administrativo foi interposto por María Carmen Pemán Seoane sen indicar o obxecto do recurso nin xuntar copia da resolución impugnada, polo que se acordou requirila co fin de presentar a devandita resolución e foi imposible contactar con ela no correo electrónico que indicaba. </p>
    <p>Fundamentos de dereito. Único. En aplicación do disposto no artigo 156.4 da vixente Lei de axuizamento civil e ante a imposibilidade de poñerse en contacto coa recorrente no enderezo indicado no escrito de interposición do recurso, procede acordar o arquivamento do actuado sen máis trámites. Polo exposto, </p>
    <p>Parte dispositiva. A sala acorda arquivar o presente recurso contencioso-administrativo interposto por María del Carmen Pemán Seoane cos da súa clase. Unir certificación literal ao recurso e o orixinal ao libro rexistro correspondente. Así o acordan, mandan e asinan os anotados. E, como consecuencia do ignorado paradoiro de José Luis Vela Sánchez, expídese este edicto para que sirva de cédula de notificación.</p>
    <p>A Coruña, 15 de maio de 2019</p>
    <footer><p>José Andrés Salgado Fernández<br>Letrado da Administración de xustiza</p></footer>

