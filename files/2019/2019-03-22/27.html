---
date: '2019-03-22'
id: G2411-010319-0003
page: 15649
number: 57
agency: Xulgado do Social número 2 de Santiago de Compostela
section: V. Administración de xustiza.
title: EDICTO (DOI 153/2018).
range: Edicto
url: >-
  https://www.xunta.gal/dog/Publicados/2019/20190322/AnuncioG2411-010319-0003_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento despido obxectivo individual 153/2018 deste xulgado do social, seguido por instancia de David Cores Fresco contra a empresa Campiñas de Laíño, S.A., Refojo y González, S.L., Hipescar, S.L., Juan Manuel Capellá Pérez, Fidel Derivados Cárnicos, S.L., María José Lorenzo Gómez, sobre despedimento, se ditou a seguinte resolución, cuxa parte dispositiva se xunta:</p>
    <p>«Decido:</p>
    <p>Estimar integramente a demanda interposta por David Cores Fresco contra Campiñas de Laíño, S.A., Refojo y González, S.L., Fidel Derivados Cárnicos, S.L., o administrador concursal de Campiñas de Laíño, S.A., José Manuel Capella Pérez e a administradora concursal da entidade Refojo y González, S.L., María José Lorenzo Gómez, e o Fogasa e, en consecuencia:</p>
    <p>– Declárase a nulidade do despedimento do demandante efectuado pola demandada Campiñas de Laíño, S.A., con efectos do 31 de xaneiro de 2018, condenando as demandadas a estar e pasar pola devandita declaración, e a que de modo solidario procedan á readmisión do traballador demandante nas mesmas condicións que tiña con anterioridade ao despedimento e con aboamento dos salarios deixados de percibir desde a data de efectos do despedimento ata a efectiva readmisión, a razón de 44,16 euros/día.</p>
    <p>– Condénase a José Manuel Capella Pérez, como administrador concursal de Campiñas de Laíño, S.A., a María José Lorenzo Gómez, como administradora concursal da entidade Refojo y González, S.L., na súa soa condición de administradores concursais, a estar e pasar pola anterior declaración e condena. </p>
    <p>No que incumbe á responsabilidade do Fogasa debe estarse ao que resulte da aplicación do artigo 33 do Estatuto dos traballadores (ET). </p>
    <p>Notifíquese esta resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia (TSXG), o cal deberá anunciarse neste xulgado no prazo dos cinco días seguintes á notificación desta resolución bastando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o acorda, manda e asina».</p>
    <p>E para que sirva de notificación en legal forma a Hipescar, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese a destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 1 de marzo de 2019</p>
    <footer><p>A letrada da Administración de xustiza</p></footer>

