---
date: '2019-09-11'
id: G0424-220819-0012
page: 39903
number: 172
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 21 de agosto de 2019, da Xefatura Territorial de Pontevedra,
  pola que se autoriza a execución do proxecto de desmontaxe e pechamento dunha
  instalación eléctrica no concello de Vigo (expediente IN407A 2019/99-4).
range: Resolución
url: >-
  https://www.xunta.gal/dog/Publicados/2019/20190911/AnuncioG0424-220819-0012_gl.html
---
<p>Visto o expediente para a autorización de desmontaxe e peche da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: desmontaxe e peche da LAT 66 kV Troncal-Pazos de Borbén.</p>
    <p>Situación: Vigo.</p>
    <p> Elementos a desmontar: </p>
    <p>Tramo aéreo de dobre circuíto da LAT 66 kV Troncal-Pazos de Borbén, comprendido entre o apoio C1 RDL PZO 66 -12- (435) e o pórtico da subestación Troncal. </p>
    <p>De acordo co disposto no artigo 53 da Lei 24/2013, do 26 de decembro, do sector eléctrico e nos artigos 135 a 139 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, o pechamento de instalacións esta suxeito a un procedemento de autorización. En consecuencia esta xefatura territorial resolve:</p>
    <p>Autorizar a execución das actuacións recollidas no proxecto desmontaxe e pechamento da subestación Cangas 66 kV, concedéndolle un prazo de 12 meses, a partir da recepción deste documento, para a súa realización.</p>
    <p>O remate dos traballos descritos neste proxecto deberá ser comunicado a esta xefatura territorial, coa finalidade de que sexan comprobadas as actuacións realizadas e emitir a preceptiva acta de pechamento de instalacións, tal e como dispón o artigo 139 do Real decreto 1955/2000, do 1 de decembro.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das actuacións autorizadas.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación desta resolución; tamén poderá interpoñer calquera outro recurso que considere pertinente ao seu dereito.</p>
    <p>Pontevedra, 21 de agosto de 2019</p>
    <footer><p>Ignacio Rial Santomé<br>Xefe territorial de Pontevedra</p></footer>

