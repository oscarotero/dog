---
date: '2019-12-23'
id: L261-271119-0001
page: 54465
number: 243
agency: Concello de Vilanova de Arousa
section: VI. Anuncios. b) Administración local.
title: >-
  ANUNCIO de información pública da modificación puntual número 23 das normas
  subsidiarias de planeamento municipal.
range: Anuncio
url: >-
  https://www.xunta.gal/dog/Publicados/2019/20191223/AnuncioL261-271119-0001_gl.html
---
<p>O Concello de Vilanova de Arousa está iniciando a tramitación da modificación puntual nº 23 das Normas subsidiarias do planeamento municipal para a redelimitación do núcleo rural de Fonsín.</p>
    <p>De conformidade co disposto nos artigos 78.2.a) da Lei 2/2016, do 16 de febreiro, do solo de Galicia, e 191.1.a) do Decreto 143/2016, do 22 de setembro, que aproba o Regulamento da Lei do solo, sométese o documento a información pública durante un prazo de dous (2) meses contados desde o día seguinte ao da publicación do presente anuncio no <em>Diario Oficial de Galicia</em> e dous dos xornais de maior difusión da provincia de Pontevedra.</p>
    <p>O expediente poderá ser consultado na área de urbanismo do Concello, sita na Casa Consistorial, 3ª planta (praza do Concello, nº 1), de luns a venres, agás festivos, das 9.00 ás 13.00 horas.</p>
    <p>Vilanova de Arousa, 2 de decembro de 2019</p>
    <footer><p>Gonzalo Durán Hermida<br>Alcalde</p></footer>

