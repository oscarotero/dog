---
date: '2019-03-07'
id: G0534-260219-0002
page: 12940
number: 47
agency: 'Consellería de Educación, Universidade e Formación Profesional'
section: IV. Oposicións e concursos.
title: >-
  ORDE do 22 de febreiro de 2019 pola que se resolve a convocatoria pública para
  a provisión, polo sistema de libre designación, de varios postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2019/20190307/AnuncioG0534-260219-0002_gl.html
---
<p>Mediante Orde do 2 de xaneiro de 2019, publicada no <em>Diario Oficial de Galicia</em> núm. 9, do 14 de xaneiro, convocouse a provisión, polo sistema de libre designación, de varios postos de traballo vacantes na Consellería de Educación, Universidade e Formación Profesional.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei e o artigo 17.4 do citado decreto,</p>
    <h2>RESOLVE:</h2>
    <p>Primeiro. Adxudicarlle o destino nos postos de traballo que se indica, ás persoas funcionarias de carreira que se relacionan no anexo desta orde.</p>
    <p>Segundo. O cesamento no actual destino efectuarase, segundo o previsto no artigo 14 do citado Regulamento de provisión de postos de traballo, promoción profesional e promoción interna, no prazo de tres días contados a partir do seguinte ao da publicación desta orde no <em>Diario Oficial de Galicia</em>.</p>
    <p>O prazo para a toma de posesión da praza adxudicada será de tres días hábiles contados a partir do seguinte ao do cesamento, se non implica cambio de residencia, ou de sete días hábiles se comporta cambio de residencia. No caso de que a persoa adxudicataria obteña coa súa toma de posesión o reingreso ao servizo activo, o prazo será de vinte días hábiles e computarase desde a data da publicación desta orde no <em>Diario Oficial de Galicia</em>.</p>
    <p>O cómputo dos prazos posesorios iniciarase cando rematen os permisos ou licenzas que, de ser o caso, lle fosen concedidos á persoa interesada. Nos supostos de baixa temporal ou transitoria, o cómputo do prazo iniciarase a partir da correspondente alta.</p>
    <p>Terceiro. A xefatura do centro en que cause baixa a persoa funcionaria, así como a daquel en que obteña praza, consignarán no título administrativo, dentro dos prazos sinalados no punto anterior, as dilixencias de cesamento e toma de posesión, das cales lles darán traslado, mediante copia, á Dirección Xeral da Función Pública.</p>
    <p>Contra esta orde, que esgota a vía administrativa, as persoas interesadas poderán interpoñer recurso potestativo de reposición perante a conselleira de Educación, Universidade e Formación Profesional, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de febreiro de 2019</p>
    <footer><p>A conselleira de Educación, Universidade e Formación Profesional<br>P.D. (Orde do 5.12.2018, DOG núm. 243, do 21 de decembro)<br>José Manuel Pinal Rodríguez<br>Director xeral de Centros e Recursos Humanos</p></footer>
    <h2>ANEXO </h2>
    <p>Apelidos e nome: Pérez Fernández, María Eugenia.</p>
    <p>Nº rexistro persoal: ****855835 A2060.</p>
    <p>Corpo ou escala: superior da Administración xeral da Comunidade Autónoma de Galicia.</p>
    <p>Subgrupo: A1.</p>
    <p>Posto de traballo: subdirector/a xeral de Formación Profesional.</p>
    <p>Código: ED.601.00.002.15770.001.</p>
    <p>Nivel: 30.</p>
    <p>Centro directivo: Dirección Xeral de Educación, Formación Profesional e Innovación Educativa.</p>
    <p>Localidade: Santiago de Compostela.</p>
    <p>Apelidos e nome: López Blanco, Silvia.</p>
    <p>Nº rexistro persoal: ****017235 A2059.</p>
    <p>Corpo ou escala: auxiliar da Administración xeral da Comunidade Autónoma de Galicia.</p>
    <p>Subgrupo: C2.</p>
    <p>Posto de traballo: secretario/a do/a conselleiro/a.</p>
    <p>Código: ED.101.00.000.15770.001.</p>
    <p>Nivel: 20.</p>
    <p>Centro directivo: Gabinete do/a conselleiro/a.</p>
    <p>Localidade: Santiago de Compostela.</p>
    <p>Apelidos e nome: Botana Castro, María Elena.</p>
    <p>Nº rexistro persoal: ****110046 A2059.</p>
    <p>Corpo ou escala: auxiliar da Administración xeral da Comunidade Autónoma de Galicia.</p>
    <p>Subgrupo: C2.</p>
    <p>Posto de traballo: secretario/a.</p>
    <p>Código: ED.101.00.000.15770.003.</p>
    <p>Nivel: 18.</p>
    <p>Centro directivo: Gabinete do/a conselleiro/a.</p>
    <p>Localidade: Santiago de Compostela.</p>

