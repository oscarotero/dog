---
date: '2019-03-07'
id: C3K1-220219-0003
page: 13043
number: 47
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 18 de febreiro de 2019, da Xefatura Territorial de Pontevedra, pola
  que se notifica a resolución do expediente sancionador 2018450AL-PO por
  infracción en materia sanitaria.
range: Cédula
url: >-
  https://www.xunta.gal/dog/Publicados/2019/20190307/AnuncioC3K1-220219-0003_gl.html
---
<p>O 16 de xaneiro de 2019, a xefa territorial de Pontevedra ditou a resolución do expediente sancionador 2018450AL-PO incoado á persoa titular do DNI 35479197H.</p>
    <p>Tras intentar a notificación desta resolución consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non se puido efectuar, polo que, mediante esta cédula se lle notifica á persoa titular do DNI 35479197H o contido da dita resolución, que figura no anexo, segundo o disposto no artigo 44 da dita lei, para o seu coñecemento.</p>
    <p>No caso de estar conforme con esta resolución, deberá facer efectiva a multa no seguinte prazo:</p>
    <p>1. Se a publicación se realiza entre os días 1 e 15 do mes, desde a data da publicación ata o día 20 do mes posterior ou, se este non for hábil, ata o inmediato hábil seguinte.</p>
    <p>2. Se a publicación se realiza entre os días 16 e último do mes, desde a data da publicación ata o día 5 do segundo mes posterior ou, se este non for hábil, ata o inmediato hábil seguinte.</p>
    <p>Para isto deberá empregar os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Contra esta resolución, que non pon fin á vía administrativa, poderá interpoñer recurso de alzada, ante o conselleiro de Sanidade no Edificio Administrativo San Lázaro, en Santiago de Compostela, no prazo dun mes contado desde o día seguinte ao da publicación desta resolución, de conformidade co establecido no artigo 122 da Lei 39/2015, do 1 de outubro, do procedemento administrativo común das administracións públicas.</p>
    <p>Esta cédula expídese para que conste e lle sirva de notificación a persoa interesada, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no TEU do BOE.</p>
    <p>Pontevedra, 18 de febreiro de 2019</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número de expediente: 2018450AL-PO.</p>
    <p>DNI da persoa denunciada: 35479197H.</p>
    <p>Feito imputado: infracción do previsto no Real decreto 164/2014, do 14 de marzo, que establece as normas complementarias para a produción, designación, presentación e etiquetaxe de determinadas bebidas espirituosas.</p>
    <p>Preceptos infrinxidos: artigo 10: «Os produtos regulados por este real decreto e polo Regulamento (CE) nº 110/2008, do 15 de xaneiro, presentaranse e comercializaranse sempre debidamente envasados e etiquetados e queda expresamente prohibido o transvasamento ou recheo nos establecementos de venda, grosistas, retallistas, cafetarías, bares, tabernas, restaurantes [...]».</p>
    <p>Tipificación: unha infracción administrativa tipificada como leve no artigo 51, punto 1, da Lei 17/2011, do 5 de xullo, de seguridade alimentaria e nutrición: «Serán infraccións leves: 1.- (...) A elaboración, fabricación, transformación, envasado, almacenamento, importación, exportación, distribución, transporte ou comercialización de alimentos e pensos, en condicións non permitidas pola normativa vixente, ou cuxo uso fose expresamente prohibido ou restrinxido, sempre que o dito incumprimento non estea tipificado como infracción grave ou moi grave».</p>
    <p>Sanción proposta: trescentos euros (300 €).</p>

