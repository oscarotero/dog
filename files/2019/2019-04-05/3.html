---
date: '2019-04-05'
id: G0533-280319-0003
page: 17390
number: 67
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 27 de marzo de 2019, da Secretaría Xeral Técnica da Consellería
  de Infraestruturas e Mobilidade, pola que se dá publicidade dunha encomenda de
  xestión de carácter técnico á Axencia Galega de Infraestruturas, relativa aos
  expedientes de contratación para a adxudicación dos contratos de servizo de
  dirección de obra e servizos de dirección de execución de obra e coordinación
  de seguridade e saúde da terminal de autobuses integrada na estación
  intermodal de Ourense.
range: Resolución
url: >-
  https://www.xunta.gal/dog/Publicados/2019/20190405/AnuncioG0533-280319-0003_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión da Consellería de Infraestruturas e Mobilidade á Axencia Galega de Infraestruturas para a realización das actuacións de carácter técnico que se susciten nos expedientes de contratación relativos ao servizo de dirección de obra e aos servizos de dirección de execución de obra e coordinación de seguridade e saúde da terminal de autobuses integrada na estación intermodal de Ourense, que ten as seguintes características: </p>
    <p>– Obxecto: encomenda de xestión da Consellería de Infraestruturas e Mobilidade á Axencia Galega de Infraestruturas para a realización dos seguintes traballos:</p>
    <p>• Na fase de preparación do expediente de contratación:</p>
    <p>– Elaboración dos pregos de prescricións técnicas.</p>
    <p>• Na fase de licitación do contrato dos servizos:</p>
    <p>– Elaboración do informe técnico de valoración das ofertas técnicas presentadas, incluídos os informes relativos a posibles baixas desproporcionadas.</p>
    <p>• Na fase de execución dos contratos de servizos:</p>
    <p>– A dirección do contrato, como responsable del, coas facultades atribuídas polo artigo 52 do texto refundido da Lei de contratos do sector público.</p>
    <p>• Calquera outro informe de carácter técnico que en relación con estos contratos de servizos sexa solicitado polo órgano xestor.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Mobilidade e Axencia Galega de Infraestruturas) dotados de personalidade xurídica propia e ser a Axencia Galega de Infraestruturas medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: a vixencia desta encomenda entenderase desde a súa sinatura ata a extinción do contrato.</p>
    <p>– Supostos en que procede a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 27 de marzo de 2019</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

