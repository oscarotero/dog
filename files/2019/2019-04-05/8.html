---
date: '2019-04-05'
id: G0474-020419-0002
page: 17477
number: 67
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 2 de abril de 2019 pola que se modifica a Resolución do 21 de
  febreiro de 2019 pola que se aproban as bases reguladoras das subvencións para
  proxectos de enerxía solar fotovoltaica, dirixidas a particulares, para o ano
  2019.
range: Resolución
url: >-
  https://www.xunta.gal/dog/Publicados/2019/20190405/AnuncioG0474-020419-0002_gl.html
---
<p>A Resolución do 21 de febreiro de 2019 establece as bases reguladoras das subvencións para proxectos de enerxía solar fotovoltaica, dirixidas a particulares, para o ano 2019 (IN421O).</p>
    <p>Estas axudas xestionaranse a través de entidades colaboradoras que terán que adherirse mediante o procedemento previsto na Resolución do 21 de febreiro de 2019 pola que se convoca o procedemento de selección das entidades colaboradoras que participarán na xestión das subvencións para proxectos de enerxías renovables para uso térmico e para proxectos de enerxía fotovoltaica, destinadas a particulares, para o ano 2019 (IN421N).</p>
    <p>O prazo de presentación de solicitudes para estas axudas comeza o 8 de abril e debido a incidencias xurdidas na tramitación do proceso de selección de entidades colaboradoras non vai ser posible dispoñer da listaxe de entidades colaboradoras adheridas antes desta data, o que fai necesario modificar a data a partir da cal as entidades colaboradoras van poder presentar as solicitudes de axuda.</p>
    <p>Ao tratarse dun procedemento de concorrencia non competitiva a listaxe de entidades colaboradoras debese publicar completa para non prexudicar a terceiros.</p>
    <p>Con base no anterior, de acordo co disposto no artigo 32 da Lei 39/2015, do 1 de outubro, do procedemento administrativo común das administracións públicas, e en uso das competencias atribuídas no Decreto 142/2016, do 22 de setembro, polo que se crea a Axencia Instituto Enerxético de Galicia dispoño:</p>
    <p>Artigo único. Modificación da Resolución do 21 de febreiro de 2019 pola que se aproban as bases reguladoras das subvencións para proxectos de enerxía solar fotovoltaica, dirixidas a particulares, para o ano 2019, que queda modificada da seguinte maneira</p>
    <p>Un. Modifícase o artigo 3.2 que queda redactado nos seguintes termos:</p>
    <p>2. O prazo de presentación de solicitudes de axuda comezará o 15 de abril ás 9.00 horas e rematará o 1 de xullo de 2019, excepto que se produza o suposto de esgotamento de crédito.</p>
    <p>Disposición derradeira única. Entrada en vigor</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 2 de abril de 2019</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

