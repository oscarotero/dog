---
date: '2019-05-07'
id: C141-020419-0001
page: 22012
number: 86
agency: Portos de Galicia
section: VI. Anuncios. a) Administración autonómica.
title: >-
  ACORDO do 29 de marzo de 2019, da Zona Centro, polo que se somete a
  información pública a tramitación dunha modificación substancial por
  ampliación de prazo extraordinario e ampliación de usos da concesión
  administrativa outorgada á Sociedad Cooperativa Gallega del Mar Santa Eugenia
  Limitada, para a construcción dun edificio para instalacións frigoríficas, no
  porto de Ribeira, así como a unificación coa ampliación outorgada pola
  Resolución do 20 de febreiro de 1995 e ampliación de usos (expediente
  12-48-87-C-4).
range: Acordo
url: >-
  https://www.xunta.gal/dog/Publicados/2019/20190507/AnuncioC141-020419-0001_gl.html
---
<p>Estase a tramitar unha modificación substancial por ampliación de prazo extraordinario, ampliación de usos e unificación da concesión administrativa coa súa ampliación, outorgada á Sociedad Cooperativa Gallega del Mar Santa Eugenia Limitada, para a construción dun edificio para instalacións frigoríficas, no dominio público portuario de Ribeira, de acordo co plano de superficies e usos, ademais do «Proxecto de cambio de refrixerante actual (freon404) en cámaras de fresco e conxelado por imperativo legal e implantación de eficiencia nas instalacións», subscrito por José Ramón Álvarez Arnau, enxeñeiro técnico industrial, en xuño de 2017.</p>
    <p>O que se fai público para os efectos previstos no artigo 85 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante (BOE núm. 253, do xoves 20 de outubro), para que as persoas e entidades interesadas poidan examinar o expediente e presentar por escrito as alegacións que consideren oportunas nas oficinas da Zona Centro, sitas na avenida Porto da Coruña, 5, 1º, 15006 A Coruña, no prazo de vinte (20) días hábiles, contados a partir do seguinte ao da publicación do presente anuncio no <em>Diario Oficial de Galicia</em>. A documentación está á disposición na web www.portosdegalicia.com.</p>
    <p>A Coruña, 29 de marzo de 2019</p>
    <footer><p>Lorena Solana Barjacoba<br>Xefa da Zona Centro</p></footer>

