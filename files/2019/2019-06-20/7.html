---
date: '2019-06-20'
id: G0426-190619-0001
page: 29590
number: 116
agency: Consellería do Medio Rural
section: III. Outras disposicións.
title: >-
  ORDE do 19 de xuño de 2019 pola que se establecen os servizos mínimos
  dirixidos a garantir os servizos esenciais durante a folga convocada polo
  Sindicato Español de Pilotos de Líneas Aéreas (SEPLA), na compañía Babcock MCS
  España, S.A.U.
range: Orde
url: >-
  https://www.xunta.gal/dog/Publicados/2019/20190620/AnuncioG0426-190619-0001_gl.html
---
<p>O artigo 28.2 da Constitución española recoñece como dereito fundamental dos traballadores en defensa dos seus intereses, o dereito á folga. </p>
    <p>O exercicio deste dereito na Administración e nas empresas, entidades e institucións públicas ou privadas, que presten servizos públicos ou de recoñecida e inaprazable necesidade no ámbito e competencias da Comunidade Autónoma de Galicia, está condicionada ao mantemento dos servizos esenciais fixados no artigo 2 do Decreto 155/1988, do 9 de xuño, polo que ditan normas para garantir a prestación dos servizos esenciais no ámbito da Comunidade Autónoma. O artigo 3 deste decreto faculta os conselleiros competentes por razón dos servizos esenciais afectados para que, mediante orde e ante cada situación de folga, determinen o mínimo de actividade necesaria para asegurar o mantemento de tales servizos, así como para a fixación do persoal preciso para a súa prestación, oído o comité de folga. </p>
    <p>A Lei 3/2007, do 9 de abril, de prevención e defensa contra os incendios forestais de Galicia establece, no seu artigo 9, que a consellería con competencias en materia forestal definirá épocas de perigo alto, medio e baixo, que condicionarán a intensidade das medidas que se vaian adoptar para a defensa do territorio de Galicia, e que establecerá as datas correspondentes á época de perigo alto. A consellería establece estas épocas de perigo a través do Plan de prevención e defensa contra os incendios forestais de Galicia (Pladiga) 2019:</p>
    <p>– Época de perigo alto:</p>
    <p>Na que o despregue dos medios de extinción e alerta deberán ser os máximos, en función da avaliación do risco e a vulnerabilidade. A previsión actual do Pladiga comprende con carácter xeral os meses de xullo, agosto e setembro, máis un período adicional de aproximadamente un mes en función das condicións meteorolóxicas e de risco.</p>
    <p>– Época de perigo medio:</p>
    <p>Na que os medios de detección e extinción permanecerán en alerta cun despregue reducido. </p>
    <p>A época de perigo medio comprende, con carácter xeral, os meses de febreiro, marzo, abril, maio, xuño e outubro, se ben calquera destes meses pode pasar a formar parte doutra época de perigo distinta cando as circunstancias así o requiran.</p>
    <p>A folga comunicada polo Sindicato Español de Pilotos de Líneas Aéreas (SEPLA), afecta a todas as bases e centros de traballo da Compañía Babcock Mission Critical Services España, S.A.U. A dita compañía ven prestando os seus servizos á Consellería do Medio Rural a través dos contratos de servizo integrado de helicópteros e brigadas con destino á prevención e defensa contra incendios forestais; do servizo integrado dun helicóptero e técnicos coordinadores con destino á prevención, vixilancia e coordinación de medios aéreos de defensa contra incendios forestais; e o servizo integrado de helicópteros, técnicos coordinadores e técnicos analistas con destino á prevención, vixilancia e coordinación de medios aéreos de defensa contra incendios forestais.</p>
    <p>Polo tanto, e debido aos contratos que a Consellería do Medio Rural ten subscrito coa devandita empresa, e sen prexuízo do exercicio do lexítimo dereito de folga, a parada dos servizos neles comprendidos dificultaría poder acometer axeitadamente o servizo esencial de vixilancia e extinción de incendios e garantir a seguridade de persoas e bens.</p>
    <p>A folga comunicada afecta a todas as bases e centros de traballo da Compañía Babcock Mission Critical Services España, S.A.U. e desenvolverase conforme o establecido no artigo 1.</p>
    <p>Os servizos mínimos que se fixan ao abeiro do Decreto 155/1988, do 9 de xuño, resultan imprescindibles para poder garantir a prestación do servizo público esencial de vixilancia e extinción de incendios e garantir a seguridade. </p>
    <p>En virtude do anterior, e de conformidade co disposto na Lei 1/1983, do 22 de febreiro, de normas reguladoras da Xunta e da súa Presidencia, e no Decreto 155/1988, do 9 de xuño, polo que se ditan as normas para garantir a prestación dos servizos esenciais en caso de folga no ámbito da Comunidade Autónoma, oído o comité de folga,</p>
    <p>ACORDO:</p>
    <p>Artigo 1</p>
    <p>A folga convocada polo Sindicato Español de Pilotos de Líneas Aéreas (SEPLA ) para os días 21 a 30 de xuño, así como o 1 de xullo de 2019 entre as 00.00 horas e ás 24.00 horas que afecta a totalidade do persoal de todas as bases e centros de traballo da empresa Babcock Mission Critical Services España, S.A.U., entenderase condicionada á prestación dos servizos mínimos establecidos nesta orde.</p>
    <p>Artigo 2</p>
    <p>Establécense como servizos mínimos durante os días e horas de folga a que fai referencia o artigo anterior os que se relacionan no anexo da presente orde.</p>
    <p>Artigo 3</p>
    <p>A determinación dos efectivos necesarios e a designación nominal do persoal que deberá cubrir os servizos será realizada pola dirección da empresa.</p>
    <p>Artigo 4</p>
    <p>Os paros e alteracións no traballo por parte do persoal necesario para manter a prestación dos devanditos servizos considéranse ilegais para os efectos do establecido no artigo 16.1º do Real decreto lei 17/1977, do 4 de marzo.</p>
    <p>Artigo 5</p>
    <p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ao persoal nesta situación, nin tampouco sobre a tramitación e efectos das peticións que a motiven. </p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>. </p>
    <p>Santiago de Compostela, 19 de xuño de 2019</p>
    <footer><p>José González Vázquez<br>Conselleiro do Medio Rural</p></footer>
    <h2>ANEXO</h2>
    <h2>Servizos mínimos</h2>
    <p>a) Ata o 24 de xuño incluído, considéranse necesarios os medios aéreos despregados nas bases de:</p>
    <p>• Silleda extinción.</p>
    <p>• Silleda coordinación.</p>
    <p>• Toén.</p>
    <p>O persoal asignado por quenda en cada base será o seguinte:</p>
    <table>
     <tbody>
      <tr>
       <td rowspan="3">Base Silleda
        Helicóptero de coordinación</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>2 técnicos coordinadores</td>
      </tr>
      <tr>
       <td rowspan="3">Base Silleda
        Helicóptero de extinción</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
      <tr>
       <td rowspan="3">Base Toén
        Helicóptero de extinción</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
     </tbody>
    </table>
    <p>b) Do 25 ao 30 de xuño considéranse necesarios os medios aéreos despregados nas bases de:</p>
    <p>• Silleda extinción.</p>
    <p>• Toén.</p>
    <p>O persoal asignado por quenda en cada base será o seguinte:</p>
    <table>
     <tbody>
      <tr>
       <td rowspan="3">Base Silleda
        Helicóptero de extinción</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
      <tr>
       <td rowspan="3">Base Toén
        Helicóptero de extinción</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
     </tbody>
    </table>
    <p>En todo caso, dependendo das condicións meteorolóxicas e da actividade incendiaria é posible que sexa necesario incrementar este despregamento, ou mesmo adiantar a declaración do período de alto risco.</p>
    <p>c) Durante os meses de alto risco (xullo, agosto e setembro como mínimo) considerase necesario o despregamento de helicópteros nas seguintes bases:</p>
    <table>
     <tbody>
      <tr>
       <td>A Coruña</td>
       <td>Base aérea Castromaior
        Base aérea Lomba</td>
      </tr>
      <tr>
       <td>Lugo</td>
       <td>Base aérea Becerreá
        Base aérea Marroxo
        Base aérea Portomarín</td>
      </tr>
      <tr>
       <td>Ourense</td>
       <td>Base aérea Toén
        Base aérea Río
        Base aérea Vilamaior
        Base aérea Xurés
        Base aérea Barco</td>
      </tr>
      <tr>
       <td>Pontevedra</td>
       <td>Base aérea Silleda
        Base aérea Queimadelos
        Base aérea Campiños</td>
      </tr>
     </tbody>
    </table>
    <p>Coa seguinte relación de medios humanos:</p>
    <table>
     <tbody>
      <tr>
       <td colspan="2">Helicópteros coordinación campaña 2019</td>
      </tr>
      <tr>
       <td rowspan="4">Base 1 coordinación</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>1 técnico coordinador</td>
      </tr>
      <tr>
       <td>1 técnico analista</td>
      </tr>
      <tr>
       <td rowspan="4">Base 2 coordinación</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>1 técnico coordinador</td>
      </tr>
      <tr>
       <td>1 técnico analista</td>
      </tr>
      <tr>
       <td colspan="2">Helicópteros tipo medio campaña 2019</td>
      </tr>
      <tr>
       <td rowspan="4">Base 1 he. tipo medio</td>
       <td>1 piloto</td>
      </tr>
      <tr>
       <td>1 copiloto</td>
      </tr>
      <tr>
       <td>1 tma</td>
      </tr>
      <tr>
       <td>11 brigadistas (10 voo+1 emisorista)</td>
      </tr>
      <tr>
       <td rowspan="4">Base 2 he. tipo medio</td>
       <td>1 piloto</td>
      </tr>
      <tr>
       <td>1 copiloto</td>
      </tr>
      <tr>
       <td>1 tma</td>
      </tr>
      <tr>
       <td>11 brigadistas (10 voo+1 emisorista)</td>
      </tr>
      <tr>
       <td rowspan="4">Base 3 he. tipo medio</td>
       <td>1 piloto</td>
      </tr>
      <tr>
       <td>1 copiloto</td>
      </tr>
      <tr>
       <td>1 tma</td>
      </tr>
      <tr>
       <td>11 brigadistas (10 voo+1 emisorista)</td>
      </tr>
      <tr>
       <td rowspan="4">Base 4 he. tipo medio</td>
       <td>1 piloto</td>
      </tr>
      <tr>
       <td>1 copiloto</td>
      </tr>
      <tr>
       <td>1 tma</td>
      </tr>
      <tr>
       <td>11 brigadistas (10 voo+1 emisorista)</td>
      </tr>
      <tr>
       <td rowspan="4">Base 5 he. tipo medio</td>
       <td>1 piloto</td>
      </tr>
      <tr>
       <td>1 copiloto</td>
      </tr>
      <tr>
       <td>1 tma</td>
      </tr>
      <tr>
       <td>11 brigadistas (10 voo+1 emisorista)</td>
      </tr>
      <tr>
       <td colspan="2">Helicópteros tipo lixeiro campaña 2019</td>
      </tr>
      <tr>
       <td rowspan="3">Base 1 he. tipo lixeiro</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
      <tr>
       <td rowspan="3">Base 2 he. tipo lixeiro</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
      <tr>
       <td rowspan="3">Base 3 he. tipo lixeiro</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
      <tr>
       <td rowspan="3">Base 4 he. tipo lixeiro</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
      <tr>
       <td rowspan="3">Base 5 he. tipo lixeiro</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
      <tr>
       <td rowspan="3">Base 6 he. tipo lixeiro</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
      <tr>
       <td rowspan="3">Base 7 he. tipo lixeiro</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
      <tr>
       <td rowspan="3">Base 8 he. tipo lixeiro</td>
       <td>1 piloto</td>
      </tr>
      <tr>
       <td>1 tma</td>
      </tr>
      <tr>
       <td>6 brigadistas (5 voo+1 emisorista)</td>
      </tr>
     </tbody>
    </table>

