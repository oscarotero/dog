---
date: '2019-05-06'
id: G0532-290419-0003
page: 21545
number: 85
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 26 de abril de 2019 pola que se amplía a dotación orzamentaria das
  subvencións convocadas ao abeiro da Orde do 21 de decembro de 2018 pola que se
  establecen as bases reguladoras e se convocan subvencións, en réxime de
  concorrencia competitiva, destinadas á creación ou mellora de infraestruturas
  nos concellos de Galicia con poboación inferior a 50.000 habitantes, para o
  ano 2019 (código de procedemento MT300A) (Diario Oficial de Galicia número 16,
  do 23 de xaneiro de 2019).
range: Orde
url: >-
  https://www.xunta.gal/dog/Publicados/2019/20190506/AnuncioG0532-290419-0003_gl.html
---
<p>A Orde do 21 de decembro de 2018, publicada no <em>Diario Oficial de Galicia</em> núm. 16, do 23 de xaneiro de 2019, establece as bases reguladoras e convoca subvencións, en réxime de concorrencia competitiva, destinadas á creación ou mellora de infraestruturas nos concellos de Galicia con poboación inferior a 50.000 habitantes, para o ano 2019 (código de procedemento MT300A).</p>
    <p>O artigo 4.1 da orde establece o crédito destinado para as axudas cun importe total de dous millóns catrocentos corenta e seis mil catrocentos euros (2.446.400 euros), distribuídos nas seguintes anualidades: 2019: 822.5000 euros e 2020: 1.623.900 euros.</p>
    <p>O artigo 5 prevé a ampliación de crédito e sinala que existe a posibilidade de ampliación de crédito nos supostos previstos no artigo 30.2 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia; neste caso, o órgano concedente procederá a publicala nos mesmos medios que a convocatoria, sen que tal publicidade implique a apertura de prazo para presentar novas solicitudes nin o inicio de novo cómputo de prazo para resolver.</p>
    <p>Co obxecto de poder amparar o maior número de solicitudes, e posto que a dotación inicial resulta insuficiente, tramítase o correspondente expediente de ampliación de crédito polo que cómpre, mediante esta orde, incrementar a dotación orzamentaria consignada inicialmente para a concesión das mencionadas subvencións dada a existencia de remanentes de créditos incluídos no mesmo programa ou en programas do mesmo servizo. </p>
    <p>A teor do exposto, en virtude das competencias que ten atribuídas a Consellería de Medio Ambiente, Territorio e Vivenda, e no exercicio das atribucións que me foron conferidas, </p>
    <h2>DISPOÑO:</h2>
    <p>Artigo único. <em>Crédito</em></p>
    <p>1. Amplíase a dotación orzamentaria prevista na Orde do 21 de decembro de 2018 pola que se establecen as bases reguladoras e se convocan subvencións, en réxime de concorrencia competitiva, destinadas á creación ou mellora de infraestruturas nos concellos de Galicia con poboación inferior a 50.000 habitantes, para o ano 2019 (código de procedemento MT300A) (DOG núm. 16, do 23 de xaneiro de 2019).</p>
    <p>2. O incremento da dotación será de 273.597,29 euros para a anualidade de 2019, con cargo á aplicación orzamentaria 2019 07 04 521A 7620 (proxecto 2015 00235), dos orzamentos xerais da Comunidade Autónoma de Galicia para o ano 2019.</p>
    <p>Unha vez efectuado este incremento, o importe total da dotación orzamentaria previsto ascende a 1.096.097,29 euros para a anualidade de 2019 e 1.623.900 euros para a anualidade de 2020. </p>
    <p>3. En todo caso, a concesión das axudas reguladas na dita orde estará limitada ás dispoñibilidades orzamentarias.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 26 de abril de 2019</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

