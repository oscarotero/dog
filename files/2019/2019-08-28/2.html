---
date: '2019-08-28'
id: G0533-120819-0004
page: 37769
number: 162
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 9 de agosto de 2019 do tribunal designado para cualificar as
  probas dirixidas á obtención e renovación do certificado de conselleiro de
  seguridade para o transporte de mercadorías perigosas por estrada e por
  ferrocarril, pola que se determinan as datas, o lugar e os horarios de
  realización dos correspondentes exercicios.
range: Resolución
url: >-
  https://www.xunta.gal/dog/Publicados/2019/20190828/AnuncioG0533-120819-0004_gl.html
---
<p>En sesión do tribunal designado para cualificar as probas dirixidas á obtención e renovación do certificado de conselleiro de seguridade para o transporte de mercadorías perigosas por estrada e por ferrocarril, convocadas mediante a Resolución do 20 de marzo de 2019, da Dirección Xeral de Mobilidade (Diario Oficial de Galicia núm. 66, do 4 de abril), acordouse, de conformidade co disposto na base oitava da mencionada resolución:</p>
    <p>Primeiro. As correspondentes probas terán lugar na Escola Galega de Administración Pública (EGAP), rúa de Madrid, 2-4, As Fontiñas, Santiago de Compostela.</p>
    <p>Os ditos exercicios realizaranse nas datas e nos horarios que a seguir se indican:</p>
    <p>– Martes 1 de outubro de 2019.</p>
    <p>Modalidade por estrada: certificado de conselleiro de seguridade ADR.</p>
    <p>Obtención de todas as clases: 15.00 horas.</p>
    <p>Renovación de todas as clases: 15.00 horas.</p>
    <p>Obtención clase 7: 15.00 horas.</p>
    <p>Modalidade por ferrocarril: certificado de conselleiro de seguridade RID.</p>
    <p>Obtención de todas as clases: 17.30 horas.</p>
    <p>Renovación de todas as clases: 17.30 horas.</p>
    <p>– Mércores 2 de outubro de 2019.</p>
    <p>Modalidade por estrada: certificado de conselleiro de seguridade ADR.</p>
    <p>Obtención clase 2: 16.00 horas.</p>
    <p>Renovación clase 2: 16.00 horas.</p>
    <p>Obtención clase 3, 4.1, 4.2, 4.3, 5.1, 5.2, 6.1, 6.2, 8 e 9: 18.30 horas.</p>
    <p>Renovación clase 3, 4.1, 4.2, 4.3, 5.1, 5.2, 6.1, 6.2, 8 e 9: 18:30 horas.</p>
    <p>Obtención materias líquidas: 13.30 horas.</p>
    <p>Renovación materias líquidas: 13.30 horas.</p>
    <p>Segundo. Para os efectos de proceder á realización dos correspondentes chamamentos, os/as aspirantes deberán presentarse ás probas 15 minutos antes do comezo de cada exercicio.</p>
    <p>Terceiro. As persoas interesadas serán convocadas para cada exercicio en chamamento único, resultando excluído da súa realización quen non compareza.</p>
    <p>Cuarto. Os/as aspirantes excluídos/as por non comparecer no momento do chamamento non terán dereito a que se lles devolvan os importes aboados en concepto de dereitos de exame.</p>
    <p>Quinto. Os/as aspirantes terán que se presentar ás probas provistos/as do orixinal do seu documento nacional de identidade ou documento fidedigno acreditativo da súa identidade, a xuízo do tribunal. En caso contrario, non se permitirá o acceso ao recinto onde se realicen os exercicios. Tales aspirantes excluídos non terán dereito a que se lles devolvan os importes aboados en concepto de dereitos de exame.</p>
    <p>Sexto. As persoas interesadas deberán levar bolígrafo e, para a realización do suposto práctico, poderán ir provistas do ADR ou RID e de máquina calculadora sen memoria RAM.</p>
    <p>Santiago de Compostela, 9 de agosto de 2019</p>
    <footer><p>Marta Vázquez Sanjurjo<br>Presidenta do tribunal</p></footer>

