---
date: '2019-04-26'
id: G0534-230419-0003
page: 20372
number: 80
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 22 de abril de 2019 pola que se incrementa o importe das axudas para
  financiar actividades das confederacións e federacións de nais e pais do
  alumnado e das asociacións de nais e pais do alumnado de centros de educación
  especial para o ano 2019.
range: Orde
url: >-
  https://www.xunta.gal/dog/Publicados/2019/20190426/AnuncioG0534-230419-0003_gl.html
---
<p>Mediante a Orde do 15 de abril de 2019 (DOG do 5 de marzo), a Consellería de Educación, Universidade e Formación Profesional convocou axudas para financiar actividades das confederacións e federacións de nais e pais do alumnado e das asociacións de nais e pais do alumnado de centros de educación especial para o ano 2019.</p>
    <p>O artigo terceiro desta orde establece que o importe que se distribuirá nesta convocatoria será de sesenta mil euros (60.000,00 €), con cargo á aplicación orzamentaria 10.30.423A.481.0 da Dirección Xeral de Centros e Recursos Humanos. </p>
    <p>Non obstante, tamén establece que o importe destas axudas poderá incrementarse se, antes da publicación da resolución de concesión no Diario Oficial de Galicia, se recibise outra transferencia do Ministerio de Educación e Formación Profesional para esta mesma finalidade.</p>
    <p>Recibida a mencionada transferencia do Ministerio de Educación e Formación Profesional, esta consellería </p>
    <h2>DISPÓN:</h2>
    <p>Artigo único</p>
    <p>Incrementar a contía das axudas para financiar actividades das confederacións e federacións de nais e pais do alumnado e ás asociacións de nais e pais do alumnado de centros de educación especial en trece mil seiscentos corenta e sete con sesenta e nove céntimos (13,647,69 €), co que resulta un orzamento total a distribuír nesta convocatoria de axudas de setenta e tres mil seiscentos corenta e sete con sesenta e nove céntimos (73.647,69 €), de acordo co establecido no artigo terceiro da Orde do 15 de febreiro de 2019 (DOG do 5 de marzo).</p>
    <p>Santiago de Compostela, 22 de abril de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

