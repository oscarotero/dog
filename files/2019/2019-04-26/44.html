---
date: '2019-04-26'
id: G0427-040419-0002
page: 20601
number: 80
agency: Consellería do Mar
section: VI. Anuncios. a) Administración autonómica.
title: >-
  ORDE do 26 de marzo de 2019 pola que se autoriza a transmisión mortis causa,
  mediante pacto de mellora, das concesións administrativas e das bateas
  Carballo II e Plutón I.
range: Orde
url: >-
  https://www.xunta.gal/dog/Publicados/2019/20190426/AnuncioG0427-040419-0002_gl.html
---
<p>Vistos os expedientes instruídos para os efectos de transmisión das bateas <em>Carballo II</em> e <em>Plutón I</em> e das concesións administrativas que as amparan, resulta:</p>
    <p>a) Antecedentes:</p>
    <p>Primeiro. Mediante escritos do 22 de febreiro de 2019, Rosa María Carballo Conde solicitou autorización para a transmisión <em>mortis causa</em>, mediante pacto de mellora, das concesións administrativas e das bateas <em>Carballo II</em> e <em>Plutón I</em>. </p>
    <p>Segundo. A persoa interesada achegou a documentación requirida para a tramitación.</p>
    <p>Terceiro. Os informes do Servizo de Protección de Recursos sobre as características das bateas son favorables.</p>
    <p>b) Consideracións legais e técnicas:</p>
    <p>Primeira.<em> </em>Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 de xuño, de dereito civil de Galicia, no seu artigo 209 e seguintes regula os pactos sucesorios como negocios <em>mortis causa</em> e con forma de pactos de apartación ou de mellora.</p>
    <p>Terceira. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa</em>, mediante pacto de mellora, a favor de Rafael Blanco Carballo (***3000**), das concesións que se indican a seguir:</p>
    <p>Identificación:</p>
    <p>Tipo: batea. </p>
    <p>Nome: <em>Carballo II</em>.</p>
    <p>Situación: </p>
    <p>Cuadrícula nº: 117.</p>
    <p>Polígono: B.</p>
    <p>Distrito: Vilagarcía de Arousa (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 19.6.1978.</p>
    <p>Remate da vixencia: 15.12.2019.</p>
    <p>Tipo: batea. </p>
    <p>Nome: <em>Plutón I</em>.</p>
    <p>Situación: </p>
    <p>Cuadrícula nº: 17.</p>
    <p>Polígono: B.</p>
    <p>Distrito: Vilagarcía de Arousa (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 21.6.1972.</p>
    <p>Remate da vixencia: 15.12.2019.</p>
    <p>Actuais titulares: Rosa María Carballo Conde (***2840**) e Rafael Blanco Carballo (***3000**).</p>
    <p>Novo titular: Rafael Blanco Carballo (***3000**).</p>
    <p>O novo titular das concesións subrógase nos dereitos e obrigas dos anteriores e, en particular, nas obrigas derivadas da axuda percibida en concepto de investimentos no ámbito da acuicultura (expediente PE205C 2017/16-8) por importe de 41.150 €, baixo o compromiso de non efectuar ningunha modificación fundamental das establecidas no artigo 56 do Regulamento (CE) 1198/2006, desde o momento da formalización da mellora en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 26 de marzo de 2019</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

