---
date: '2019-04-08'
id: G0244-010419-0001
page: 17622
number: 68
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 28 de marzo de 2019 pola que se acorda a cesión definitiva  de dous
  vehículos propiedade da Vicepresidencia e Consellería de Presidencia,
  Administracións Públicas e Xustiza  á Academia Galega de Seguridade Pública.
range: Orde
url: >-
  https://www.xunta.gal/dog/Publicados/2019/20190408/AnuncioG0244-010419-0001_gl.html
---
<p>O Decreto 74/2018, do 5 de xullo, polo que se fixa a estrutura orgánica da Vicepresidencia e Consellería de Presidencia, Administracións Públicas e Xustiza, dispón que esta é o órgano da Administración autonómica encargado da execución da política do Goberno galego en materia de emerxencias e interior, mentres que a Dirección Xeral de Emerxencias e Interior ten atribuídas, entre outras funcións, a coordinación de policías locais e a planificación, asume a xefatura dos servizos de seguridade, a xestión e distribución dos recursos humanos e materiais destinados na Comunidade Autónoma de Galicia, e a proposta ou resolución, de ser o caso, das cuestións relativas á selección, formación e perfeccionamento do persoal adscrito aos servizos policiais da Xunta de Galicia, derivada da dependencia funcional da Unidade do Corpo da Policía Nacional (UPA) adscrito á nosa comunidade autónoma, tal e como se establece no artigo primeiro da Orde do Ministerio do Interior do 19 de xuño de 1991.</p>
    <p>O Decreto 74/2018, referido con anterioridade, sinala no seu artigo 4.b) que a Academia Galega de Seguridade Pública é un organismo autónomo adscrito á Vicepresidencia e Consellería de Presidencia, Administracións Públicas e Xustiza e que axustará os seus fins, estrutura e funcionamento ao disposto na Lei 1/2007, do 15 de xaneiro.</p>
    <p>O artigo 4 da Lei 1/2007, do 15 de xaneiro, da Academia Galega de Seguridade Pública, establece que as súas funcións formativas no ámbito da formación policial son:</p>
    <p>a) Elaborar os programas formativas e impartir os cursos dirixidos ao ingreso e á promoción interna nas distintas escalas dos corpos da policía de Galicia e das policías locais, así como a súa formación continua, perfeccionamento e especialización.</p>
    <p>b) Colaborar coas administracións competentes na selección do persoal dos corpos da policía de Galicia e das policías locais.</p>
    <p>c) Facilitar aos concellos os medios de coñecemento e información precisos para unha mellor execución dos servizos específicos das policías locais.</p>
    <p>No marco do réxime legal regulador das relacións de colaboración, cooperación e coordinación, e logo da petición da Academia Galega de Seguridade Pública, considérase conveniente ceder a propiedade de dous vehículos pertencentes ao parque móbil da UPA e dependentes da Dirección Xeral de Emerxencias e Interior, para seren destinados a fins de utilidade pública e de interese social no eido da formación que se imparte aos corpos policiais.</p>
    <p>Para tal fin, a Vicepresidencia e Consellería de Presidencia, Administracións Públicas e Xustiza tramitou o expediente de conformidade co disposto no artigo 82 da Lei 5/2011, do 30 de setembro, do patrimonio da Comunidade Autónoma de Galicia, e o artigo 96 do regulamento aprobado polo Decreto 50/1989, do 9 de marzo.</p>
    <p>Na súa virtude, no uso das facultades que teño atribuídas polo Decreto 148/2016, da Presidencia da Xunta de Galicia,</p>
    <h2>DISPOÑO:</h2>
    <p>Artigo 1</p>
    <p>Acórdase a cesión en propiedade, a favor da Academia Galega de Seguridade Pública, dos seguintes bens mobles:</p>
    <p>Marca: Ssangyong.</p>
    <p>Modelo: Kiron.</p>
    <p>Serie nº de bastidor: KPTS0B1FS7P070942.</p>
    <p>Tipo: DJ/AFPL/AFB11.</p>
    <p>Categoría: todo terreo</p>
    <p>Nº de prazas: 5.</p>
    <p>Data de matriculación: 19.12.2006.</p>
    <p>Matrícula: 9771FYC.</p>
    <p>Quilómetros: 298.626.</p>
    <p>Marca: Nissan.</p>
    <p>Modelo: Xtrail.</p>
    <p>Serie nº de bastidor: JN1TENT30U0320711.</p>
    <p>Tipo: T30/E01.</p>
    <p>Categoría: todo terreo.</p>
    <p>Nº de prazas: 5.</p>
    <p>Data de matriculación:</p>
    <p>Matrícula: 4806FJN.</p>
    <p>Quilómetros: 325.786.</p>
    <p>Artigo 2</p>
    <p>A cesión sinalada no artigo anterior queda sometida ás seguintes cláusulas:</p>
    <p>1. De conformidade co establecido no artigo 82.5 da Lei 5/2011, do 30 de setembro, do patrimonio da Comunidade Autónoma de Galicia, e o artigo 96 do regulamento aprobado polo Decreto 50/1989, do 9 de marzo, o ben cedido será destinado polo cesionario a fins de utilidade pública ou interese social, de xeito especial, para a formación do persoal da seguridade pública e a realización de prácticas policiais nas materias de condución de vehículos, destrezas, intervención e tránsito.</p>
    <p>2. Se os bens cedidos non se aplicasen ao fin sinalado, considerarase resolta a cesión e reverterán ao cedente.</p>
    <p>3. Coa cesión outorgarase á Agasp a transmisión da súa propiedade e deberá cumprir coas obrigacións da Dirección Xeral de Tráfico, realizar o trámite de cambio de titularidade dos vehículos, facerse cargo de todos os gastos de mantemento e reparación dos vehículos e os derivados do seu uso, do seguro e da inspección técnica de vehículos (ITV).</p>
    <p>Artigo 3</p>
    <p>A cesión terá carácter definitivo desde o momento da súa formalización mediante acta subscrita polas persoas titulares da Secretaría Xeral desta vicepresidencia e da Dirección Xeral da Agasp, e deberá constar nela o acordo de cesión e a aceptación da parte cesionaria.</p>
    <p>Disposición derradeira segunda. Entrada en vigor</p>
    <p>Esta orde terá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, 28 marzo de 2019</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

