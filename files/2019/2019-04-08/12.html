---
date: '2019-04-08'
id: G0003-020419-0001
page: 17742
number: 68
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 1 de abril de 2019 pola que se modifica a Resolución do 1 de
  marzo de 2019 pola que se convoca concurso-oposición para o ingreso na
  categoría de persoal de servizos xerais, ampliando o número de prazas
  convocadas.
range: Resolución
url: >-
  https://www.xunta.gal/dog/Publicados/2019/20190408/AnuncioG0003-020419-0001_gl.html
---
<p>O Decreto 22/2016, do 25 de febreiro, e o Decreto 161/2018, do 5 de decembro, polo que se aproba a oferta de emprego público correspondente a diversas categorías de persoal estatutario do Servizo Galego de Saúde para os anos 2016 e 2018 respectivamente (DOG núm. 45, do 7 de marzo de 2016 e DOG núm. 239, do 17 de decembro de 2018) autorizaron a convocatoria de setenta e cinco (75) prazas de persoal de servizos xerais.</p>
    <p>Por Resolución da Dirección Xeral de Recursos Humanos, do 1 de marzo de 2019 (DOG núm. 47, do 7 de marzo) convocouse concurso-oposición para o ingreso na dita categoría.</p>
    <p>O Decreto 30/2019, do 14 de marzo, polo que se aproba a oferta de emprego público correspondente a diversas categorías de persoal estatutario do Servizo Galego de Saúde para o ano 2019 (DOG núm. 62, do 29 de marzo) autoriza a convocatoria, entre outras, de sesenta (60) novas prazas de persoal de servizos xerais.</p>
    <p>En consecuencia, razóns organizativas, asistenciais e de eficiencia na xestión dos procesos de selección fan oportuno acumular nun único proceso a selección dos/das aspirantes para a cobertura das prazas da categoría de persoal de servizos xerais derivadas dos decretos de oferta de emprego público correspondentes aos anos 2016, 2018 e 2019, coa excepción das prazas reservadas para o seu acceso pola quenda de discapacidade intelectual, que serán obxecto de convocatoria diferenciada.</p>
    <p>En virtude do exposto, este centro directivo, logo do seu tratamento na mesa sectorial de negociación e no uso das competencias que lle atribúe o artigo 4.1.b) da Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVE:</h2>
    <p>Primeiro. Modificar o anexo I da Resolución do 1 de marzo de 2019, da Dirección Xeral de Recursos Humanos, pola que se convoca concurso-oposición para o ingreso na categoría de persoal de servizos xerais.</p>
    <p>O número de prazas que se convoca neste proceso é o que se especifica no anexo desta resolución, con expresión diferenciada das prazas polo seu sistema de acceso.</p>
    <p>Segundo. De conformidade coa base 1.3.5 da dita resolución, ao abeiro da habilitación conferida polo artigo 6 do Decreto 161/2018, do 5 de decembro, polo que se aproba a oferta de emprego público de persoal estatutario para o ano 2018, as prazas reservadas neste decreto para o seu acceso pola quenda de discapacidade intelectual non se inclúen nesta resolución e serán obxecto de convocatoria independente e diferenciada.</p>
    <p>Terceiro. Contra esta resolución, que pon fin á vía administrativa, poderase interpoñer recurso potestativo de reposición ante esta dirección, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas ou poderase impugnar directamente na xurisdición contencioso-administrativa nos termos da Lei 29/1998, do 13 de xullo.</p>
    <p>Santiago de Compostela, 1 de abril de 2019</p>
    <footer><p>Margarita Prado Vaamonde<br>Directora xeral de Recursos Humanos</p></footer>
    <h2>ANEXO I</h2>
    <table>
     <tbody>
      <tr>
       <td>Categoría</td>
       <td>Subgrupo</td>
       <td>Acceso libre</td>
       <td>Promoción interna</td>
       <td>Reserva discapacidade xeral</td>
       <td>Total</td>
       <td>Titulación</td>
      </tr>
      <tr>
       <td>Persoal de servizos xerais</td>
       <td>C2</td>
       <td>56</td>
       <td>63</td>
       <td>7</td>
       <td>126</td>
       <td>Graduado/a en educación secundaria obrigatoria, técnico (formación profesional de grao medio) ou equivalente</td>
      </tr>
     </tbody>
    </table>

