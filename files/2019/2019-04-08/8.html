---
date: '2019-04-08'
id: G0256-270319-0002
page: 17734
number: 68
agency: Axencia Turismo de Galicia
section: III. Outras disposicións.
title: >-
  EXTRACTO da Resolución do 26 de marzo de 2019 pola que se establecen as bases
  reguladoras para a concesión, en réxime de concorrencia competitiva, dos
  Premios Camiño de Santiago e se procede á súa convocatoria para o ano 2019.
range: Resolución
url: >-
  https://www.xunta.gal/dog/Publicados/2019/20190408/AnuncioG0256-270319-0002_gl.html
---
<p>BDNS (Identif.): 447463.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>a) Na primeira categoría, os concellos, as agrupacións de concellos de Galicia, mancomunidades de concellos de Galicia, consorcios locais galegos e as áreas metropolitanas, se as houber, ou outras entidades locais de Galicia que presenten unha memoria das actuacións desenvolvidas. </p>
    <p>b) Na segunda categoría, as asociacións de amigos do Camiño de Santiago e outras entidades que teñan como finalidade a promoción do Camiño de Santiago e a súa peregrinación, tanto de ámbito nacional como internacional, legalmente constituídas, e que teñan como obxectivo principal o desenvolvemento de accións relacionadas co Camiño de Santiago e a peregrinación xacobea.</p>
    <p>c) Na terceira categoría, as persoas físicas ou as persoas xurídicas constituídas baixo calquera forma mercantil ou civil e as comunidades de bens que estean comprendidas na definición de pequena e mediana empresa (peme).</p>
    <p>d) Na cuarta categoría, modalidade a), as universidades, centros de investigación ou investigadores independentes.</p>
    <p>e) Na cuarta categoría, modalidade b), os centros de ensinanza non universitaria da Comunidade Autónoma de Galicia.</p>
    <p>Segundo. <em>Obxecto</em></p>
    <p>Regular a concesión dos premios do Camiño de Santiago como un recoñecemento institucional e social ás actuacións realizadas nos tres últimos anos (2016 ao 2018), co obxecto de conservar, mellorar e embelecer a contorna das distintas rutas do Camiño de Santiago; así como aqueloutras que supoñan novos servizos ou a mellora daqueles que se prestan aos peregrinos, as accións específicas de divulgación e promoción, de xeito que se contribúa a un aumento da conservación, promoción e difusión, así como a posta en valor do Camiño de Santiago, da cultura xacobea e do seu patrimonio. Son subvencionables:</p>
    <p>1ª categoría: destinada a distinguir as actuacións levadas a cabo polos concellos, as agrupacións de concellos, mancomunidades, consorcios locais, as áreas metropolitanas, se as houber, ou outras entidades locais, todos eles da Comunidade Autónoma de Galicia, e polos que discorra calquera das rutas do Camiño de Santiago.</p>
    <p>2ª categoría: destinada a distinguir as actuacións realizadas polas asociacións de amigos do Camiño de Santiago, con dúas modalidades:</p>
    <p>a) Asociacións de ámbito nacional, con domicilio social en territorio do Estado español.</p>
    <p>b) Asociacións de ámbito internacional, con domicilio social en calquera país estranxeiro.</p>
    <p>3ª categoría: destinada a distinguir as actividades realizadas polas persoas físicas ou as persoas xurídicas constituídas baixo forma mercantil ou civil e as comunidades de bens que estean comprendidas na definición de pequena e mediana empresa (peme).</p>
    <p>4ª categoría: destinada a distinguir as iniciativas ou as actividades de carácter académico, investigador ou educativas, con dúas modalidades:</p>
    <p>a) Os traballos de investigación e estudo do Camiño de Santiago e da peregrinación e/ou cultura xacobea, e/ou do patrimonio cultural ligado ao Camiño de Santiago, desenvolvidos por centros de investigación, universidades ou similares.</p>
    <p>b) Os traballos de carácter educativo relacionados coa temática do Camiño de Santiago levados a cabo polos centros de ensinanza de educación non universitaria da Comunidade Autónoma de Galicia. </p>
    <p>Terceiro. <em>Bases reguladoras</em></p>
    <p>Resolución do 26 de marzo de 2019 pola que se establecen as bases reguladoras para a concesión, en réxime de concorrencia competitiva, dos Premios Camiño de Santiago e se procede á súa convocatoria para o ano 2019. </p>
    <p>Cuarto. <em>Importe</em></p>
    <p>A convocatoria realízase con cargo ás aplicacións orzamentarias previstas nos orzamentos de gastos da Axencia Turismo de Galicia para o ano 2019, polo importe máximo de 75.000 € que se detallan a seguir:</p>
    <p>– Para os premios da 1ª categoría: 11.A2.761A.460.0, por un importe máximo de 20.000 €.</p>
    <p>– Para os premios da 2ª categoría: 11.A2.761A.480.0, por un importe máximo de 20.000 €.</p>
    <p>– Para os premios da 3ª categoría: 11.A2.761A.470.0, por un importe máximo de 20.000 €.</p>
    <p>– Para os premios da 4ª categoría: 11.A2.761A.444.0, por un importe máximo de 15.000 €.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes contado a partir do día seguinte ao da súa publicación no <em>Diario Oficial de Galicia</em>.</p>
    <p>Sexto. <em>Prazo de aceptación ou renuncia ao premio</em></p>
    <p>O prazo para a aceptación ou a renuncia ao premio será de 10 días hábiles desde a notificación da resolución da concesión.</p>
    <p>Santiago de Compostela, 26 de marzo de 2019</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

