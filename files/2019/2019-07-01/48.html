---
date: '2019-07-01'
id: L119-260619-0002
page: 30956
number: 123
agency: Concello de Carballo
section: VI. Anuncios. b) Administración local.
title: >-
  ANUNCIO de información pública do Plan parcial S-T3 A Revolta (expediente
  2018/X999/000979).
range: Anuncio
url: >-
  https://www.xunta.gal/dog/Publicados/2019/20190701/AnuncioL119-260619-0002_gl.html
---
<p>A Xunta de Goberno Local, en sesión ordinaria que tivo lugar o 3 de xuño de 2019, acordou aprobar inicialmente o Plan parcial do sector de solo urbanizable delimitado SUR-D/S-T3/AR S-T3 do PXOM (A Revolta), con reaxuste da súa delimitación, segundo a documentación técnica redactada polos arquitectos Iria Pérez Miranda (col. 3194 COAG) e Ignacio Lázaro Quintela (col. 3877 COAG) e cuxa promotora é Parque Comercial A Revolta, S.L.</p>
    <p>O que se somete a información pública por un prazo de dous meses en cumprimento dos artigos 75 da Lei 2/2016, do 10 de febreiro, do solo de Galicia, e 186 do Regulamento da Lei do solo, co fin de que as persoas que se consideren afectadas por ela poidan examinar o expediente e deducir, de ser o caso, as alegacións ou observacións que xulguen oportunas.</p>
    <p>Así mesmo, este anuncio serve de notificación para as parcelas con titulares catastrais descoñecidos ou para aqueles titulares dos cales se descoñece o enderezo.</p>
    <p>O documento técnico e os trámites contidos no expediente poderán consultarse na oficina técnica municipal das 10.00 ás 13.00 horas e na páxina web do concello na seguinte ligazón:</p>
    <p>http://www.carballo.org/urbanismo/planeamentodesenvolvemento.php?idioma=gl#ancla </p>
    <p>Carballo, 18 de xuño de 2019</p>
    <footer><p>Evencio Ferrero Rodríguez<br>Alcalde</p></footer>

