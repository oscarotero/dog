---
date: '2019-11-20'
id: L102-121119-0001
page: 49542
number: 221
agency: Concello de Ames
section: VI. Anuncios. b) Administración local.
title: >-
  ANUNCIO de aprobación inicial do estudo de detalle das parcelas R4-R5 do APE
  B7-04 Rego dos Pasos Sur II do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2019/20191120/AnuncioL102-121119-0001_gl.html
---
<p>A Xunta de Goberno Local do Concello de Ames, en sesión celebrada o día 20 de setembro de 2019, acordou a aprobación inicial do estudo de detalle das parcelas R4-R5 do APE B7-04 Rego dos Pasos Sur II do PXOM de Ames.</p>
    <p>De conformidade co establecido no artigo 293.2 do Regulamento da Lei 2/2016, do 10 de febreiro, do solo de Galicia, sométese a información pública polo prazo dun mes, contado a partir da derradeira publicación deste anuncio no Diario Oficial de Galicia, nun dos xornais de maior difusión da provincia e no portal de transparencia deste concello.</p>
    <p>Durante o devandito prazo poderá consultarse no departamento de Urbanismo, rúa Alcalde Lorenzo, nº 2, 1º, Bertamiráns, Ames, das 9.00 ás 14.00 horas, toda a documentación, escrita e gráfica, relacionada co instrumento ou expediente obxecto dela, así como obter as copias necesarias, sen prexuízo das taxas que se deban satisfacer.</p>
    <p>Así mesmo, durante a información pública poderán presentarse alegacións, suxestións ou documentos que se consideren oportunos en relación co instrumento ou expediente que se somete.</p>
    <p>Ames, 11 de novembro de 2019</p>
    <footer><p>José M. Miñones Conde<br>Alcalde</p></footer>

