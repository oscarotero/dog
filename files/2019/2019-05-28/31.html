---
date: '2019-05-28'
id: G0532-130519-0005
page: 26123
number: 100
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de abril de 2019, da Dirección Xeral de Calidade Ambiental e
  Cambio Climático, polo que se somete a información pública a documentación de
  solicitude de autorización ambiental integrada para a planta de fabricación de
  pezas de poliuretano compacto que Rodicut Industry, S.A.U. posúe no concello
  de Mos (expediente 2019-IPPC-I-34).
range: Anuncio
url: >-
  https://www.xunta.gal/dog/Publicados/2019/20190528/AnuncioG0532-130519-0005_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que polo prazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>• «Proxecto básico para a solicitude da autorización ambiental integrada de instalación industrial dedicada á fabricación de pezas de poliuretano compacto».</p>
    <p>• Promotora: Rodicut Industry, S.A.U.</p>
    <p>• Localización: estrada de Puxeiros a Mos, 135, 36417 Torroso, Mos (Pontevedra).</p>
    <p>Para que calquera interesado poida consultalo e, de ser o caso, formular no citado prazo as alegacións, suxestións ou observacións que xulgue oportunas, o documento estará á disposición dos administrados:</p>
    <p>– Na páxina web da Consellería de Medio Ambiente, Territorio e Vivenda (http://cmatv.xunta.gal»medio ambiente e sostenibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 25 de abril de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>– Clave do expediente: 2019-IPPC-I-34.</p>
    <p>– Peticionaria: Rodicut Industry, S.A.U.</p>
    <p>– NIF: A08855033.</p>
    <p>– Enderezo social e localización da instalación: estrada de Puxeiros a Mos, 135, 36417 Torroso, Mos (Pontevedra).</p>
    <p>Coordenadas UTM (fuso 29, datum ETRS89): X: 530723, Y: 4672789.</p>
    <p>– Actividade: englobada no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; categoría 4.1.h).</p>
    <p>4. Industrias químicas.</p>
    <p>4.1. Instalacións químicas para a fabricación de produtos químicos orgánicos; en particular:</p>
    <p>h) Materias plásticas (polímeros, fibras sintéticas, fibras a base de celulosa).</p>
    <p>– Descrición: a actividade de Rodicut consiste na fabricación de pezas de poliuretano compacto mediante coada.</p>
    <p>O proceso de fabricación empeza co preacondicionamento dos prepolímeros, catalizadores e aditivos para a súa mestura co fin de obter o polímero en estado líquido. Grazas ás condicións de temperatura en que se realiza o proceso, vértese mediante coada nos moldes para solidificalo e, posteriormente, sometelo a unha etapa de maduración, igualmente con calor.</p>
    <p>Rodicut desenvolve dúas liñas de produción de poliuretano distintas en función da base dos polímeros utilizados:</p>
    <p>Fabricación de bandas de poliuretano con TDI (toluen diisocianatos).</p>
    <p>Fabricación de pezas para a industria do cartón e outros sectores industriais (polis especiais).</p>
    <p>O poliuretano prodúcese a partir de diferentes prepolímeros. No caso dos utilizados por Rodicut, destacan o diisocianato de tolueno (TDI) e o diisocianato de 4-metil-m-fenileno. Estes produtos que se reciben en estado líquido débense mesturar cun extensor de cadea que no caso do TDI é a moca (4,4’-metilenbis(2-cloroanilina), substancia da cal se prevé a súa substitución.</p>
    <p>Estas mesturas incluirán cantidades pequenas doutros produtos plastificantes, colorantes e catalizadores.</p>

