---
date: '2019-05-28'
id: G0534-150519-0005
page: 26087
number: 100
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 11 de maio de 2019 pola que se autoriza unha unidade de educación
  especial no centro privado Padres Somascos, da Guarda (Pontevedra).
range: Orde
url: >-
  https://www.xunta.gal/dog/Publicados/2019/20190528/AnuncioG0534-150519-0005_gl.html
---
<p>A titularidade do centro privado (CPR) Padres Somascos, da Guarda, solicita a autorización de 1 unidade de educación especial.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Autorización de ensinanzas</em></p>
    <p>Autorización de 1 unidade de educación especial, no centro cuxos datos se sinalan a seguir:</p>
    <p>Denominación xenérica: centro privado (CPR).</p>
    <p>Denominación específica: Padres Somascos.</p>
    <p>Código do centro: 36003960.</p>
    <p>Enderezo: r/ Pacífico Rodríguez, 6.</p>
    <p>Localidade: A Guarda.</p>
    <p>Concello: 36780 A Guarda.</p>
    <p>Provincia: Pontevedra.</p>
    <p>Titular: Fundación Educere.</p>
    <p>Composición resultante:</p>
    <p>Educación infantil (2º ciclo): 3 unidades.</p>
    <p>Educación primaria: 6 unidades.</p>
    <p>Educación secundaria obrigatoria: 4 unidades.</p>
    <p>Educación especial: 1 unidade.</p>
    <p>Artigo 2. <em>Inicio da actividade</em></p>
    <p>Para a posta en funcionamento da unidade que se autoriza, a Xefatura Territorial da Consellería de Educación, Universidade e Formación Profesional de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de maio de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

