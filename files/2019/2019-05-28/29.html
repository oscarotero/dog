---
date: '2019-05-28'
id: G0227-070519-0001
page: 26119
number: 100
agency: Xulgado de Primeira Instancia e Instrución número 2 de Monforte de Lemos
section: V. Administración de xustiza.
title: EDICTO (313/2017).
range: Edicto
url: >-
  https://www.xunta.gal/dog/Publicados/2019/20190528/AnuncioG0227-070519-0001_gl.html
---
<p>F02 Faml. Gard, custdo. ali. fillo menor matri. nº C 313/2017</p>
    <p>Procedemento de orixe: sobre outros-familia incidentes </p>
    <p>Demandante: Tamara Rivada Aguiar</p>
    <p>Procuradora: María Dolores Franco García</p>
    <p>Avogado: Ministerio Fiscal</p>
    <p>Demandado: Julio Eiriz López</p>
    <p>Eu, Eva Manuela García Mallo, letrada da Administración de xustiza do Xulgado de Primeira Instancia e Instrución número 2 de Monforte de Lemos, por este edicto fago saber que no presente procedemento de medidas paternofiliais F02 313/2017, seguido por instancia de Tamara Rivada Aguiar contra Julio Eiriz López, se ditaron sentenza e auto aclaratorio dela cuxo teor literal é o seguinte:</p>
    <p>«Sentenza.</p>
    <p>Monforte de Lemos, 17 de decembro de 2018.</p>
    <p>Vistos por min, César Saco Figueiras, xuíz do Xulgado de Primeira Instancia e Instrución número 2 de Monforte de Lemos e o seu partido, os autos de procedemento sobre regulación de medidas paternofiliais número 313/2017, seguidos por instancia de Tamara Rivada Aguiar, representada pola procuradora Sra. Franco García, baixo a dirección da letrada Sra. Álvarez Ramil, contra Julio Eiriz López, en situación procesual de rebeldía, con intervención do Ministerio Fiscal, resolvo con base no seguinte.</p>
    <p>Resolvo:</p>
    <p>Estimando integramente a demanda interposta pola procuradora, Sra. Franco García, en nome e representación de Tamara Rivada Aguiar, contra Julio Eiriz López, declárase que:</p>
    <p>– Julio Eiriz López queda excluído da patria potestade e demais funcións tuitivas e que non ten ningún dereito por ministerio da lei respecto, do fillo Noel Eiriz Rivada, ou dos seus descendentes, ou nas súas herdanzas.</p>
    <p>– A nai, Tamara Rivada Aguiar, ten exclusivamente a patria potestade sobre o menor, Noel Eiriz Rivada, e, pola súa vez, ten a súa garda e custodia.</p>
    <p>– Julio Eiriz López deberalle aboar á nai, en concepto de pensión de alimentos en favor do menor Noel, o importe de 300 euros mensuais, que se aboarán desde a data de interposición da demanda. Verificarase o pagamento por meses anticipados, do 1 ao 5 de cada mes, no seguinte número de conta bancaria: ES44 3070 0034 7110 7616 (Caixa Rural Galega). A cantidade fixada en concepto de pensión de alimentos actualizarase anualmente conforme as variacións que experimente o IPC que aplique o Instituto Nacional de Estatística (INE) ou organismo que poida substituílo. De existiren gastos extraordinarios, serán sufragados por ambos os proxenitores a partes iguais.</p>
    <p>Non se fai especial pronunciamento en canto ás custas.</p>
    <p>Notifíqueselles esta resolución ás partes.</p>
    <p>Modo de impugnación. Recurso de apelación, que se interporá ante o tribunal que ditase a resolución que se impugne, dentro do prazo de vinte días contados desde o día seguinte ao da notificación daquela…».</p>
    <p>«Auto.</p>
    <p>Xuíz/maxistrado xuíz: César Antonio Saco Figueiras.</p>
    <p>Monforte de Lemos, 13 de febreiro de 2019.</p>
    <p>Antecedentes de feito.</p>
    <p>Único. Con data do 17 de decembro de 2017 ditouse sentenza que foi notificada ás partes. A representación da demandante, Tamara Rivada Aguiar, solicita rectificación da mencionada resolución.</p>
    <p>Fundamentos de dereito.</p>
    <p>Único. “… Por outra parte, o número de conta corrente onde se deberán facer os ingresos da pensión presenta un erro; a numeración correcta é a seguinte: ES44 3070 0034 8760 7110 7616”.</p>
    <p>Parte dispositiva</p>
    <p>Acordo:</p>
    <p>Cómpre a rectificación da Sentenza do 17 de decembro de 2018, ditada por este xulgado no seo do procedemento 313/2017, solicitada pola representación de Tamara Rivada Aguiar, nos termos expostos no fundamento xurídico único desta resolución».</p>
    <p>Ao encontrarse o dito demandado, Julio Eiriz López, en paradoiro descoñecido, expídese este edicto co fin de que lle sirva de notificación en forma.</p>
    <p>Monforte de Lemos, 28 de febreiro de 2019</p>
    <footer><p>A letrada da Administración de xustiza</p></footer>

