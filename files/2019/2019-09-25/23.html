---
date: '2019-09-25'
id: G2192-050919-0001
page: 42544
number: 182
agency: Xulgado de Primeira Instancia número 9 de Vigo
section: V. Administración de xustiza.
title: EDICTO (327/2017).
range: Edicto
url: >-
  https://www.xunta.gal/dog/Publicados/2019/20190925/AnuncioG2192-050919-0001_gl.html
---
<p>Eu, Rosario Cantalejo García, letrada da Administración de xustiza e no Xulgado de Primeira Instancia número 9 de Vigo, dou fe que no procedemento ordinario seguido ante este xulgado co número 327/2017 recaeu sentenza con data do 26.10.2018 e auto do 15.2.2019 completando a devandita sentenza, do teor seguinte:</p>
    <p>Sentenza. Vigo, 26 de outubro de 2018.</p>
    <p>Vistos por min, Miguel Melero Tejerina, maxistrado xuíz do Xulgado de Primeira Instancia número 9 de Vigo, os presentes autos de xuízo ordinario seguidos por instancia de Manuel Piñeiro Baena, representado pola procuradora Marta Suárez Hermo e asistido pola letrada María Jesús Sarabia García; contra Yolanda Clemente Fernández, representada polo procurador José Antonio Fandiño Carnero e asistida polo letrado Carlos González Reverter e contra Armando Clemente Fernández, en rebeldía procesual.</p>
    <p>(Seguen antecedentes de feito e fundamentos de dereito).</p>
    <p>Decidimos: estimo integramente as pretensións da parte demandante polo que condeno os demandados a que acepten a validez e firmeza da declaración de ruína do edificio sito na rúa Brasil, número 9, de Vigo. Declaro a validez do acordo de demolición alcanzado o día 20 de xaneiro que se levará a cabo de forma inmediata, autorizando aos demais propietarios a que executen a demolición de forma conxunta cos do edificio estremeiro da rúa México, número 14, na forma sinalada no devandito acordo.</p>
    <p>Condeno os demandados a que contribúan na porcentaxe que lles corresponde do 18,75 % aos gastos necesarios para proceder á devandita demolición.</p>
    <p>Condeno os demandados a que paguen 787,53 euros.</p>
    <p>Todo iso con expresa condena en custas da parte demandada.</p>
    <p>Modo de impugnación: recurso de apelación, que se interpoñerá ante o Tribunal que ditase a resolución que se impugne dentro do prazo de vinte días contados desde o día seguinte ao da notificación daquela.</p>
    <p>O devandito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 LEC).</p>
    <p>Conforme a disposición adicional décimo quinta da LOPX, para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa: beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente.</p>
    <p>O depósito deberá constituílo ingresando a citada cantidade na conta deste xulgado aberta no Banco Santander co número ES5500493569920005001274, concepto nº 3640 0000 04 0327 17 e a continuación, separado por un espazo, a indicación “recurso”.</p>
    <p>Así, por esta miña sentenza, pronúncioo, mándoo e asínoo.</p>
    <p>O maxistrado xuíz.</p>
    <p>A continuación o auto do 15.2.2019 é como segue:</p>
    <p>Auto: Vigo, 15 de febreiro de 2019.</p>
    <p>Feitos: único. Neste procedemento ordinario 327/2017 seguido contra Yolanda Clemente Fernández, representada polo procurador José A. Fandiño Carnero, e Armando Clemente Fernández, polo demandante Manuel Piñeiro Baena, representado pola procuradora Marta Suárez Hermo, solicitou a emenda e complemento da sentenza de data do 26.10.2018 por considerar que adoece dun erro material ao non se pronunciar sobre a reconvención obxecto do proceso.</p>
    <p>Unha vez alzada a suspensión instada por motivo do expediente seguido ante a Comisión da Quenda de Oficio deuse traslado á parte contraria, quedando os autos vistos para resolución.</p>
    <p>– (Seguen fundamentos xurídicos):</p>
    <p>Parte dispositiva: completo a resolución da sentenza de data do 26 de outubro de 2018 cuxo contido íntegro é o seguinte:</p>
    <p>Estimo integramente as pretensións da parte demandante polo que condeno os demandados a que acepten a validez e firmeza da declaración de ruína do edificio sito na rúa Brasil, número 9, de Vigo. Declaro a validez do acordo de demolición alcanzado o día 20 de xaneiro que se levará a cabo de forma inmediata, autorizando aos demais propietarios a que executen a demolición de forma conxunta cos do edificio estremeiro da rúa México, número 14, na forma sinalada no devandito acordo.</p>
    <p>Condeno os demandados a que contribúan na porcentaxe que lles corresponde do 18,75 % aos gastos necesarios para proceder á devandita demolición.</p>
    <p>Condeno os demandados a que paguen 787,53 euros.</p>
    <p>Todo iso con expresa condena en custas da parte demandada.</p>
    <p>Desestimo integramente a reconvención formulada por Yolanda Clemente Fernández e absolvo a Manuel Piñeiro Baena, con expresa condena en custas da demandante reconvencional.</p>
    <p>Líbrese certificación desta resolución, que quedará unida a estas actuacións, e lévese o seu orixinal ao libro de resolucións definitivas.</p>
    <p>Modo de impugnación: contra esta resolución non cabe recurso ningún, sen prexuízo dos recursos que procedan, se é o caso, contra a resolución que se acorda completar, comezando a computarse o seu prazo desde o día seguinte ao da notificación desta resolución.</p>
    <p>Así o manda e acorda SSª; dou fe.</p>
    <p>O maxistrado xuíz. Letrada da Administración de xustiza.</p>
    <p>E despois de ser dada e despois de lida na súa data, expido e asino o presente edicto para que sirva de notificación ao demandado Armando Clemente Fernández.</p>
    <p>Vigo, 30 de xullo de 2019</p>
    <footer><p>A letrada da Administración de xustiza</p></footer>

