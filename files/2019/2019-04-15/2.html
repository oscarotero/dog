---
date: '2019-04-15'
id: CA01-080419-0002
page: 18634
number: 73
agency: Consellería de Facenda
section: III. Outras disposicións.
title: >-
  ORDE do 8 de abril de 2019 pola que se ditan instrucións sobre a confección de
  nóminas do persoal ao servizo da Administración autonómica para o ano 2019.
range: Orde
url: >-
  https://www.xunta.gal/dog/Publicados/2019/20190415/AnuncioCA01-080419-0002_gl.html
---
<p>Na Orde do 14 de xaneiro de 2019 pola que se ditan instrucións sobre a confección de nóminas do persoal ao servizo da Administración autonómica para o ano 2019, recóllense os importes das retribucións do persoal ao servizo da Administración autonómica.</p>
    <p>As retribucións complementarias do persoal funcionario, segundo o previsto no artigo 137 da Lei 2/2015, do 29 de abril, do emprego público de Galicia, están integradas, entre outros, polo complemento retributivo de posto.</p>
    <p>A disposición transitoria novena da Lei 2/2015 establece que, entrementres non se introduza o complemento retributivo de posto de traballo previsto na lei, todas as referencias a este último entenderanse feitas ao complemento específico.</p>
    <p>Os postos de traballo do persoal funcionario da Xunta de Galicia están clasificados en niveis que abarcan desde o nivel 10 ata o nivel 30, o Consello da Xunta na súa reunión do 7 de marzo de 2019 acordou establecer, de conformidade co artigo 16 da Lei 2/2015, o importe de varios niveis de complemento específico relativo a postos de persoal funcionario da Administración autonómica, correspondentes os niveis dentro do dito intervalo cuxa contía non estaba determinada.</p>
    <p>Polo tanto, procede incluír como anexo da Orde de nóminas os novos importes de complemento específico aprobados.</p>
    <p>Así mesmo, unha vez regulado o procedemento para a adquisición da condición de persoal funcionario de carreira polo persoal laboral fixo do Convenio colectivo do persoal laboral da Xunta de Galicia, esta orde recolle a concreción dos complementos do persoal laboral fixo que derivan do proceso de funcionarización previsto no Acordo do Consello da Xunta do 10 de xaneiro de 2019 (acordo de concertación social).</p>
    <p>Coa finalidade, pois, de facilitar a confección das nóminas do persoal ao servizo da Comunidade Autónoma, esta consellería dita as seguintes instrucións, </p>
    <h2>DISPOÑO:</h2>
    <p>Artigo único</p>
    <p>Apróbanse as seguintes instrucións sobre a confección de nóminas do persoal ao servizo da Administración autonómica para o ano 2019, </p>
    <p>Primeira. Contía das retribucións dos funcionarios públicos que desempeñan postos de traballo para os que o Consello da Xunta de Galicia aprobou a aplicación do réxime retributivo previsto na Lei 2/2015, do 29 de abril, do emprego público de Galicia</p>
    <p>A contía mensual do complemento específico, co importe que se detalla no anexo IV da Orde do 14 de xaneiro de 2019 pola que se ditan instrucións sobre a confección de nóminas do persoal ao servizo da Administración autonómica para o ano 2019, substitúese polo anexo I desta orde.</p>
    <p>Segunda. Contía das retribucións do persoal laboral incluído no ámbito de aplicación do V Convenio colectivo único</p>
    <p>1. Con efectos económicos do 1 de xaneiro de 2019, o persoal laboral fixo, incluído no ámbito de aplicación do V Convenio colectivo único, que fose encadrado no grao I do réxime extraordinario de carreira profesional logo de ter optado de maneira expresa por acollerse ao proceso de funcionarización, segundo o previsto no artigo 6 do Acordo entre a Xunta de Galicia e as organizacións sindicais CC.OO. e UGT para a implantación do réxime extraordinario de acceso ao grao I do sistema de carreira profesional do persoal funcionario de carreira da Administración xeral da Comunidade Autónoma de Galicia e do persoal laboral fixo do V Convenio colectivo único para o persoal laboral da Xunta de Galicia, aprobado no Consello da Xunta do 28 de marzo de 2019, percibirá, ademais, do salario base, complementos, antigüidade, pagas extraordinarias e contías adicionais nos importes que se detallan no anexo VII da Orde do 10 de xaneiro de 2019, a retribución adicional prevista no Acordo do Consello da Xunta do 10 de xaneiro de 2019 (acordo de concertación social).</p>
    <p>Esta retribución percibirase logo do oportuno recoñecemento, agás os casos en que o dito recoñecemento só teña efectos administrativos, realizado pola Dirección Xeral da Función Pública, e co importe que corresponda segundo o grupo/subgrupo de persoal funcionario en que se estableza a equivalencia do correspondente grupo e categoría do persoal laboral.</p>
    <p>Este complemento percibirase en 12 mensualidade e imputarase ao subconcepto 130.43.</p>
    <p>2. Con efectos económicos do 1 de xaneiro de 2019, o persoal laboral fixo do Convenio colectivo único da Xunta de Galicia que non poida acollerse ao proceso para a adquisición da condición de persoal funcionario de carreira, segundo o previsto no Acordo entre a Xunta de Galicia e as organizacións sindicais CC.OO. e UGT para a implantación do réxime extraordinario de acceso ao grao I do sistema de carreira profesional do persoal funcionario de carreira da Administración xeral da Comunidade Autónoma de Galicia e do persoal laboral fixo do V Convenio colectivo único para o persoal laboral da Xunta de Galicia, aprobado polo Consello da Xunta o 28 de marzo de 2019, logo do oportuno recoñecemento do dereito á percepción dun complemento equivalente á retribución adicional prevista no Acordo do Consello da Xunta do 10 de xaneiro de 2019 (acordo de concertación social), agás os casos en que o dito recoñecemento só teña efectos administrativos, percibirá un complemento coas seguintes contías mensuais por grupo:</p>
    <table>
     <tbody>
      <tr>
       <td>Grupo</td>
       <td>Importe mensual</td>
      </tr>
      <tr>
       <td>I. Titulados superiores</td>
       <td>68,27</td>
      </tr>
      <tr>
       <td>II. Titulados de grao medio</td>
       <td>47,78</td>
      </tr>
      <tr>
       <td>III. Especialistas e encargados (categorías 1 a 59)</td>
       <td>46,27</td>
      </tr>
      <tr>
       <td>III. Especialistas e encargados (categorías 60 en diante)</td>
       <td>46,27</td>
      </tr>
      <tr>
       <td>IV. Oficiais de 2ª administrativos e oficiais de 2ª</td>
       <td>39,27</td>
      </tr>
      <tr>
       <td>V. Persoal subalterno, de vixilancia e de servizos específicos non titulados</td>
       <td>31,73</td>
      </tr>
     </tbody>
    </table>
    <p>Este complemento denominarase complemento de carreira persoal laboral non funcionarizado, percibirase en 12 mensualidade e imputarase ao subconcepto 130.43.</p>
    <p>Terceira. Reintegro de retribucións</p>
    <p>Segundo o previsto no Acordo entre a Xunta de Galicia e as organizacións sindicais CC.OO. e UGT para a implantación do réxime extraordinario de acceso ao grao I do sistema de carreira profesional do persoal funcionario de carreira da Administración xeral da Comunidade Autónoma de Galicia e do persoal laboral fixo do V Convenio colectivo único para o persoal laboral da Xunta de Galicia, aprobado polo Consello da Xunta o 28 de marzo de 2019, a non presentación da solicitude de participación no correspondente proceso de funcionarización que se convoque ou a non presentación, agás imposibilidade acreditada de non presentarse ao dito proceso, ou a non superación do correspondente proceso de funcionarización implicará o decaemento do encadramento no grao I con todos os seus efectos, polo tanto, dará lugar á dedución dos importes percibidos.</p>
    <p>Esta dedución realizarase a partir do mes seguinte a aquel en que se produza o decaemento.</p>
    <p>Santiago de Compostela, 8 de abril de 2019</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO I</h2>
    <table>
     <tbody>
      <tr>
       <td colspan="2">Complemento específico</td>
      </tr>
      <tr>
       <td>Nivel de complemento de destino</td>
       <td>Contía mensual (€)</td>
      </tr>
      <tr>
       <td>30</td>
       <td>1.594,20</td>
      </tr>
      <tr>
       <td>29</td>
       <td>1.402,88</td>
      </tr>
      <tr>
       <td>28(A)</td>
       <td>1.211,55</td>
      </tr>
      <tr>
       <td>28(B)</td>
       <td>1.107,14</td>
      </tr>
      <tr>
       <td>27</td>
       <td>1.053,06</td>
      </tr>
      <tr>
       <td>26</td>
       <td>998,98</td>
      </tr>
      <tr>
       <td>25</td>
       <td>892,70</td>
      </tr>
      <tr>
       <td>24</td>
       <td>807,65</td>
      </tr>
      <tr>
       <td>23</td>
       <td>733,24</td>
      </tr>
      <tr>
       <td>22</td>
       <td>658,84</td>
      </tr>
      <tr>
       <td>21</td>
       <td>598,44</td>
      </tr>
      <tr>
       <td>20</td>
       <td>538,04</td>
      </tr>
      <tr>
       <td>19</td>
       <td>513,41</td>
      </tr>
      <tr>
       <td>18</td>
       <td>488,78</td>
      </tr>
      <tr>
       <td>17</td>
       <td>481,53</td>
      </tr>
      <tr>
       <td>16</td>
       <td>474,27</td>
      </tr>
      <tr>
       <td>15</td>
       <td>463,63</td>
      </tr>
      <tr>
       <td>14</td>
       <td>452,99</td>
      </tr>
      <tr>
       <td>13</td>
       <td>442,36</td>
      </tr>
      <tr>
       <td>12</td>
       <td>431,74</td>
      </tr>
      <tr>
       <td>11</td>
       <td>421,11</td>
      </tr>
      <tr>
       <td>10</td>
       <td>410,47</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Complemento específico. Agrupacións profesionais (RDL 5/2015)</td>
      </tr>
      <tr>
       <td>Nivel de complemento de destino</td>
       <td>Contía mensual (€)</td>
      </tr>
      <tr>
       <td>14</td>
       <td>467,14</td>
      </tr>
      <tr>
       <td>12</td>
       <td>445,24</td>
      </tr>
      <tr>
       <td>10</td>
       <td>423,30</td>
      </tr>
     </tbody>
    </table>
    <p>O complemento específico percibirase en catorce mensualidades das cales doce serán de percepción mensual e dúas adicionais, do mesmo importe que unha mensual, nos meses de xuño e decembro.</p>
    <p>Os complementos específicos que non teñan a súa contía relacionada neste anexo aboaranse nas mesmas contías mensuais que as percibidas a 31 de decembro de 2018, incrementadas no 2,25 %.</p>
    <p>O Acordo do Consello da Xunta de Galicia, do 17 de decembro de 2009, non será de aplicación aos niveis 14, 16 e 20 que teñan un complemento específico superior acadado mediante acordos anteriores, será de aplicación a seguinte táboa:</p>
    <table>
     <tbody>
      <tr>
       <td>Nivel de complemento de destino</td>
       <td>Contía mensual (€)</td>
      </tr>
      <tr>
       <td>20</td>
       <td>531,31</td>
      </tr>
      <tr>
       <td>16</td>
       <td>467,53</td>
      </tr>
      <tr>
       <td>14</td>
       <td>446,26</td>
      </tr>
     </tbody>
    </table>

