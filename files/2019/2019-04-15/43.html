---
date: '2019-04-15'
id: G0256-010419-0001
page: 18842
number: 73
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 1 de abril de 2019, da Dirección de Competitividade, pola que se
  notifica a resolución do recurso de reposición interposto contra a resolución
  ditada no expediente sancionador de Ourense OU-S-064/17 por infracción grave
  en materia de turismo (TUSAN1 2017/064-3).
range: Cédula
url: >-
  https://www.xunta.gal/dog/Publicados/2019/20190415/AnuncioG0256-010419-0001_gl.html
---
<p>Pola presente cédula, e de conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro) notifícase a David Formoso Ramos, con enderezo no lugar de Casmartiño, nº 7, do Pereiro de Aguiar (Ourense), a resolución da directora de Turismo de Galicia do recurso de reposición interposto contra a resolución do procedemento sancionador en materia de turismo pola comisión dunha infracción administrativa grave tipificada na Lei 7/2011, do 27 de outubro, do turismo de Galicia (DOG núm. 216, do 11 de novembro) e que, intentada polos medios habituais, non se puido levar a efecto.</p>
    <p>O interesado poderá examinar o seu expediente e recoller a resolución mediante comparecencia nas dependencias da Axencia Turismo de Galicia, situada na estrada de Santiago-Noia, km 3, A Barcia, de Santiago de Compostela (A Coruña).</p>
    <p>Contra a dita resolución, que pon fin á vía administrativa, o interesado poderá interpoñer recurso contencioso-administrativo no prazo de dous (2) meses contados desde o día seguinte ao desta publicación, de conformidade co establecido nos artigos 8.2.b), 14.1 segunda, e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Expediente: TUSAN1 2017/064-3.</p>
    <p>Precepto infrinxido: artigo 110.1 da Lei 7/2011, do 27 de outubro.</p>
    <p>Resolución recurso de reposición: desestimado.</p>
    <p>Data da resolución: 11 de febreiro de 2019.</p>
    <p>Sanción de multa: 2.500,00 euros.</p>
    <p>Comunícaselle que as resolucións dos recursos de reposición poñen fin á vía administrativa e son por tanto, executivas, polo que deberá aboar o importe da multa nos seguintes prazos: a) publicación entre os días 1 e 15 de cada mes, desde a data da publicación ata o día 20 do mes posterior, ou ata o día inmediato hábil seguinte, b) publicación entre os días 16 e último de cada mes, desde a data da publicación ata o día 5 do segundo mes posterior, ou ata o día inmediato hábil seguinte.</p>
    <p>O aboamento realizarase mediante os impresos formalizados que lle serán facilitados nas dependencias da Axencia de Turismo. De non efectuarse o ingreso no período voluntario, procederase á exacción da débeda pola vía de constrinximento.</p>
    <p>Santiago de Compostela, 1 de abril de 2019</p>
    <footer><p>José Luis Maestro Castiñeiras<br>Director de Competitividade</p></footer>

