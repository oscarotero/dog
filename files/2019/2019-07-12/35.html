---
date: '2019-07-12'
id: G0424-150519-0005
page: 32898
number: 132
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 14 de maio de 2019, da Xefatura Territorial de Ourense, pola que
  se concede a autorización administrativa previa e de construción dunha
  instalación eléctrica no concello de Ourense (expediente IN407A 2019/17-3).
range: Resolución
url: >-
  https://www.xunta.gal/dog/Publicados/2019/20190712/AnuncioG0424-150519-0005_gl.html
---
<p>Visto o expediente para outorgamento da autorización administrativa previa e da autorización administrativa de construción da instalación eléctrica que a continuación se describe, tal e como se recollen no proxecto asinado polo enxeñeiro técnico industrial Bernardo José Parajó Calvo, colexiado número 771 ICOIIG, en Vigo, o día 10.7.2018, con visado número 20182259 do 1.8.2018, e na súa addenda nº 1 asinada polo mesmo técnico, con data do 28.11.2018, con visado 20183521 do 3.12.2018.</p>
    <p>Solicitante: Universidade de Vigo.</p>
    <p>Domicilio: Campus Universitario As Lagoas, Marcosende, Ourense.</p>
    <p>Denominación: LMTS, CS e transformación do Edificio Politécnico do Campus de Ourense.</p>
    <p>Situación: concello de Ourense.</p>
    <p>Caracteristicas técnicas:</p>
    <p>– LMTS (modifica o punto de entronque actual) con E/S no centro de seccionamento (CS) proxectado, en condutor tipo RHZ1-2OL 12/20 kV 1×240 Al+H16, de 22 m de lonxitude a 20 kV, con orixe na LMT de UFD VLL802-As Lagoas e final no dito C.S.</p>
    <p>– C.S substitución das celas actuais (expediente 1994/112) por 3 celas de liña en zona de seccionamento, máis remonte, protección e medida con illamento en corte en SF6.</p>
    <p>– Orzamento execución material (proxecto+addenda): 30.180,09 €.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e os regulamentarios previstos no capítulo II, do título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización da instalación de enerxía eléctrica, coa simplificación dos procedementos que lle son, de ser o caso, de aplicación, tal e como se regula nos artigos 37 e 38 da Lei 5/2017, do 19 de outubro, de fomento da implantación de iniciativas empresariais, e na Resolución da Dirección Xeral de Enerxía e Minas, do 19 de febreiro de 2014 (DOG do 19 de marzo), esta xefatura territorial, á vista do informe do Servizo de Enerxía e Minas emitido ao respecto, </p>
    <h2>resolve:</h2>
    <p>Conceder as autorizacións administrativas previas e de construción ás ditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos, no seu caso, polos ministerios, organismos ou corporacións, que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Ourense, 14 de maio de 2019</p>
    <footer><p>Santiago Álvarez González<br>Xefe territorial de Ourense</p></footer>

