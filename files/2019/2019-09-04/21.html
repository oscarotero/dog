---
date: '2019-09-04'
id: G0425-220819-0001
page: 38740
number: 167
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 6 de agosto de 2019, da Xefatura Territorial de Lugo, polo que se
  notifica a resolución ditada nun procedemento tramitado por esta entidade
  (expediente 2011/3/27).
range: Anuncio
url: >-
  https://www.xunta.gal/dog/Publicados/2019/20190904/AnuncioG0425-220819-0001_gl.html
---
<p>De conformidade cos artigos 44 e 46 da Lei 39/2015, do 1 de outubro, do procedemento administrativo común das administracións públicas, notifícaselles ás persoas interesadas que a continuación se relacionan a resolución ditada pola xefa territorial no expediente administrativo instruído conforme o disposto nos artigos 172 e seguintes do Código civil e demais normativa de aplicación, despois dos intentos de notificación realizados sen que sexa posible practicar a dita notificación por causas non imputables á Administración ou por descoñecer o domicilio dos interesados.</p>
    <p>O expediente atópase á disposición das persoas interesadas, ou dos seus representantes debidamente acreditados, no Servizo de Familia, Infancia e Dinamización Demográfica da Xefatura Territorial de Lugo da Consellería de Política Social, rolda da Muralla, 70, planta baixa, onde, no prazo de dez (10) días contados desde o día seguinte á data de publicación deste anuncio no <em>Boletín Oficial del Estado</em>, poderán comparecer para coñecer o contido íntegro da resolución, de luns a venres laborables, das 9.00 ás 14.00 horas, advertíndolles que, de non facelo, se terán por notificadas.</p>
    <p>As persoas interesadas, ou os seus representantes debidamente acreditados, poderán interpor recurso de alzada contra a resolución recaída no expediente, que non pon fin á vía administrativa, ante a persoa titular da Consellería Política Social, no prazo dun (1) mes contado desde o día seguinte á data da súa notificación, de conformidade co establecido nos artigos 112, 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Lugo, 6 de agosto de 2019</p>
    <footer><p>A xefa territorial de Lugo<br>P.A. (Artigo 4.3 da Orde do 3.3.2016)<br>Vicente Correa Díaz<br>Xefe do Servizo de Coordinación Administrativa</p></footer>

