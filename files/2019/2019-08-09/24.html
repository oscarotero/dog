---
date: '2019-08-09'
id: G0532-100719-0001
page: 36423
number: 151
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 8 de xullo de 2019, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental e a solicitude de autorización ambiental integrada para a ampliación
  de explotación porcina de ceba de Javier Vázquez Franco en Zas de Rei, no
  concello de Melide (expediente 2018-IPPC-I-85).
range: Anuncio
url: >-
  https://www.xunta.gal/dog/Publicados/2019/20190809/AnuncioG0532-100719-0001_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais de Galicia (BOE núm. 273, do 10 de novembro) faise público que polo prazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado: </p>
    <p>– «Modificación do proxecto básico de autorización ambiental integrada e estudo de avaliación ambiental de explotación porcina en Zas de Rei, Melide (A Coruña). Javier Vázquez Franco. Xullo de 2018».</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que xulgue oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 8 de xullo de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2018-IPPC-I-85.</p>
    <p>Peticionario: Javier Vázquez Franco.</p>
    <p>CIF: 79335589X.</p>
    <p>Domicilio social: A Fonte Ouxín, Zas de Rei, 15809 Melide (A Coruña).</p>
    <p>Localización da instalación: A Fonte Ouxín, Zas de Rei, 15809 Melide (A Coruña).</p>
    <p>Actividade: ampliación de explotación porcina de ceba en Zas de Rei.</p>
    <p>Descrición: o proxecto consiste na ampliación dunha explotación porcina de ceba que contará con catro mil trinta e nove prazas, na cal os animais entran con 20 kg e saen con 100 kg. Para iso construirá unha nova nave de porcino (pasa de dúas a tres), e construirá unha nova fosa de xurro externa (pasa de unha a dúas). A instalación contará con almacén e cerramento sanitario.</p>
    <p>As augas residuais de limpeza das naves son conducidas á fosa de xurro. As augas pluviais vértense directamente ao terreo. O xurro xerado na instalación será xestionado mediante un xestor autorizado.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2017/302 da Comisión, do 15 de febreiro de 2017, pola que se establecen as conclusións sobre as mellores técnicas dispoñibles (MTD) no marco da Directiva 2010/75/UE do Parlamento Europeo e do Consello respecto á cría intensiva de aves de curral ou de porcos.</p>

