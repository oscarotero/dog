---
date: '2019-05-23'
id: G0425-160519-0001
page: 24887
number: 97
agency: Consellería de Política Social
section: III. Outras disposicións.
title: >-
  RESOLUCIÓN do 15 de maio de 2019, da Dirección Xeral de Maiores e Persoas con
  Discapacidade, pola que se publica a Resolución do 14 de maio de 2019 pola que
  se aproba a relación de persoas admitidas/excluídas e a lista de espera para
  cubrir prazas para a estadía e o tratamento termal dentro do programa de
  Benestar en balnearios 2019.
range: Resolución
url: >-
  https://www.xunta.gal/dog/Publicados/2019/20190523/AnuncioG0425-160519-0001_gl.html
---
<p>No <em>Diario Oficial de Galicia</em> núm. 64, do 2 de abril de 2019, publícase a Orde do 25 de marzo de 2019 pola que se regula a oferta de prazas para as estadías e o tratamento termal dentro do programa de Benestar en balnearios 2019 e se realiza a súa convocatoria. O número de plazas convocadas ascende a 700 e a súa distribución por balnearios correspóndense co establecido no anexo IV da convocatoria.</p>
    <p>A resolución correspóndelle á persoa titular da Dirección Xeral de Maiores e Persoas con Discapacidade, por delegación da persoa titular da Consellería de Política Social, segundo o disposto no artigo 13 da dita orde.</p>
    <p>De conformidade co disposto no artigo 45 da Lei 39/2015, do 1 de outubro, do procedemento administrativo común das administracións públicas, e nos artigos 13.3 e 16 da referida Orde do 25 de marzo de 2019, a resolución será obxecto de publicación no <em>Diario Oficial de Galicia</em>, tendo efectos de notificación. Tamén será publicada na páxina web da Consellería de Política Social no enderezo http://www.xunta.gal/politica-social</p>
    <p>Na súa virtude, e de conformidade coas facultades atribuídas,</p>
    <h2>RESOLVO:</h2>
    <p>Primeiro. Ordenar a publicación da Resolución do 14 de maio de 2019 pola que se aproba a relación definitiva de persoas admitidas/excluídas e a lista de espera para cubrir prazas nos balnearios e quendas mencionados para o ano 2019, tamén na páxina web http://www.xunta.gal/politica-social</p>
    <p>Do total de prazas convocadas resultan adxudicadas as prazas indicadas no anexo.</p>
    <p>O texto completo non se publica no <em>Diario Oficial de Galicia</em> na súa integridade en virtude da cautela prevista no artigo 46 da Lei 39/2015, do 1 de outubro, do procedemento administrativo común das administracións públicas.</p>
    <p>Habilítase un prazo de 10 días hábiles contados a partir do día seguinte ao da publicación desta resolución para que as persoas interesadas que se acrediten como tal ou os seus representantes comparezan para consultar a dita resolución nas dependencias da Dirección Xeral de Maiores e Persoas con Discapacidade da Consellería de Política Social, Subdirección Xeral de Dependencia e Valoración da Discapacidade, situada no edificio administrativo de San Caetano s/n, 15781 Santiago de Compostela, das 9.00 ás 14.00 horas, de luns a venres.</p>
    <p>Segundo. A adxudicación de prazas vacantes con posterioridade á resolución realizarase, se é o caso, conforme o disposto no artigo 16 da orde de convocatoria.</p>
    <p>Terceiro. A concesión da praza adxudicada queda condicionada á obriga por parte das persoas beneficiarias de confirmar por escrito a súa aceptación xunto co xustificante de pagamento da cantidade de 30 euros que, en concepto de reserva, se deba facer efectiva no balneario asignado no prazo indicado na resolución de concesión.</p>
    <p>Cuarto. A Resolución do 14 de maio de 2019 pon fin á vía administrativa e contra ela poderase interpoñer recurso potestativo de reposición ante a persoa titular da Consellería de Política Social, no prazo dun mes contado a partir do día seguinte ao fin do prazo de dez días establecido no punto primeiro, ou impugnala directamente ante a orde xurisdicional contencioso-administrativa, no prazo de dous meses contados a partir do día seguinte ao prazo de dez días mencionado, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de maio de 2019</p>
    <footer><p>Ildefonso de la Campa Montenegro<br>Director xeral de Maiores e Persoas con Discapacidade</p></footer>
    <h2>ANEXO</h2>
    <table>
     <thead>
      <tr>
       <td>Destinos</td>
       <td>Datas e quendas</td>
       <td>Núm. de prazas ocupadas</td>
      </tr>
     </thead>
     <tbody>
      <tr>
       <td rowspan="2">Balneario de Acuña (Caldas de Reis)</td>
       <td>Do 18 ao 27 de xuño</td>
       <td>10</td>
      </tr>
      <tr>
       <td>Do 10 ao 19 de setembro</td>
       <td>10</td>
      </tr>
      <tr>
       <td>Caldaria Termal, S.L.U. Arnoia</td>
       <td>Do 5 ao 14 de xuño</td>
       <td>28</td>
      </tr>
      <tr>
       <td rowspan="3">Hotel Balneario Augas Santas, S.L.U. (Ferreira de Pantón)</td>
       <td>Do 3 ao 12 de xuño</td>
       <td>20</td>
      </tr>
      <tr>
       <td>Do 24 de xuño ao 3 de xullo</td>
       <td>20</td>
      </tr>
      <tr>
       <td>Do 16 ao 25 de setembro</td>
       <td>20</td>
      </tr>
      <tr>
       <td rowspan="3">Os Baños da Brea (Vila de Cruces)</td>
       <td>Do 1 ao 9 de xullo</td>
       <td>10</td>
      </tr>
      <tr>
       <td>Do 23 de xullo ao 1 de agosto</td>
       <td>4</td>
      </tr>
      <tr>
       <td>Do 2 ao 11 de agosto</td>
       <td>10</td>
      </tr>
      <tr>
       <td rowspan="3">Balneario de Molgas, S.L. (Baños de Molgas)</td>
       <td>Do 19 ao 28 de xuño</td>
       <td>10</td>
      </tr>
      <tr>
       <td>Do 1 ao 10 de xullo</td>
       <td>10</td>
      </tr>
      <tr>
       <td>Do 19 ao 28 de agosto</td>
       <td>10</td>
      </tr>
      <tr>
       <td>Balneario de Caldelas, S.L. (Tui)</td>
       <td>Do 10 ao 19 de xullo</td>
       <td>26</td>
      </tr>
      <tr>
       <td>Gran Balneario de O Carballiño (O Carballiño) (con aloxamento na Residencia de Tempo Libre do Carballiño)</td>
       <td>Do 18 ao 27 de setembro</td>
       <td>60</td>
      </tr>
      <tr>
       <td rowspan="6">Baños Vellos de Carballo, S.A. (Carballo)</td>
       <td>Do 18 ao 27 de xullo</td>
       <td>9</td>
      </tr>
      <tr>
       <td>Do 31 de xullo ao 9 de agosto</td>
       <td>8</td>
      </tr>
      <tr>
       <td>Do 24 de agosto ao 2 de setembro</td>
       <td>15</td>
      </tr>
      <tr>
       <td>Do 5 ao 14 de setembro</td>
       <td>18</td>
      </tr>
      <tr>
       <td>Do 18 ao 27 de setembro</td>
       <td>38</td>
      </tr>
      <tr>
       <td>Do 11 ao 20 de outubro</td>
       <td>10</td>
      </tr>
      <tr>
       <td rowspan="5">Termas de Cuntis, S.L. (Cuntis)
        (con aloxamento no Hotel Castro do Balneario)</td>
       <td>Do 27 de maio ao 5 de xuño</td>
       <td>28</td>
      </tr>
      <tr>
       <td>Do 5 ao 14 de xuño</td>
       <td>6</td>
      </tr>
      <tr>
       <td>Do 17 ao 26 de xuño</td>
       <td>6</td>
      </tr>
      <tr>
       <td>Do 27 de xuño ao 6 de xullo</td>
       <td>34</td>
      </tr>
      <tr>
       <td>Do 8 ao 17 de outubro</td>
       <td>26</td>
      </tr>
      <tr>
       <td>Caldaria Termal, S.L.U. Laias (Cenlle)</td>
       <td>Do 9 ao 18 de xullo</td>
       <td>25</td>
      </tr>
      <tr>
       <td>Lobios (con aloxamento no Hotel Lusitano)</td>
       <td>Do 12 ao 21 de xuño</td>
       <td>20</td>
      </tr>
      <tr>
       <td rowspan="3">Balneario do Río Pambre, S.L. (Palas de Rei)</td>
       <td>Do 21 ao 30 de xuño</td>
       <td>8</td>
      </tr>
      <tr>
       <td>Do 3 ao 12 de xullo</td>
       <td>10</td>
      </tr>
      <tr>
       <td>Do 14 ao 23 de xullo</td>
       <td>8</td>
      </tr>
      <tr>
       <td rowspan="6">Balneario Termas de Lugo, S.L. (Lugo)</td>
       <td>Do 17 ao 26 de xuño</td>
       <td>20</td>
      </tr>
      <tr>
       <td>Do 26 de xuño ao 5 de xullo</td>
       <td>20</td>
      </tr>
      <tr>
       <td>Do 5 ao 14 de xullo</td>
       <td>18</td>
      </tr>
      <tr>
       <td>Do 29 de xullo ao 7 de agosto</td>
       <td>8</td>
      </tr>
      <tr>
       <td>Do 19 ao 28 de agosto</td>
       <td>16</td>
      </tr>
      <tr>
       <td>Do 29 de agosto ao 7 de setembro</td>
       <td>10</td>
      </tr>
      <tr>
       <td rowspan="6">Mondariz (Mondariz Balneario)</td>
       <td>Do 9 ao 18 de xuño</td>
       <td>10</td>
      </tr>
      <tr>
       <td>Do 11 ao 20 de xullo</td>
       <td>10</td>
      </tr>
      <tr>
       <td>Do 1 ao 10 de agosto</td>
       <td>9</td>
      </tr>
      <tr>
       <td>Do 22 de setembro ao 1 de outubro</td>
       <td>10</td>
      </tr>
      <tr>
       <td>Do 17 ao 26 de outubro</td>
       <td>10</td>
      </tr>
      <tr>
       <td>Do 27 de outubro ao 5 de novembro</td>
       <td>10</td>
      </tr>
     </tbody>
    </table>

