---
date: '2019-05-23'
id: G2177-230419-0001
page: 25040
number: 97
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (1789/2015).
range: Edicto
url: >-
  https://www.xunta.gal/dog/Publicados/2019/20190523/AnuncioG2177-230419-0001_gl.html
---
<p>Eu, Cristina Cao Sánchez, letrada da Administración de xustiza do Xulgado de Primeira Instancia número 6 de Santiago de Compostela, mediante este edicto</p>
    <p>Anuncio:</p>
    <p>No presente procedemento seguido por instancia de José Luis Cambón Gómez fronte a Domingo Antonio Vázquez Nimo ditouse sentenza cuxo encabezamento e decisión son do teor literal seguinte:</p>
    <p>«Sentenza n° 92/2019.</p>
    <p>Santiago de Compostela, 26 de febreiro de 2019</p>
    <p>Vistos por min, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial, o presente xuízo verbal sobre filiación nº 1789/2015, promovido pola procuradora Esperanza Álvarez, en nome e representación de José Luis Cambón Gómez, asistido da letrada Sra. Torreiro Santos fronte a Domingo Antonio Vázquez Nimo, herdeiro de Antonio Vázquez Suárez, declarado en rebeldía procesual, e fronte ao representante do Ministerio Fiscal na súa calidade de garante da legalidade e do interese público e social,</p>
    <p>Resolvo que debo aceptar e acepto na súa integridade a demanda deducida pola procuradora Esperanza Álvarez, en nome e representación de José Luis Cambón Gómez, asistido da letrada Sra. Torreiro Santos, fronte a Domingo Antonio Vázquez Nimo, herdeiro de Antonio Vázquez Suárez, declarado en rebeldía procesual, e fronte ao representante do Ministerio Fiscal, polo tanto, procede declarar que o demandante é fillo de Antonio Vázquez Suárez e efectuar a oportuna inscrición no rexistro.</p>
    <p>Non procede efectuar especial pronunciamento condenatorio na sede de custas procesuais.</p>
    <p>Esta resolución non é firme e fronte a ela é posible a interposición de recurso de apelación na forma e nos prazos previstos nos artigos 458 e seguintes da Lei de axuizamento civil, logo de consignación do depósito previsto na disposición adicional décimo quinta da LOPX.</p>
    <p>Así, por esta miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial.</p>
    <p>Publicación: lida e publicada a anterior resolución en audiencia pública polo xuíz que a ditou, no día da data, dou fe».</p>
    <p>E, encontrándose o devandito demandado, Domingo Antonio Vázquez Nimo, en paradoiro descoñecido, expídese o presente edicto co fin de que lle sirva de notificación na forma a este.</p>
    <p>Santiago de Compostela, 28 de febreiro de 2019</p>
    <footer><p>A letrada da Administración de xustiza</p></footer>

