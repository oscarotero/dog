---
date: '2019-05-23'
id: G0003-130519-0001
page: 25031
number: 97
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 3 de maio de 2019, da Xerencia de Xestión Integrada de
  Pontevedra e O Salnés, pola que se resolve a convocatoria pública para a
  provisión, polo sistema de libre designación, do posto de xefatura do Servizo
  de Atención Primaria do Centro de Saúde de Bueu.
range: Resolución
url: >-
  https://www.xunta.gal/dog/Publicados/2019/20190523/AnuncioG0003-130519-0001_gl.html
---
<p>Mediante Resolución do 8 de marzo de 2019, da Xerencia de Xestión Integrada de Pontevedra e O Salnés (DOG nº 64, do 2 de abril), convocouse para a súa provisión, polo sistema de libre designación, o posto de xefatura do Servizo de Atención Primaria do Centro de Saúde de Bueu.</p>
    <p>En virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG nº 47, do 7 de marzo), e pola Orde do 28 de setembro de 2011 pola que se desenvolve a estrutura organizativa da Xestión Integrada de Pontevedra e O Salnés e se delegan competencias nos seus órganos directivos (DOG nº 188, do 30 de setembro), modificada pola Orde do 5 de xullo de 2012 (DOG nº 139, do 20 de xullo), esta xerencia</p>
    <h2>RESOLVE:</h2>
    <p>Primeiro. Declarar resolta a convocatoria e adxudicar o posto de xefatura do Servizo de Atención Primaria do Centro de Saúde de Bueu á aspirante seleccionada, Mª José Aquino Acuña, ***9136**.</p>
    <p>Segundo. A aspirante deberá cesar na praza que desempeñe dentro dos tres días hábiles seguintes a aquel en que se publique a resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento.</p>
    <p>Se así o permiten as necesidades do servizo, e por petición motivada da interesada os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarado/a nesa situación polo órgano competente quen non se incorpore ao posto adxudicado no prazo establecido.</p>
    <p>Contra a presente resolución poderá interpoñerse recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da publicación desta resolución, segundo o establecido nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 3 de maio de 2019</p>
    <footer><p>José Ramón Gómez Fernández<br>Xerente de Xestión Integrada de Pontevedra e O Salnés</p></footer>

