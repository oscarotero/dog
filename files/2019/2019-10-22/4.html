---
date: '2019-10-22'
id: G0534-141019-0002
page: 46255
number: 201
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 30 de setembro de 2019 pola que se modifica a Orde do 28 de maio de
  2019, conxunta da Consellería de Educación, Universidade e Formación
  Profesional e da Consellería de Economía, Emprego e Industria, pola que se
  establecen as bases para a concesión, en réxime de concorrencia competitiva,
  das axudas de apoio á etapa de formación posdoutoral nas universidades do
  Sistema universitario de Galicia, nos organismos públicos de investigación de
  Galicia e noutras entidades do Sistema de I+D+i galego, e se procede á súa
  convocatoria para o ano 2019.
range: Orde
url: >-
  https://www.xunta.gal/dog/Publicados/2019/20191022/AnuncioG0534-141019-0002_gl.html
---
<p>Mediante a Orde do 28 de maio de 2019 (Diario Oficial de Galicia número 111, do 13 de xuño), a Consellería de Educación, Universidade e Formación Profesional e a Consellería de Economía, Emprego e Industria convocaron conxuntamente as axudas de apoio á etapa de formación posdoutoral nas universidades do SUG, nos organismos públicos de investigación de Galicia e noutras entidades do Sistema de I+D+i galego, para o ano 2019.</p>
    <p>No artigo 3 da convocatoria disponse que a duración das axudas da modalidade B será dun máximo de 2 anos, que se desenvolverán nas datas que se indiquen na resolución de adxudicación, que terá que ser a partir do 15 de novembro de 2019 ata a data que corresponda segundo a sinatura dos contratos das persoas seleccionadas.</p>
    <p>O artigo 13 establece que a data límite para a sinatura dos contratos do modalidade B será antes do 1 de decembro de 2019.</p>
    <p>Tendo en conta o anterior, e dado que os contratos da modalidade B teñen como data de finalización prevista antes do 1 de decembro de 2021, non é axeitado financiar a liña de investigación propia para o ano 2022, polo que o importe previsto para ese ano acumúlase á anualidade de 2021.</p>
    <p>Esta modificación só afecta a modalidade B da convocatoria e non afecta a concorrencia competitiva.</p>
    <p>En consecuencia, e no uso das atribucións que temos conferidas,</p>
    <h2>ACORDAMOS:</h2>
    <p>Artigo único. Modificación da Orde do 28 de maio de 2019, conxunta da Consellería de Educación, Universidade e Formación Profesional e da Consellería de Economía, Emprego e Industria, pola que se establecen as bases para a concesión, en réxime de concorrencia competitiva, das axudas de apoio á etapa de formación posdoutoral nas universidades do Sistema universitario de Galicia, nos organismos públicos de investigación de Galicia e noutras entidades do Sistema de I+D+i galego, e se procede á súa convocatoria para o ano 2019</p>
    <p>A Orde do 28 de maio de 2019 modifícase nos termos sinalados nos números seguintes:</p>
    <p>Un. No artigo 14 modifícase a táboa do punto 3, modalidade B, nos seguintes termos:</p>
    <p>– Modalidade B.</p>
    <table>
     <thead>
      <tr>
       <td>Período de xustificación</td>
       <td>Documentación</td>
       <td>Data límite de presentación</td>
      </tr>
     </thead>
     <tbody>
      <tr>
       <td rowspan="2">Desde a data de comezo dos contratos ata o mes de abril de 2020, este incluído</td>
       <td>A documentación indicada nas alíneas a), b), c), d), e) e g) do punto 2 deste artigo.</td>
       <td rowspan="2">30 de xuño de 2020</td>
      </tr>
      <tr>
       <td>Con esta xustificación libraranse os fondos correspondentes aos custos dos contratos e aos complementos por persoa contratada, destinado a cada unha das entidades beneficiarias, correspondente ao primeiro ano de contrato.</td>
      </tr>
      <tr>
       <td rowspan="2">Xustificación da liña de investigación propia: desde o comezo do contrato ata o mes de novembro de 2020, este incluído</td>
       <td>A documentación indicada nas alíneas b), c), d), e) e g) do punto 2 deste artigo e unha memoria do traballo realizado.</td>
       <td rowspan="2">30 de novembro de 2020</td>
      </tr>
      <tr>
       <td>Con esta xustificación libraranse os fondos correspondentes ao establecemento da liña de investigación propia.</td>
      </tr>
      <tr>
       <td rowspan="2">De maio de 2020 a outubro de 2020, ambos os meses incluídos</td>
       <td>A documentación indicada nas alíneas b), c), d), e) e g) do punto 2 deste artigo.</td>
       <td rowspan="2">15 de decembro de 2020</td>
      </tr>
      <tr>
       <td>Con esta xustificación libraranse os fondos correspondentes aos custos dos contratos.</td>
      </tr>
      <tr>
       <td rowspan="2">De novembro de 2020 a abril de 2021, ambos os meses incluídos</td>
       <td>A documentación indicada nas alíneas b), c), d), e) e g) do punto 2 deste artigo.</td>
       <td rowspan="2">30 de xuño de 2021</td>
      </tr>
      <tr>
       <td>Con esta xustificación libraranse os fondos correspondentes aos custos dos contratos e aos complementos por persoa contratada, destinado a cada unha das entidades beneficiarias, correspondente ao segundo ano de contrato.</td>
      </tr>
      <tr>
       <td rowspan="2">Xustificación da liña de investigación propia: de decembro de 2020 ata o mes de novembro de 2021, ambos os meses incluídos</td>
       <td>A documentación indicada nas alíneas b), c), d), e) e g) do punto 2 deste artigo e unha memoria do traballo realizado.</td>
       <td rowspan="2">30 de novembro de 2021</td>
      </tr>
      <tr>
       <td>Con esta xustificación libraranse os fondos correspondentes ao establecemento da liña de investigación propia.</td>
      </tr>
      <tr>
       <td rowspan="2">De maio de 2021 a outubro de 2021 ambos os meses incluídos</td>
       <td>A documentación indicada nas alíneas b), c), d), e) e g) do punto 2 deste artigo.</td>
       <td rowspan="2">15 de decembro de 2021</td>
      </tr>
      <tr>
       <td>Con esta xustificación libraranse os fondos correspondentes aos custos dos contratos.</td>
      </tr>
      <tr>
       <td>De novembro de 2021 ata a finalización dos contratos</td>
       <td>A documentación indicada nas alíneas b), c), d), e) e g) do punto 2 deste artigo e ademais a documentación que se indica no punto 6 deste artigo que se ten que enviar coa última xustificación.</td>
       <td>30 de xuño de 2022</td>
      </tr>
     </tbody>
    </table>
    <p>Dous. No artigo 20 modifícase a táboa orzamentaria da modalidade B, nos seguintes termos:</p>
    <p>Modalidade B:</p>
    <table>
     <thead>
      <tr>
       <td>Entidade beneficiaria</td>
       <td>Nº axudas</td>
       <td>Aplicación orzamentaria</td>
       <td colspan="4">Crédito (en euros)</td>
      </tr>
      <tr>
       <td>2020</td>
       <td>2021</td>
       <td>2022</td>
       <td>Total</td>
      </tr>
     </thead>
     <tbody>
      <tr>
       <td>Universidades do SUG</td>
       <td rowspan="2">20</td>
       <td>10.40.561B.444.0</td>
       <td>750.444,44</td>
       <td>780.000,00</td>
       <td>29.555,56</td>
       <td>1.560.000,00</td>
      </tr>
      <tr>
       <td>Universidades do SUG</td>
       <td>10.40.561B.744.0</td>
       <td>200.000,00</td>
       <td>300.000,00</td>
       <td>0,00</td>
       <td>500.000,00</td>
      </tr>
      <tr>
       <td>Outras entidades</td>
       <td rowspan="2">1</td>
       <td>09.A3.561A.480.0</td>
       <td>37.522,22</td>
       <td>39.000,00</td>
       <td>1.477,78</td>
       <td>78.000,00</td>
      </tr>
      <tr>
       <td>Outras entidades</td>
       <td>09.A3.561A.781.0</td>
       <td>10.000,00</td>
       <td>15.000,00</td>
       <td>0,00</td>
       <td>25.000,00</td>
      </tr>
      <tr>
       <td colspan="3">Total modalidade B</td>
       <td>997.966,66</td>
       <td>1.134.000,00</td>
       <td>31.033,34</td>
       <td>2.163.000,00</td>
      </tr>
     </tbody>
    </table>
    <p>Tres. Modifícase o artigo 1 do anexo II, que queda redactado como segue:</p>
    <p>«Artigo 1. Obxecto da axuda</p>
    <p>Axudas, en réxime de publicidade, obxectividade e concorrencia competitiva, da Consellería de Educación, Universidade e Formación Profesional e da Gain, de apoio á etapa de formación posdoutoral, co obxecto de dar continuidade á formación do persoal investigador que obtivo unha praza na modalidade A da convocatoria de 2016 do Programa de formación inicial da etapa posdoutoral, 2016, que acabou o contrato e que acadou unha avaliación positiva, e para aquelas persoas investigadoras da convocatoria do ano 2014 ás cales, por circunstancias especiais, se lles concedese o aprazamento da avaliación, que completasen o programa e que acaden unha avaliación positiva, mediante o financiamento dun contrato de dous anos de duración».</p>
    <p>Catro. Modifícanse as alíneas b) e c) do artigo 3 do anexo II, que quedan redactadas como segue:</p>
    <p>«b) Unha axuda complementaria por cada persoa contratada para o establecemento dunha liña propia de investigación coa seguinte desagregación por anualidades: 10.000 euros en 2020 e 15.000 euros en 2021.</p>
    <p>c) Un complemento a cada unha das entidades beneficiarias que se establece en 1.000 euros anuais por cada persoa contratada con cargo a estas axudas para cubrir os gastos asociados á contratación».</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 30 de setembro de 2019</p>
    <table>
     <tbody>
      <tr>
       <td><footer><p>Carmen Pomar Tojo<br>Conselleira de Educación, Universidade<br>e Formación Profesional</p></footer></td>
       <td><footer><p>Francisco Conde López<br>Conselleiro de Economía, Emprego<br>e Industria e presidente da Axencia <br>Galega de Innovación</p></footer></td>
      </tr>
     </tbody>
    </table>

