---
date: '2019-08-27'
id: G0003-200819-0001
page: 37685
number: 161
agency: Servizo Galego de Saúde
section: IV. Oposicións e concursos.
title: >-
  ANUNCIO do 30 de xullo de 2019, da Xerencia de Xestión Integrada de Vigo, polo
  que se modifica o Anuncio do 27 de xuño de 2019 polo que dá publicidade á 
  Resolución ST 1/2019 da mesma data pola que se convocan, para vinculacións
  temporais, varias prazas de persoal estatutario licenciado sanitario de
  atención hospitalaria.
range: Anuncio
url: >-
  https://www.xunta.gal/dog/Publicados/2019/20190827/AnuncioG0003-200819-0001_gl.html
---
<p>No DOG núm. 135, do 17 de xullo de 2019, anunciouse a publicación da Resolución ST 1/2019, do 27 de xuño, do xerente de Xestión Integrada de Vigo, pola que se convocan, para vinculacións temporais, varias prazas de persoal estatutario licenciado sanitario de atención hospitalaria.</p>
    <p>Detectado por esta administración un erro no anexo I da dita resolución (páxina 15, Análises Clínicas), procédese a súa corrección segundo o recollido no artigo 109.2 da Lei 39/2015, do 1 outubro, do procedemento administrativo común das administracións públicas, que establece: «As administracións públicas poderán, así mesmo, rectificar en calquera momento, de oficio ou por instancia dos interesados, os erros materiais, de feito ou aritméticos existentes nos seus actos».</p>
    <p>A citada corrección de erros estará exposta nos taboleiros de anuncios das oficinas da Dirección de Recursos Humanos da Xestión Integrada de Vigo e na páxina web do Servizo Galego de Saúde (www.sergas.es).</p>
    <p>O prazo de presentación de solicitudes para os/as aspirantes ás prazas convocadas de persoal facultativo especialista de área en Análises Clínicas amplíase ata o 19 de setembro de 2019.</p>
    <p>Vigo, 30 de xullo de 2019</p>
    <footer><p>Julio García Comesaña<br>Xerente de Xestión Integrada de Vigo</p></footer>

