---
date: '2019-03-27'
id: CA01-130319-0003
page: 16155
number: 60
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 7 de marzo de 2019, da Secretaría Xeral Técnica e do Patrimonio
  da Consellería de Facenda, pola que se acorda a incoación do procedemento para
  a declaración da Comunidade Autónoma de Galicia como herdeira ab intestato de
  Abdelkader Tsouli Ben Abdesalan.
range: Resolución
url: >-
  https://www.xunta.gal/dog/Publicados/2019/20190327/AnuncioCA01-130319-0003_gl.html
---
<p>Abdelkader Tsouli Ben Abdesalan, con DNI 36141702P, nado en Tánxer (Marrocos) o 27 de abril de 1927, faleceu o 20 de octubre de 2000 con derradeiro domicilio en Troncoso, concello de Vigo, datos que figuran comprobados, xunto co da súa veciñanza civil galega, no Informe preliminar do 6 de marzo de 2019, do Servizo de Protección e Defensa Patrimonial da Subdirección Xeral do Patrimonio, emitido logo da realización das actuacións previas precisas que levan a considerar procedente a apertura de procedemento administrativo para a declaración da Comunidade Autónoma de Galicia como herdeira <em>ab intestato</em> do causante, pola presunta ausencia doutros herdeiros con dereito a suceder preferente ao da Administración autonómica, de conformidade co disposto na Lei 2/2006, do 14 de xuño, de dereito civil de Galicia.</p>
    <p>De acordo co referido informe preliminar, constan bens do causante no concello de Vigo.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do 30 de setembro, do patrimonio da Comunidade Autónoma de Galicia, e 4 e 7 do Decreto 30/2017, de 30 de marzo, polo que se establece a estrutura orgánica da Consellería de Facenda, de acordo co artigo 20 bis da Lei 33/2003, do 3 de novembro, do patrimonio das administracións públicas, </p>
    <h2>ACORDO: </h2>
    <p>1º. Incoar procedemento para a declaración da Comunidade Autónoma de Galicia como herdeira <em>ab intestato</em> de Abdelkader Tsouli Ben Abdesalan.</p>
    <p>2º. Publicar esta resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda, área temática de Patrimonio, Anuncios, que se pode consultar na seguinte ligazón: http://www.conselleriadefacenda.es/areas-tematicas/patrimonio/anuncios.</p>
    <p>Unha copia desta resolución será remitida para a súa exposición pública, por un prazo non inferior a un mes, no taboleiro de anuncios do Concello de Vigo, así como no de calquera outro en que durante a instrución do procedemento se detecten bens da persoa causante.</p>
    <p>O prazo máximo ordinario para a resolución deste procedemento é dun ano contado desde a data de adopción deste acordo.</p>
    <p>Con anterioridade á resolución do procedemento, calquera interesado poderá presentar alegacións ou achegar documentos ou outros elementos de xuízo que considere oportunos, que se dirixirán á Consellería de Facenda, Secretaría Xeral Técnica e do Patrimonio, Subdirección Xeral do Patrimonio; código do expediente ABI/2016/0010; Edificio Administrativo San Caetano, bloque nº 3, 15781 Santiago de Compostela. </p>
    <p>Contra esta resolución non se poderá interpoñer recurso, conforme o establecido no artigo 112 da Lei 39/2015, do 1 de outubro, do procedemento administrativo común das administracións públicas, sen prexuízo de que as alegacións de oposición a este acto de trámite sexan consideradas na resolución que poña fin a este procedemento, contra a cal se poderá presentar en tempo e forma o correspondente recurso.</p>
    <p>Santiago de Compostela, 7 de marzo de 2019</p>
    <footer><p>Mª Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

