---
date: '2019-03-27'
id: CA01-220319-0001
page: 16121
number: 60
agency: Consellería de Facenda
section: IV. Oposicións e concursos.
title: >-
  RESOLUCIÓN do 20 de marzo de 2019, do tribunal designado para xulgar o proceso
  selectivo para o ingreso, pola quenda de acceso libre, no corpo auxiliar da
  Administración xeral da Comunidade Autónoma de Galicia, subgrupo C2, convocado
  pola Orde do 1 de marzo de 2018 pola que se fai pública a data, a hora e o
  lugar de realización do primeiro exercicio do proceso selectivo.
range: Resolución
url: >-
  https://www.xunta.gal/dog/Publicados/2019/20190327/AnuncioCA01-220319-0001_gl.html
---
<p>En sesión que tivo lugar o 20 de marzo de 2019, o tribunal nomeado pola Orde da Consellería de Facenda do 1 de marzo de 2019 (DOG núm. 48, do 8 de marzo) modificado polas ordes do 12 de marzo (DOG núm. 51, do 13 de marzo) e do 14 de marzo (DOG núm. 53, do 15 de marzo), para cualificar o proceso selectivo para o ingreso, pola quenda de acceso libre, no corpo auxiliar da Administración xeral da Comunidade Autónoma de Galicia, subgrupo C2, acordou, de conformidade co disposto na base II.1.2.6 da convocatoria, que o primeiro exercicio da oposición terá lugar o 13 de abril de 2019, en chamamento único que se iniciará ás 16.00 horas, nos pavillóns 1 e 2 do recinto da Feira Internacional de Galicia en Silleda. </p>
    <p>Os aspirantes deberán ir provistos de DNI ou documento fidedigno acreditativo da súa identidade, a xuízo do tribunal, lapis do número dous e goma de borrar.</p>
    <p>Non se permitirá o acceso ao recinto onde se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento do que se poida valer o aspirante para auxiliarse na realización do exercicio. Non se habilitará no recinto ningún servizo de recollida de móbiles.</p>
    <p>Santiago de Compostela, 20 de marzo de 2019</p>
    <footer><p>Xosé Inacio Palomanes Rodríguez<br>Presidente do tribunal</p></footer>

