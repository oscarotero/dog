---
date: '2019-02-13'
id: G0181-060219-0002
page: 9254
number: 31
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 6 de febreiro de 2019 polo que se somete ao trámite de información
  pública o proxecto de construción Fomento da mobilidade sustentable. Senda na
  PO-551. Treito Bagüín-Seixo, punto quilométrico 2+900-3+700, clave
  PO/16/265.06, así como a relación individual de bens, dereitos e propietarios
  afectados polo proxecto referenciado.
range: Anuncio
url: >-
  https://www.xunta.gal/dog/Publicados/2019/20190213/AnuncioG0181-060219-0002_gl.html
---
<p>Antecedentes:</p>
    <p>O artigo 6.2 da Lei 8/2013, do 28 de xuño, de estradas de Galicia, e o artigo 12.2 do Decreto 66/2016, do 26 de maio, polo que se aproba o Regulamento xeral de estradas de Galicia, determinan que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta Galicia elaborou a Estratexia en materia de mobilidade alternativa de Galicia, entre cuxos obxectivos está o fomento dos sistemas de transporte alternativos aos motorizados, que permitan minimizar as repercusións sobre o ambiente e os seus impactos sociais e económicos.</p>
    <p>Os beneficios esperados con esta iniciativa son, entre outros, a mellora da mobilidade, a mellora da calidade do aire, da saúde, da igualdade e benestar da economía, do patrimonio e do urbanismo.</p>
    <p>Con data do 2 de novembro de 2016, a Axencia Galega de Infraestruturas aprobou, con base na Estratexia en materia de mobilidade alternativa de Galicia, o documento Estratexia en materia de mobilidade alternativa na comarca do Morrazo e concellos limítrofes, onde unha das sendas propostas era unha senda na PO-551, que agora se desenvolve mediante o proxecto construtivo de fomento da mobilidade sustentable. Senda na PO-551. Treito Bagüín-Seixo, p.q. 2+900-3+700, clave PO/16/265.06.</p>
    <p>O obxecto do proxecto é a xustificación e definición das obras de construción dunha senda de uso peonil e ciclista pola marxe dereita da estrada PO-551, no treito comprendido entre o p.q. 2+900 e o 3+700 (aproximadamente), no concello de Marín. Deste xeito conéctase, na parte final da nova senda, coas beirarrúas existentes, mentres que na inicial chégase ata unha vía municipal onde se alcanza outra senda peonil e ciclista existente xa actualmente. Con todo isto conséguese unha maior continuidade dos itinerarios peonís e ciclistas da contorna.</p>
    <p>A tipoloxía da senda será de formigón coloreado cun largo mínimo de 1,8 m na maior parte do treito, coa excepción do treito comprendido entre o p.q. 3+090 e o 3+135, en que será necesario construír unha estrutura en saínte (lousa de formigón armado apoiada sobre a propia plataforma da estrada), e que presentará unha largura libre de 2,5 m. Realizaranse tamén algunhas actuacións complementarias e imprescindibles para garantir a funcionalidade da senda, como a construción de perpiaños en base de terraplén, muros de perpiaño e a ampliación da calzada no p.q. 2+920.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado proxecto de construción sométese ao trámite de información pública durante un período de trinta días hábiles, contados a partir do seguinte ao da publicación deste anuncio no <em>Diario Oficial de Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos desta resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (avenida Mª Victoria Moreno, 43, 1º, 36071 Pontevedra) e na Casa do Concello de Marín (avenida de Ourense, s/n, 36900 Marín, Pontevedra).</p>
    <p>Así mesmo, na páxina web da Consellería de Infraestruturas e Mobilidade<br>(http://infraestruturasemobilidade.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do proxecto de construción.</p>
    <p>Santiago Compostela, 6 de febreiro de 2019</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

