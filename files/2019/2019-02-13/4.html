---
date: '2019-02-13'
id: O90-160119-0002
page: 9100
number: 31
agency: Axencia Galega de Desenvolvemento Rural
section: III. Outras disposicións.
title: >-
  EXTRACTO da Resolución do 14 de decembro de 2018 pola que se convoca, mediante
  tramitación anticipada de gasto, a décima edición dos premios Agader ás
  iniciativas de desenvolvemento rural.
range: Resolución
url: >-
  https://www.xunta.gal/dog/Publicados/2019/20190213/AnuncioO90-160119-0002_gl.html
---
<p>BDNS (Identif.): 439175.</p>
    <p>De conformidade co previsto nos artigos 17.3 b) e 20.8 a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Obxecto</em></p>
    <p>Fomentar actuacións que animen á participación privada no proceso de desenvolvemento rural mediante a concesión de premios ás iniciativas de desenvolvemento rural. </p>
    <p>Segundo. <em>Beneficiarias</em></p>
    <p>Persoas físicas ou xurídicas de natureza privada.</p>
    <p>Terceiro. <em>Bases reguladoras</em> </p>
    <p>Resolución do 14 de decembro de 2018 pola que se convoca, mediante tramitación anticipada de gasto, a décima edición dos premios Agader ás iniciativas de desenvolvemento rural.</p>
    <p>Cuarto. <em>Contía</em> </p>
    <p>A contía global da convocatoria é de 80.000 euros.</p>
    <p>Quinto. <em>Prazo de presentación de solicitudes</em></p>
    <p>O prazo para presentar as solicitudes será dun (1) mes contado a partir do día seguinte ao da publicación da resolución da convocatoria no <em>Diario Oficial de Galicia</em>.</p>
    <p>Entenderase como último día do prazo o correspondente ao mesmo ordinal do día da publicación. Se o último día do prazo é inhábil, entenderase prorrogado ao primeiro día hábil seguinte.</p>
    <p>Sexto. <em>Outros datos</em></p>
    <p>Este procedemento tramítase en réxime de concorrencia competitiva.</p>
    <p>Santiago de Compostela, 14 de decembro de 2018</p>
    <footer><p>Miguel Ángel Pérez Dubois<br>Director xeral da Axencia Galega de Desenvolvemento Rural</p></footer>

