---
date: '2019-06-28'
id: G2158-070619-0002
page: 30739
number: 122
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (1723/2018-E).
range: Edicto
url: >-
  https://www.xunta.gal/dog/Publicados/2019/20190628/AnuncioG2158-070619-0002_gl.html
---
<p>Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, fai saber:</p>
    <p>Como consecuencia do ignorado paradoiro da parte demandada, Dorinel Iorga,</p>
    <p>Cédula de notificación:</p>
    <p>No presente procedemento ditouse sentenza cuxo encabezamento e resolución teñen o seguinte teor literal:</p>
    <p>«Sentenza de garda, custodia e fixación de alimentos e na cal se aproba o convenio regulador.</p>
    <p>Sentenza nº 408/2019.</p>
    <p>Maxistrada xuíza: Laura Guede Gallego.</p>
    <p>Ourense, 2 de abril de 2019. </p>
    <p>Vistos os presentes autos nº 1723/18 sobre garda, custodia e fixación de alimentos de mutuo acordo, promovidos pola procuradora Sra. Feijoo, en nome e representación de Noemí Pereira Morais, co consentimento de Dorinel Iorga, baixo a asistencia letrada do Sr. González, con intervención do Ministerio Fiscal,</p>
    <p>Dispoño</p>
    <p>Que debo estimar a solicitude de alimentos e garda e custodia da menor Ainara Pereira Iorga, presentada pola procuradora Sra. Feijoo en nome e representación de Noemí Pereira Morais, co consentimento de Dorinel Iorga, e aprobo o seguinte convenio regulador que consta unido ás actuacións:</p>
    <h2>Convenio regulador de mutuo acordo sobre as medidas paterno-filiais</h2>
    <p>Ourense, 21 de setembro de 2018.</p>
    <p>Reunidos</p>
    <p>Dunha parte, Noemí Pereira Morais, maior de idade, con domicilio na rúa Arturo Pérez Serantes, nº 3, 2-H (Ourense) e con DNI 44490615-J.</p>
    <p>Doutra, Dorinel Iorga, maior de idade, con domicilio en Almorfe, Nogueira de Ramuín nº 14 (Ourense) e con NIE Y-4916074-L, de nacionalidade romanesa.</p>
    <p>Interveñen</p>
    <p>Ambos os dous comparecen no seu propio nome e dereito e recoñécense reciprocamente a capacidade legal bastante para outorgar o presente convenio, polo que de común acordo,</p>
    <p>Declaran</p>
    <p>1. Que os outorgantes teñen unha filla, A. P. I., de 3 meses de idade, nacida o 5 de xuño de 2018 en Ourense e inscrita no Rexistro Civil da mesma localidade. 2. Que ambos os proxenitores alcanzaron un acordo en canto á regulación das medidas paterno-filiais e, de conformidade co previsto no artigo 4.1 e 90 do Código civil, subscriben o presente convenio regulador, conforme as seguintes</p>
    <p>Cláusulas:</p>
    <p>Primeira. Vivenda e enxoval familiar</p>
    <p>En canto ao domicilio familiar, cabe indicar que os proxenitores da menor nunca conviviron nin tiveron ou teñen bens en común.</p>
    <p>Segunda. Garda e custodia da filla común da parella e exercicio da patria potestade</p>
    <p>Como previamente se expuxo, ambos os dous son pais dunha filla, A. P. I., a cal queda por expreso desexo das partes baixo a garda e custodia da súa nai, polo menos ata facer os 3 anos de idade.</p>
    <p>Ambos os proxenitores compartirán as facultades inherentes á patria potestade e comprométense expresamente a consultarse con anterioridade sobre calquera cuestión que afecte a menor e que supoña un cambio na súa vida, así como en materia de saúde e educación, e a tomar todas as decisións de mutuo acordo.</p>
    <p>Terceira. Réxime de visitas</p>
    <p>Respecto ao réxime de visitas e tendo en conta a escasa idade da menor, o desexo de ambos os proxenitores é o seguinte:</p>
    <p>A) O proxenitor non custodio, neste caso o pai, terá como réxime de visitas os martes, xoves e domingos, durante un tempo de 2 horas.</p>
    <p>B) Os citados encontros terán lugar no domicilio de Noemí, sito na rúa Arturo Pérez Serantes, nº 3, 2-H (Ourense), na súa presenza.</p>
    <p>C) O aludido réxime de visitas terá vixencia ata que a menor cumpra a idade de 3 anos. Posteriormente, será de aplicación o seguinte réxime de estancias e comunicacións co pai:</p>
    <p>Fins de semana alternas desde o sábado pola mañá ás 11.00 horas ata o domingo ás 20.00 horas. O pai recollerá e devolverá a menor ao domicilio da nai.</p>
    <p>En relación co período vacacional estival da menor: o período de vacacións de verán enténdese comprendido polos meses de xullo e agosto. A filla permanecerá con cada proxenitor quincenas alternas (do 1 de xullo ao 15 de xullo; do 16 de xullo ao 30 de xullo; do 1 de agosto ao 15 de agosto; e do 16 de agosto ao 31 de agosto). En caso de desacordo na elección dos períodos, decidirá a nai nos anos impares e o pai nos pares. A permanencia durante cada período terá o seu inicio ás 11.00 horas de cada un dos días indicados como de inicio, e a finalización ás 21.00 do día indicado como de finalización. O pai recollerá e reintegrará a menor, durante o período vacacións correspondentes, na hora e domicilio en que se encontre a nai.</p>
    <p>En relación coas vacacións de Semana Santa: establécense dúas metades, a primeira que se estende desde o inicio das vacacións escolares ata o Mércores Santo ás 20.00 horas; e a segunda desde o mércores ás 20.00 horas ata o Domingo de Resurrección ás 20.00 horas. En caso de desacordo na elección dos períodos, decidirá a nai nos anos impares e o pai nos anos pares.</p>
    <p>En relación coas vacacións de Nadal: o pai terá consigo e na súa compañía a súa filla a metade das vacacións escolares de Nadal. Establécense dúas metades, a primeira que comprenderá dende o día seguinte do inicio das vacacións ata o 31 de decembro ás 11.00 horas; e a segunda desde o 31 de decembro ás 11.00 horas ata a véspera do reinicio do curso escolar ás 20.00 horas. O pai reintegrará a menor, na hora e domicilio que se encontre a nai. En caso de discrepancia na elección do período, corresponderá a elección á nai en anos impares e ao pai nos anos pares.</p>
    <p>No referente ao Entroido: a menor estará co seu pai ou coa súa nai a totalidade das vacacións, evitando partilas. En caso de desconformidade na elección das anualidades de desfrute, corresponderá ao pai o seu desfrute os anos pares e á nai nos impares.</p>
    <p>Días festivos: en canto aos festivos que non coincidan con ningún dos períodos referidos anteriormente, na falta de acordo, alternarase o seu desfrute con cada un dos seus proxenitores.</p>
    <p>Cuarta. Alimentos e bases de actualización</p>
    <p>Fíxase en 200 euros a contribución do pai aos alimentos da filla menor. A devandita suma será ingresada mensualmente, por meses anticipados, dentro dos 5 primeiros días de cada mes, na conta corrente nº ES91 2080 5262 6130 4005 1068, da entidade bancaria Abanca, da que é titular Noemí Pereira Morais.</p>
    <p>A suma previa será incrementada anualmente na proporción que experimenten as variacións á alza do índice de prezos de consumo, que publica o Instituto Nacional de Estatística.</p>
    <p>A obriga de contribuír aos alimentos da filla prolongarase ata que esta se encontre en situación de prover as súas propias necesidades.</p>
    <p>Quinta. Gastos extraordinarios</p>
    <p>Os gastos extraordinarios, que serán aqueles de natureza non previsible, como os gastos médicos e farmacéuticos non cubertos pola Seguridade Social ou os relativos ao inicio do curso escolar/gardaría da menor, serán sufragados por ambas as dúas partes por metade.</p>
    <p>Sexta. Comunicacións</p>
    <p>A nai comprométese a informar o pai de xeito inmediato de calquera circunstancia que aconteza respecto a menor e que teña carácter relevante e, moi especialmente, calquera enfermidade, favorecendo e facilitando o contacto.</p>
    <p>E en proba de conformidade, páctano e convéñeno as partes, despois de lido este documento, en que se afirman e ratifican, querendo dar ás súas estipulacións toda a forza de obrigar que en dereito sexa necesaria, e asínano na data e no lugar do seu encabezamento por triplicado. As partes quedarán con cadanseu orixinal e achegarán un terceiro ante os xulgados e tribunais de Ourense.</p>
    <p>As partes quedan obrigadas ao seu fiel e exacto cumprimento; todo iso sen especial pronunciamento sobre as custas procesuais.</p>
    <p>Esta sentenza non é firme e, conforme o artigo 777.8 in fine, só poderá ser impugnada polo Ministerio Fiscal, en interese dos fillos menores ou incapaces.</p>
    <p>Así o acorda, manda e asina S.S.ª. Dou fe.</p>
    <p>A maxistrada xuíza A letrada da Administración de xustiza».</p>
    <p>En virtude do acordado nos autos de referencia, e de conformidade co disposto nos artigos 156.4 - 164 e 497.2 da LAC, expídese este edicto para que sirva de notificación en legal forma ao demandado, Dorinel Iorga.</p>
    <p>Ourense, 3 de xuño de 2019</p>
    <footer><p>A letrada da Administración de xustiza</p></footer>

