---
date: '2019-06-28'
id: G0244-240619-0001
page: 30700
number: 122
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 19 de xuño de 2019 pola que se outorgan nomeamentos aos rexistradores
  da propiedade, mercantís e de bens mobles que obtiveron praza no territorio da
  Comunidade Autónoma de Galicia.
range: Orde
url: >-
  https://www.xunta.gal/dog/Publicados/2019/20190628/AnuncioG0244-240619-0001_gl.html
---
<p>O nomeamento de rexistradores da propiedade, mercantís e de bens mobles que desempeñen funcións en Galicia é competencia desta comunidade autónoma, segundo o disposto no artigo 26.1 do Estatuto de autonomía de Galicia, aprobado pola Lei orgánica 1/1981.</p>
    <p>En cumprimento do establecido no artigo 277 da Lei hipotecaria, e nos artigos 504 e 508 e demais concordantes do regulamento para a súa execución, por medio da Orde do Ministerio de Xustiza JUS/188/2019, do 20 de febreiro de 2019 (BOE do 27 de febreiro), constitúese o corpo de aspirantes a rexistradores da propiedade, mercantís e de bens mobles.</p>
    <p>Visto o expediente instruído para a provisión de rexistros da propiedade, mercantís e de bens mobles vacantes nesta comunidade autónoma, e consonte os resultados do concurso entre membros do corpo de aspirantes a rexistradores da propiedade, mercantís e de bens mobles, convocado pola Resolución da Dirección Xeral dos Rexistros e do Notariado do 16 de maio de 2019 (BOE do 24 de maio) e resolto pola Resolución do 11 de xuño de 2019, e de conformidade cos artigos 284 da Lei hipotecaria, 513 e demais concordantes do regulamento para a súa execución, co Decreto da Xunta de Galicia 72/2013, do 25 de abril, e coas demais disposicións legais autonómicas pertinentes,</p>
    <h2>RESOLVO:</h2>
    <p>Nomear os rexistradores comprendidos na citada resolución e que no anexo se relacionan para prover os rexistros vacantes radicados no territorio da Comunidade Autónoma de Galicia.</p>
    <p>Santiago de Compostela, 19 de xuño de 2019</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO</h2>
    <p>• Manuel García Louro, aspirante núm. 9, para o Rexistro de Lalín.</p>
    <p>• Emiliano Voces de Onaindi González, aspirante núm. 10, para o Rexistro de Arteixo.</p>
    <p>• Sara Rodríguez Vega, aspirante núm. 19, para o Rexistro de Caldas de Reis.</p>
    <p>• Irene Bemposta Iglesias, aspirante núm. 27, para o Rexistro de Ourense nº 3.</p>
    <p>• Pilar Verdejo García, aspirante núm. 41, para o Rexistro de Ortigueira.</p>

