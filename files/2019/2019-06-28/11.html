---
date: '2019-06-28'
id: G0198-200619-0001
page: 30693
number: 122
agency: Axencia Galega de Innovación
section: III. Outras disposicións.
title: >-
  RESOLUCIÓN do 17 de xuño de 2019 pola que se conceden as axudas da primeira
  edición do programa Industrias do futuro 4.0 (terceira convocatoria),
  orientado a proxectos de investigación industrial, desenvolvemento
  experimental e innovación centrados en tecnoloxías industriais innovadoras
  dentro da iniciativa Industrias 4.0-captación de investimentos, cofinanciadas
  polo Fondo Europeo de Desenvolvemento Rexional (Feder) no marco do programa
  operativo Feder Galicia 2014-2020, e se abre o prazo de presentación de
  solicitudes para a segunda edición.
range: Resolución
url: >-
  https://www.xunta.gal/dog/Publicados/2019/20190628/AnuncioG0198-200619-0001_gl.html
---
<p>A Resolución do 28 de decembro de 2018, da Axencia Galega de Innovación, estableceu as bases reguladoras para a concesión, en réxime de concorrencia competitiva, das axudas para o programa Industrias do futuro 4.0 (terceira convocatoria), orientado a proxectos de investigación industrial, desenvolvemento experimental e innovación centrados en tecnoloxías industriais innovadoras dentro da iniciativa Industrias 4.0-captación de investimentos, cofinanciadas polo Fondo Europeo de Desenvolvemento Rexional (Feder) no marco do programa operativo Feder Galicia 2014-2020, e procedeu á súa convocatoria para o ano 2019 (código do proxecto IN854A) (<em>Diario Oficial de Galicia </em>núm. 28, do 8 de febreiro de 2019).</p>
    <p>Esta convocatoria prevé no seu artigo 7 dous períodos de presentación de solicitudes. A primeira edición é para as solicitudes presentadas ata o 8 de marzo de 2019.</p>
    <p>O artigo 4 desta resolución de convocatoria establece os requisitos que deben cumprir as entidades beneficiarias para poder optar ás axudas.</p>
    <p>Unha vez revisada a documentación inicial dos expedientes xunto coa documentación achegada tras os requirimentos oportunos, o órgano instrutor formulou proposta de resolución de inadmisión dunha solicitude que non cumpría coas exixencias contidas na convocatoria, nas bases reguladoras ou na normativa de subvencións, conforme o establecido no artigo 32.5 das bases reguladoras.</p>
    <p>As solicitudes que resultaron admitidas foron obxecto do proceso de avaliación segundo os criterios de valoración establecidos no artigo 34 das bases reguladoras.</p>
    <p>A Comisión de Selección prevista no artigo 33 das bases reguladoras reuniuse o día 3 de xuño de 2019 e elaborou unha relación por orde decrecente de puntuación das solicitudes que cumpren as condicións administrativas e técnicas para adquirir a condición de beneficiario, así como os seus custos subvencionables.</p>
    <p>O crédito dispoñible para esta edición é o 50 % do orzamento da convocatoria, segundo o establecido no artigo 8.2 desta, e non resulta suficiente para financiar os proxectos seleccionados que superan a puntuación mínima de 60 puntos. </p>
    <p>Unha vez realizada a instrución do procedemento e á vista do informe emitido pola Comisión de Selección e a proposta do órgano instrutor para a primeira edición, de acordo co disposto nos artigos 32 e 37 das bases reguladoras, </p>
    <h2>RESOLVO:</h2>
    <p>Primeiro. Conceder as axudas, respectando a intensidade máxima prevista no artigo 9 das bases reguladoras, ás entidades seleccionadas que figuran no anexo I desta resolución, por orde decrecente de puntuación.</p>
    <p>Segundo. Denegar as solicitudes que acadaron unha valoración inferior a 60,80 puntos, por non dispoñer de crédito suficiente para o seu financiamento. Estas solicitudes relaciónanse no anexo II.</p>
    <p>Terceiro. Desestimar as solicitudes que unha vez avaliadas non acadaron os 60 puntos de valoración que esixe o artigo 35.2 da convocatoria. Estas solicitudes recóllense no anexo III.</p>
    <p>Cuarto. Publicar como anexo IV a relación de solicitudes que foron inadmitidas por non cumprir os requisitos da convocatoria. </p>
    <p>Quinto. Abrir o prazo de presentación de solicitudes para a segunda edición desta convocatoria, desde o día seguinte ao da publicación desta resolución no DOG ata o 31 de xullo de 2019, de conformidade co disposto no artigo 7 das bases reguladoras. </p>
    <p>As axudas propostas imputaranse ás aplicacións orzamentarias 09.A3.561A.770.00 e 09.A3.561A.781.0, segundo a natureza da entidade beneficiaria, nas cales existe crédito adecuado e suficiente nos orzamentos da Comunidade Autónoma de Galicia para o ano 2019.</p>
    <p>Estas axudas están cofinanciadas no marco do programa operativo Feder Galicia 2014-2020, eixe 1: potenciar a investigación, o desenvolvemento tecnolóxico e a innovación, prioridade de investimento 1.2: o fomento do investimento empresarial en I+i, o desenvolvemento de vínculos e sinerxías entre as empresas, os centros de investigación e desenvolvemento e o sector do ensino superior, en particular mediante o fomento do investimento no desenvolvemento de produtos e servizos, a transferencia de tecnoloxía, a innovación social, a innovación ecolóxica, as aplicacións de servizo público, o estímulo da demanda, a interconexión en rede, as agrupacións e a innovación aberta a través dunha especialización intelixente e mediante o apoio á investigación tecnolóxica e aplicada, liñas piloto, accións de validación precoz dos produtos, capacidades de fabricación avanzada e primeira produción, en particular, en tecnoloxías facilitadoras esenciais e difusión de tecnoloxías polivalentes, obxectivo específico: 1.2.1 Impulso e promoción de actividades de I+i lideradas por empresas, apoio á creación e consolidación de empresas innovadoras e apoio á compra pública innovadora, e actuación CPSO 1.2.1.6 Proxectos de investigación, desenvolvemento e innovación centrados en tecnoloxías industriais innovadoras no marco da atracción do investimento privado para a posta en valor da I+D+i en Galicia.</p>
    <p>Contra esta resolución, que non esgota a vía administrativa, poderán os interesados interpoñer recurso de alzada perante o presidente da Axencia Galega de Innovación no prazo dun mes, que comezará a contar a partir do día seguinte ao da publicación desta resolución no <em>Diario Oficial de Galicia.</em></p>
    <p>Santiago de Compostela, 17 de xuño de 2019</p>
    <footer><p>Patricia Argerey Vilar<br>Directora da Axencia Galega de Innovación</p></footer>

