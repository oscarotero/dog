---
date: '2019-10-21'
id: G2188-021019-0002
page: 46178
number: 200
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (DCT 954/2017).
range: Edicto
url: >-
  https://www.xunta.gal/dog/Publicados/2019/20191021/AnuncioG2188-021019-0002_gl.html
---
<p>Sarai Paniagua Acera, letrada da Administración de xustiza, do Xulgado de Primeira Instancia número 5 de Vigo, polo presente, anuncio:</p>
    <p>No presente procedemento de divorcio contencioso 954/2017 seguido por instancia de Mª del Pilar Comesaña Sayar fronte a Rubén Jesús Peñaloza Ortiz se ditou sentenza, cuxo teor literal é o seguinte:</p>
    <p>«Sentenza número 242.</p>
    <p>En Vigo, 14 de xuño de 2019.</p>
    <p>María del Carmen Salvador Mateos, maxistrada xuíza titular do Xulgado de Primera Instancia número 5 de Vigo e o seu partido viu os autos seguidos neste xulgado baixo número 954/2017 sobre disolución por matrimonio por divorcio, actuando como demandante María del Pilar Comesaña Sayar, representada pola procuradora dos tribunais Marta Suárez Hermo e con asistencia letrada de Mirem Amaya Rodríguez Iriarte, contra Rubén Jesús Peñaloza Ortiz, declarado en situación de rebeldía procesual, e no que interveu o Ministerio Fiscal, sobre a base dos seguintes (seguen antecedentes de feito e fundamentos de dereito).</p>
    <p>Resolvo:</p>
    <p>Na demanda interposta pola procuradora dos tribunais Sra. Suárez Hermo, en nome e representación de María del Pilar Comesaña Sayar, contra Rubén Jesús Peñaloza Ortiz, declarado en situación de rebeldía procesual, estimo parcialmente esta, e declaro disolto, por divorcio, o matrimonio formado os referidos cónxuxes, con todos os efectos legais inherentes á dita declaración, e realizo os seguintes pronunciamentos:</p>
    <p>Primeiro. O fillo menor do matrimonio quedará baixo a garda e custodia da Sra. Comesaña Sayar, quen exercerá en exclusiva a patria potestade sobre o menor.</p>
    <p>Segundo. O Sr. Peñaloza Ortiz poderá relacionarse co seu fillo Rodrigo cando ambos os dous libremente e de mutuo acordo o decidan.</p>
    <p>Terceiro. O Sr. Peñaloza Ortiz satisfará en concepto de alimentos para o seu fillo menor a cantidade de 100 euros mensuais, que se ingresarán dentro dos cinco primeiros días de cada mes na conta corrente que para o efecto designe a nai e que se actualizará anualmente conforme a variación que experimente o índice de prezos do consumo.</p>
    <p>Cuarto. Ambos os dous proxenitores aboarán por metade os gastos extraordinarios do menor, entre os que se encontran os médicos non cubertos pola Seguridade Social, sen que teñan esta consideración os libros de texto, material escolar, uniforme, comedor, transporte escolar nin as actividades extraescolares.</p>
    <p>Non procede facer especial pronunciamento sobre as costas.</p>
    <p>Firme que sexa esta resolución, comuníquese ao Rexistro Civil onde consta a inscrición do matrimonio, co fin de que se proceda á súa anotación marxinal, deixándose constancia de tal circunstancia nos autos.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>O dito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>Así, por esta a miña sentenza da que se expedirá testemuño para a súa unión aos autos, pronúncioo, mándoo e asínoo».</p>
    <p>E encontrándose o dito demandado, Rubén Jesús Peñaloza Ortiz en paradoiro descoñecido, expídese o presente co fin de que sirva de notificación en forma a este.</p>
    <p>Vigo, 26 de setembro de 2019</p>
    <footer><p>A letrada da Administración de xustiza</p></footer>

