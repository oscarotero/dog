---
date: '2019-10-21'
id: G1994-021019-0001
page: 46172
number: 200
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (2670/2019).
range: Edicto
url: >-
  https://www.xunta.gal/dog/Publicados/2019/20191021/AnuncioG1994-021019-0001_gl.html
---
<p>Eu, María Isabel Freire Corzo, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 2670/2019 desta sección, seguido por instancia de Argentina Millos Chapela contra José Carlos Salgueiro Ponte sobre despedimento disciplinario, se ditou a seguinte resolución:</p>
    <p>«Desestimamos o recurso de suplicación interposto por Argentina Millos Chapela fronte á sentenza do 24 de xullo de 2018 do Xulgado do Social número 4 de Vigo, ditada nos autos nº 309/2018 de despedimento, que confirmamos. Sen custas.</p>
    <p>Incorpórese o orixinal desta sentenza, pola súa orde, ao libro de sentenzas desta sala do social do Tribunal Superior de Xustiza de Galicia.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que ha de prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37 seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así por esta nosa sentenza, pronunciámolo, mandámolo e asinámolo».</p>
    <p>E para que así conste para os efectos da súa publicación no Diario Oficial de Galicia co fin de que sirva de notificación en forma a José Carlos Salgueiro Ponte, coa advertencia de que as seguintes comunicacións se farán en estrados, salvo as que deban revestir forma de auto ou sentenza ou se trate de emprazamento, expido e asino o presente edicto.</p>
    <p>A Coruña, 2 de outubro de 2019</p>
    <footer><p>A letrada da Administración de xustiza</p></footer>

