---
date: '2019-02-22'
id: G0532-160119-0001
page: 10970
number: 38
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 28 de decembro de 2018, da Dirección Xeral de Calidade Ambiental e
  Cambio Climático, polo que se somete a información pública a documentación de
  solicitude de autorización ambiental integrada presentada por Vilgar, S.C.
  para a ampliación dunha explotación avícola de polos de ceba en
  Outeiro-Escuadro, no concello de Silleda (Pontevedra) (expediente
  2018-IPPC-I-20).
range: Anuncio
url: >-
  https://www.xunta.gal/dog/Publicados/2019/20190222/AnuncioG0532-160119-0001_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p><em>Proxecto básico para autorización ambiental integrada. Ampliación de explotación avícola.</em></p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que coide convenientes, o documento estará á súa disposición, en horario de atención ao público, nas seguintes dependencias da Dirección Xeral de Calidade Ambiental e Cambio Climático:</p>
    <p>Servizo de Prevención e Control Integrados da Contaminación (rúa de San Lázaro, s/n, 2º andar, 15781 Santiago de Compostela).</p>
    <p>Ademais, poderase acceder a esta información na páxina web da Consellería de Medio Ambiente, Territorio e Vivenda http://cmaot.xunta.gal/busca-de-expedientes-da-autorizacion-ambiental-integrada</p>
    <p>Santiago de Compostela, 28 de decembro de 2018</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático </p></footer>
    <h2>ANEXO I</h2>
    <h2>Memoria resumo</h2>
    <p>Clave do expediente: 2018-IPPC-I-20.</p>
    <p>Peticionaria: Vilgar, S.C.</p>
    <p>CIF: J36415248.</p>
    <p>Enderezo social: lugar de Outeiro, nº 4, parroquia de Escuadro, Silleda (Pontevedra).</p>
    <p>Localización da instalación: Outeiro-Escuadro, Silleda (Pontevedra).</p>
    <p>Actividade: explotación avícola de ceba con 6 ciclos produtivos ao ano. O ciclo produtivo comenza coa chegada das aves ás instalacións cun día de vida e permanecen ata acadar os 2,5 kg de peso. Ao remate de cada ciclo realízase a retirada do esterco e a desinfección das naves.</p>
    <p>Descrición: o proxecto consiste na ampliación dunha explotación avícola de ceba para aumentar a súa capacidade produtiva ata un total de 108.108 polos. A instalación conta con tres naves, almacéns, unha caldeira de biomasa para abastecer o sistema de calefacción da nave 1, depósito de propano para abastecer os xeradores de aire quente das naves 2 e 3, dúas esterqueiras (138 m3 e 585,6 m3), depósito xeral de auga (55,8 m³), depósito estanco de recolla de aguas residuais (48 m3), silos para penso e valado perimétrico. Para a ampliación proxéctase a construción dunha cuarta nave, para o cal será necesario eliminar parte da edificación da nave 1, ademais da construción dunha nova esterqueira (600 m3).</p>
    <p>Verteduras: as aguas procedentes dos aseos e da limpeza das naves almacenaranse nunha fosa estanca existente (48 m3). As augas pluviais verteranse directamente ao terreo.</p>
    <p>O esterco será valorizado como fertilizante en parcelas de uso agrícola.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) nº 2017/302 da Comisión, do 15 de febreiro de 2017, pola que se establecen as conclusións sobre as mellores técnicas dispoñibles (MTD) no marco da Directiva 2010/75/UE do Parlamento Europeo e do Consello respecto á cría intensiva de aves de curral ou de porcos.</p>

