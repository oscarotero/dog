---
date: '2019-02-22'
id: C141-080219-0002
page: 11004
number: 38
agency: Portos de Galicia
section: VI. Anuncios. a) Administración autonómica.
title: >-
  ACORDO do 7 de febreiro de 2019, da Zona Centro, polo que se procede á
  apertura do prazo de presentación de solicitudes da convocatoria pública para
  a utilización de varios departamentos de usuarios e contedores no dominio
  público portuario de Pontedeume.
range: Acordo
url: >-
  https://www.xunta.gal/dog/Publicados/2019/20190222/AnuncioC141-080219-0002_gl.html
---
<p>Estando dispoñibles no porto de Pontedeume varios departamentos de usuarios e contedores no dominio público portuario de Pontedeume, procédese a abrir convocatoria pública para a súa ocupación, no prazo de quince (15) días hábiles, contados a partir do seguinte ao da publicación do presente anuncio no <em>Diario Oficial de Galicia</em>. </p>
    <p>O que se fai público, para os efectos previstos no artigo 63 da Lei 6/2017, do 12 de decembro, de portos de Galicia (DOG núm. 236, do xoves, 14 de decembro), para que as persoas e entidades interesadas poidan presentar por escrito as solicitudes segundo o establecido no prego das bases da convocatoria nas oficinas da Zona Centro, sitas na avenida do Porto, nº 5, 1º, 15006 A Coruña, ou na forma indicada no artigo 16.4 da Lei 39/2015, do 1 de outubro, do procedemento administrativo común das administracións públicas, pero, en todo caso, deberá acreditarse a data e a hora de presentación da solicitude. A documentación está á disposición na web www.portosdegalicia.com</p>
    <p>A Coruña, 7 de febreiro de 2019</p>
    <footer><p>Lorena Solana Barjacoba<br>Xefa da Zona Centro</p></footer>

