---
date: '2019-02-22'
id: G0007-010219-0001
page: 10959
number: 38
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 217/2018).
range: Edicto
url: >-
  https://www.xunta.gal/dog/Publicados/2019/20190222/AnuncioG0007-010219-0001_gl.html
---
<p>Execución de títulos xudiciais 217/2018</p>
    <p>Procedemento orixe: despedimento/cesamentos en xeral 238/2018</p>
    <p>Demandante: José Manuel Salgueiro Castro</p>
    <p>Graduado social: Francisco Javier Castro Freire</p>
    <p>Demandado: Fogasa, Enasa System, S.L.</p>
    <p>Avogado: letrado de Fogasa</p>
    <p>Eu, Encarnación Mercedes Tubio Lariño, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais número 217/2018 deste xulgado do social, seguido por instancia de José Manuel Salgueiro Castro, contra a empresa Enasa System, S.L., sobre reclamación de cantidade, ditouse auto en data 25 de xaneiro de 2019 e dilixencia de ordenación do 30 de xaneiro de 2019, cuxa parte dispositiva é do teor literal seguinte:</p>
    <p>Parte dispositiva do auto:</p>
    <p>«Parte dispositiva</p>
    <p>Estímase o recurso de reposición interposto contra o auto de 21.11.2018 e o recurso directo de revisión interposto contra o decreto de 23.11.2018, de modo que na súa parte dispositiva, onde di 275,77 euros de indemnización, debe dicir 1.378,85 euros nese concepto.</p>
    <p>Notifíquese ás partes esta resolución, facéndolles saber que contra ela poden interponer, ante este xulgado, recurso de suplicación no prazo de cinco días, seguintes á notificación deste edicto.</p>
    <p>Así o acordo, mando e asino. Dou fe.</p>
    <table>
     <tbody>
      <tr>
       <td>A maxistrada xuíza</td>
       <td>A letrada da Administración de xustiza».</td>
      </tr>
     </tbody>
    </table>
    <p>E a dilixencia de ordenación:</p>
    <p>«Dilixencia de ordenación:</p>
    <p>Letrada da Administración de xustiza: Encarnación Mercedes Tubio Lariño</p>
    <p>Santiago de Compostela, 30 de xaneiro de 2019.</p>
    <p>Visto o anterior auto, no cal se estima o recurso de reposición contra o auto do 21 de novembro de 2018 e o recurso de revisión contra o decreto do 23 de novembro de 2018, e modificándose a cantidade pola que se despacha execución, requírase a Enasa System, S.L., a fin de que no prazo de dez días, sen escusa nin pretexto, ingrese na conta deste xulgado, aberta no Banco Santander, co número 5076 0000 64 0217 18, a suma de 14.415,25 euros en concepto de principal (1.378,85 € de indemnización + 13.036,40 € salarios, máis 1.441,52 euros que provisionalmente se orzamentan para xuros, gastos e custas.</p>
    <p>Notifíquese ás partes e a Enasa System, S.L., por medio de edictos no <em>Diario Oficial de Galicia</em>, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, fornecerán plenos efectos e as notificacións neles tentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición a interpoñer no prazo de tres días hábiles seguintes á súa notificación ante a letrada da Administración de xustiza que dita esta resolución con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución impugnada.</p>
    <p>A letrada da Administración de xustiza».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Enasa System, S.L., expido este edicto.</p>
    <p>Santiago de Compostela, 30 de xaneiro de 2019</p>
    <footer><p>A letrada da Administración de xustiza</p></footer>

