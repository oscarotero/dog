---
date: '2019-04-25'
id: G2177-040419-0001
page: 20220
number: 79
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (169/2016).
range: Edicto
url: >-
  https://www.xunta.gal/dog/Publicados/2019/20190425/AnuncioG2177-040419-0001_gl.html
---
<p>Cristina Cao Sánchez, letrada da Administración de xustiza do Xulgado de Primeira Instancia número 6 de Santiago de Compostela, fai saber que no presente procedemento, seguido por instancia de Mónica Sánchez Villar fronte a Douglas Fernando Ferreira Machado, se ditou sentenza, cuxo encabezamento e resolución son do teor literal seguinte:</p>
    <p>«Divorcio contencioso nº 169/2016.</p>
    <p>Sentenza nº 135/2018.</p>
    <p>Santiago de Compostela, 23 de maio de 2018.</p>
    <p>Vistos por min, Roberto Soto Sola, maxistrado titular do Xulgado de Primeira Instancia número 6 de Santiago de Compostela, os presentes autos de divorcio contencioso nº 169/2016 promovidos pola procuradora Sra. Fernández Durán, en nome e representación de Mónica Sánchez Millán, asistida da letrada Sra. Suárez Chorén, fronte a Douglas Fernando Ferreira Machado, representado pola procuradora Sra. Domelo Gómez e asistido da letrada Sra. Platero, aínda que ambas as profesionais renunciaron finalmente a tal representación e defensa. A rebeldía procesual do demandado motiva a ausencia de nova designación de procurador e letrado, sen intervención da representante do Ministerio Fiscal.</p>
    <p>Decisión:</p>
    <p>Que estimando parcialmente a demanda deducida pola procuradora Sra. Fernández Durán, en nome e representación de Mónica Sánchez Millán, asistida da letrada Sra. Suárez Chorén, fronte a Douglas Fernando Ferreira Machado, representado pola procuradora Sra. Domelo Gómez e asistido da letrada Sra. Platero, aínda que ambas as profesionais renunciaron finalmente a tal representación e defensa e motivando a rebeldía procesual do demandado a ausencia de nova designación de procurador e letrado, sen intervención da representante do Ministerio Fiscal, procede decretar a disolución por divorcio do matrimonio contraído por ambos os dous litigantes o 22.7.2011 en Ames, inscrito no tomo 31, páxina 221, Sección Segunda do Rexistro Civil desa localidade, e a adopción das seguintes medidas definitivas:</p>
    <p>a) Atribución á demandante do uso da vivenda familiar sita no Milladoiro, Panasqueira, nº 2-22 A, Ames, xunto co enxoval familiar.</p>
    <p>b) Desestimación das restantes pretensións articuladas na demanda, que se deberán canalizar a través da liquidación da sociedade de gananciais e/ou da execución de título xudicial seguida entre as mesmas partes.</p>
    <p>En canto sexa firme a presente resolución, expídase testemuño dela ao Rexistro de Ames co fin de practicar as oportunas anotacións.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución será firme de non se interpoñer recurso de apelación fronte a ela na forma e prazos previstos nos artigos 458 e seguintes de Lei de axuizamento civil e disposición adicional 15ª da LOPX.</p>
    <p>Así, por esta miña sentenza, pronúncioo, mándoo e asínoo Roberto Soto Sola, maxistrado xuíz titular do Xulgado de Primeira Instancia número 6 desta localidade e do seu partido xudicial.</p>
    <p>Publicación: a anterior resolución leuna e publicouna o xuíz que a ditou en audiencia pública, no día da data; dou fe».</p>
    <p>E ao estar o dito demandado, Douglas Fernando Ferreira Machado, en paradoiro descoñecido, expídese este edicto co fin de que lle sirva de notificación en forma.</p>
    <p>Santiago de Compostela, 3 de abril de 2019</p>
    <footer><p>A letrada da Administración de xustiza</p></footer>

