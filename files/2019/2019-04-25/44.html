---
date: '2019-04-25'
id: L102-030419-0001
page: 20289
number: 79
agency: Concello de Ames
section: VI. Anuncios. b) Administración local.
title: >-
  RESOLUCIÓN pola que se procede á contratación laboral fixa dun oficial para a
  sección de obras e servizos básicos, subgrupo C2.
range: Anuncio
url: >-
  https://www.xunta.gal/dog/Publicados/2019/20190425/AnuncioL102-030419-0001_gl.html
---
<p>Mediante a Resolución desta alcaldía 737/2019, do 18 de marzo, e vista a proposta do tribunal de selección, resolveuse a contratación laboral fixa dun oficial para a sección de obras e servizos básicos, subgrupo C2, polo sistema de concurso-oposición libre, e que se transcribe a seguir:</p>
    <p>«Asunto: contratación laboral fixa dun/dunha oficial para a sección de obras e servizos básicos, subgrupo C2.</p>
    <p>Expediente: 2019/G003/000762.</p>
    <p>Antecedentes:</p>
    <p>O 13 de marzo de 2019 o tribunal encargado de xulgar as probas do proceso selectivo para a selección e contratación laboral fixa dun/dunha oficial para a sección de obras e servizos básicos, subgrupo C2, nomeado por Decreto da Alcaldía 147/2019, do 22 de xaneiro, emite proposta de resolución do proceso selectivo, en que propón a contratación do aspirante que obtivo maior puntuación e a creación dunha bolsa de traballo co resto de aspirantes que superaron o proceso selectivo pero que non obtiveron a praza.</p>
    <p>Vista a proposta do tribunal, no uso das atribucións que me outorga a lexislación do réxime local e de acordo co establecido no artigo 12 das bases aprobadas mediante o Decreto da Alcaldía 979/2018, do 15 de maio, e publicadas no BOP núm. 97, do 24 de maio, no taboleiro da sede electrónica e na web oficial do Concello, resolvo:</p>
    <p>Primeiro. Contratar a Jorge Gómez Iglesias, con NIF .......5506L, como persoal laboral fixo, na categoría de oficial para a sección de obras e servizos básicos da brigada de obras e servizos básicos, subgrupo C2. A contratación terá as seguintes características:</p>
    <p>– Tipo de persoal: laboral fixo.</p>
    <p>– Data de inicio da contratación: o día 1 de abril de 2019. De non cumprir co dito prazo de incorporación, sen existir causa xustificada (nos casos de forza maior, debidamente motivados e que deberán ser apreciados e estimados potestativamente por esta alcaldía), entenderase que renuncia aos seus dereitos.</p>
    <p>– Tarefas e funcións: executar obras de mantemento e obras públicas municipais en xeral, baixo a dirección do capataz, calquera outra correspondente á súa categoría, e propia do departamento en que se integra.</p>
    <p>– Categoría profesional: oficial da sección de obras e servizos básicos da brigada de obras e servizos básicos, subgrupo C2, do Concello de Ames.</p>
    <p>– Datos retributivos: o posto pertence a un subgrupo C2, complemento de destino 16 e un complemento específico para 2019 de 6.034,03 euros/anuais, que será actualizado conforme o estipulado na normativa de regulación.</p>
    <p>Segundo. Adscribir provisionalmente a Jorge Gómez Iglesias, con NIF ........5506L, ao posto da RPT con código 10.01.01.02.05, oficial da sección de obras e servizos básicos da brigada de obras e servizos básicos, da unidade operativa do Departamento de Infraestruturas, Obras e Servizos Básicos.</p>
    <p>Terceiro. Publicar o contido desta resolución no BOP e no DOG, na páxina web e no taboleiro de anuncios da sede electrónica do Concello de Ames e notificarllo á persoa contratada.</p>
    <p>Cuarto. Crear unha bolsa de traballo de oficiais para os que se requira estar en posesión dos carnés B, C e CAP, cos seguintes aspirantes que superaron o proceso selectivo en orden descendente de puntuación:</p>
    <table>
     <tbody>
      <tr>
       <td>Bolsa de traballo de oficiais para os que se requira estar en posesión dos carnés B, C e CAP</td>
      </tr>
      <tr>
       <td>1. Álvarez Figueiras, Antonio</td>
      </tr>
      <tr>
       <td>2. Tomé Sieira, Gonzalo</td>
      </tr>
     </tbody>
    </table>
    <p>Quinto. Contra esta resolución, que pon fin á vía administrativa, os/as aspirantes poderán interpoñer, con carácter potestativo, recurso de reposición ante o mesmo órgano que ditou o acto, no prazo dun mes contado desde o día seguinte ao da publicación desta resolución, ou directamente recurso contencioso-administrativo no prazo de dous meses contados desde a mesma data, na forma prevista na lexislación reguladora da dita xurisdición contencioso-administrativa».</p>
    <p>Ames, 20 de marzo de 2019</p>
    <footer><p>José M. Miñones Conde<br>Alcalde</p></footer>

