---
date: '2019-04-25'
id: G0181-150419-0002
page: 20198
number: 79
agency: Axencia Galega de Infraestruturas
section: III. Outras disposicións.
title: >-
  RESOLUCIÓN do 11 de abril de 2019 pola que se dá publicidade da Resolución do
  9 de abril de 2019 pola que se encomenda á Empresa Pública de Servizos
  Agrarios Galegos, S.A. (Seaga) a retirada, esteladura ou empillamento e venda
  da madeira das árbores situadas no dominio público das marxes das estradas de
  titularidade autonómica de Galicia.
range: Resolución
url: >-
  https://www.xunta.gal/dog/Publicados/2019/20190425/AnuncioG0181-150419-0002_gl.html
---
<p>De conformidade co disposto no artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á seguinte encomenda coas seguintes características:</p>
    <p>Resolución do 9 de abril de 2019, da Axencia Galega de Infraestruturas, pola que se encarga ao medio propio Empresa Pública de Servizos Agrarios Galegos, S.A. (Seaga) a retirada, esteladura ou empillamento e venda da madeira das árbores situadas no dominio público das marxes das estradas de titularidade autonómica de Galicia (2019).</p>
    <p>– Actividade: os traballos que se van realizar baixo a cobertura desta encomenda consistirán na corta polo pé, retirada e/ou empillamento e tamén na venda da madeira aproveitable de residuos de árbores situadas na zona de dominio público das estradas da Rede de estradas de Galicia.</p>
    <p>– Natureza e alcance da xestión encomendada: encomenda de xestión a medios propios, ao ter a Empresa Pública de Servizos Agrarios Galegos, S.A. a consideración de medio propio e de servizo técnico da Administración xeral e do sector público autonómico de Galicia, ao abeiro do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: trece (13) meses.</p>
    <p>– Modalidade de financiamento: esta encomenda tramítase con cargo aos orzamentos da Axencia Galega de Infraestruturas para o ano 2019, aplicación orzamentaria 08.A1.512B.610.1.</p>
    <p>– Orzamento: 1.097.133,94 €.</p>
    <p>Santiago de Compostela, 11 de abril de 2019</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

