---
date: '2019-02-18'
id: G0427-080219-0001
page: 10045
number: 34
agency: Consellería do Mar
section: III. Outras disposicións.
title: >-
  RESOLUCIÓN do 6 de febreiro de 2019, da Secretaría Xeral Técnica da
  Consellería do Mar, pola que se dá publicidade de tres encomendas de xestión
  ao medio propio Empresa Pública de Servizos Agrarios, S.A. (Seaga), para
  executar durante os anos 2019-2020.
range: Resolución
url: >-
  https://www.xunta.gal/dog/Publicados/2019/20190218/AnuncioG0427-080219-0001_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade ás seguintes encomendas coas seguintes características:</p>
    <p>– Resolución do 4 de decembro de 2018, da Consellería do Mar, pola que se lle encarga ao medio propio Empresa Pública de Servizos Agrarios, S.A. (Seaga), a realización dos traballos de retirada, almacenamento e xestión de residuos procedentes da inspección e vixilancia pesqueira realizada pola Subdirección Xeral de Gardacostas de Galicia para o ano 2019. Expediente tramitado anticipado de gasto.</p>
    <p>– Actividade: executar os traballos de retirada, almacenamento e xestión dos materiais, ben sexa como residuo ou para a súa reutilización, de artes de pesca procedentes de comisos realizados pola Subdirección Xeral de Gardacostas de Galicia.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro ata o 31 de decembro do ano 2019.</p>
    <p>– Financiamento: tramitouse como expediente anticipado de gasto con cargo aos orzamentos da Comunidade Autónoma de Galicia para o ano 2019, aplicación orzamentaria 15.01.541C.604.1 con código de proxecto 2011-00867.</p>
    <p>– Resolución do 27 de decembro de 2018, da Consellería do Mar, pola que se lle encarga ao medio propio Empresa Pública de Servizos Agrarios, S.A. (Seaga), a realización dos traballos de reinstalación na ría de Ferrol, dos moluscos bivalvos procedentes de zonas de produción declaradas como clase C, no litoral norte da Comunidade Autónoma de Galicia durante os anos 2019 e 2020. Expediente tramitado como anticipado de gasto.</p>
    <p>– Actividade: a realización por Seaga dos traballos para reinstalación na ría de Ferrol, dos moluscos bivalvos procedentes de zonas de produción declaradas como clase C no litoral norte da Comunidade Autónoma de Galicia durante os anos 2019-2020.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2019 ata o 30 de xuño de 2020.</p>
    <p>– Financiamento: tramitouse como expediente anticipado de gasto con cargo aos orzamentos da Comunidade Autónoma de Galicia para o ano 2019, aplicación orzamentaria 15.03.723A.604.2 con código de proxecto 2016-00255.</p>
    <p>– Resolución do 27 de decembro de 2018, da Consellería do Mar, pola que se lle encarga ao medio propio Empresa Pública de Servizos Agrarios, S.A. (Seaga), a realización dos traballos do proxecto de conservación e restauración da biodiversidade e dos ecosistemas mariños no marco de actividades marisqueiras sustentables para o período 2019-2020. Expediente tramitado como anticipado de gasto.</p>
    <p>– Actividade: a realización por Seaga dos traballos para o proxecto de conservación e restauración da biodiversidade e dos ecosistemas mariños no marco de actividades marisqueiras sustentables para o período 2019-2020.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2019 ata o 31 outubro de 2020.</p>
    <p>– Financiamento: tramitouse como expediente anticipado de gasto con cargo aos orzamentos da Comunidade Autónoma de Galicia para o ano 2019, aplicación orzamentaria 15.03.723A.604.2 con código de proxecto 2016-00255.</p>
    <p>Santiago de Compostela, 6 de febreiro de 2019</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

