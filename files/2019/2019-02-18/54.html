---
date: '2019-02-18'
id: L105-120219-0001
page: 10179
number: 34
agency: Concello de Arteixo
section: VI. Anuncios. b) Administración local.
title: >-
  ANUNCIO do proxecto de expropiación urbanística, polo sistema de taxación
  conxunta, para obtención dos terreos incluídos no Plan especial de
  infraestruturas e dotacións para a construción dunha piscina en Meicende.
range: Anuncio
url: >-
  https://www.xunta.gal/dog/Publicados/2019/20190218/AnuncioL105-120219-0001_gl.html
---
<p>De conformidade co disposto no artigo 118 da Lei do solo de Galicia, comunícase que o Pleno do Concello de Arteixo, en sesión ordinaria do 28 de decembro de 2018, adoptou o acordo de aprobación inicial do Proxecto de expropiación urbanística polo sistema de taxación conxunta para obtención dos terreos incluídos no Plan especial de infraestruturas e dotacións para a construción dunha piscina en Meicende, Arteixo, asinado por Isidro López Yáñez, arquitecto colexiado número 2261, e por Beatriz Blanco Lois, enxeñeira técnica agrícola colexiada número 1909, expediente número 09/18.</p>
    <p>Así mesmo, acordouse someter a información pública por período dun mes, o referido proxecto, mediante a inserción de anuncios no <em>Diario Oficial de Galicia</em>, e nun xornal de maior circulación da provincia, así como proceder á notificación individualizada con traslado literal das follas de valoración e da proposta de fixación dos criterios de valoración a todos os que aparezan como titulares de bens e dereitos no expediente, para que poidan formular cantas alegacións e reclamacións consideren oportunas, tanto con respecto ao expediente expropiatorio como á fixación do prezo xusto, por idéntico prazo dun mes. </p>
    <p>A relación de bens e dereitos afectados é a seguinte:</p>
    <table>
     <tbody>
      <tr>
       <td>Nº predio</td>
       <td>Referencia catastral</td>
       <td>Titular</td>
       <td>DNI/NIF</td>
       <td>Superficie total (m2)</td>
       <td>Superficie que se expropia (m2)</td>
       <td>Outros bens afectados</td>
      </tr>
      <tr>
       <td>1</td>
       <td>001400700NH49G0001RR</td>
       <td>Sande Naya, María</td>
       <td>...906F</td>
       <td>1.201</td>
       <td>164</td>
       <td>40 UD árbore de ribeira</td>
      </tr>
      <tr>
       <td>2</td>
       <td>15005A064001940000PO</td>
       <td>Sande Naya, María</td>
       <td>....906F</td>
       <td>53.801</td>
       <td>19.703</td>
       <td>3 UD árbore de ribeira</td>
      </tr>
      <tr>
       <td>3</td>
       <td>15005A064002010000PJ</td>
       <td>Inmobiliaria Residencia Parque Ronda, S.L.U.</td>
       <td>.......907</td>
       <td>18.821</td>
       <td>2.828</td>
       <td></td>
      </tr>
     </tbody>
    </table>
    <p>Durante o devandito prazo, as persoas interesadas poderán examinar o seu contido, nas dependencias municipais do Concello de Arteixo, sitas na Travesía de Arteixo, nº 249, 3º andar, de luns a venres, das 9.00 ás 14.00 horas, co fin de que poidan alegar e presentar os documentos e xustificacións que consideren pertinentes.</p>
    <p>Ante a eventualidade de que poidan existir interesados descoñecidos neste procedemento, ignórese o lugar da notificación, ou ben intentada esta non se puido practicar, sirva a presente de notificación co alcance e a finalidade previstos no artigo 44 da Lei 39/2015, do procedemento administrativo común das administración públicas, sen prexuízo da preceptiva publicación no BOE.</p>
    <p>Arteixo, 22 de xaneiro de 2019</p>
    <footer><p>O alcalde<br>P.D. (Decreto 1336/2015)<br>José Ramón Amado de la Fuente<br>Concelleiro de Obras e Servizos Municipais</p></footer>

