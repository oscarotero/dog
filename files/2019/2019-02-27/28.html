---
date: '2019-02-27'
id: G2321-060219-0002
page: 11397
number: 41
agency: Xulgado de Primeira Instancia e Instrución número 2 do Porriño
section: V. Administración de xustiza.
title: EDICTO (213/2017).
range: Edicto
url: >-
  https://www.xunta.gal/dog/Publicados/2019/20190227/AnuncioG2321-060219-0002_gl.html
---
<p>Eu, María Ángeles Méndez Metra, letrada da Administración de xustiza do Xulgado de Primeira Instancia e Instrución número 2 do Porriño, polo presente fago saber que no xuízo verbal número 213/2017, seguido neste xulgado por instancia de Zaray Moreda, S.L., ditouse a resolución cuxa parte dispositiva se xunta:</p>
    <p>«Sentenza.</p>
    <p>O Porriño, 9 de xullo de 2018.</p>
    <p>Xuíza substituta: María del Mar País Bonamusa.</p>
    <p>Parte demandante: Zaray Moreda, S.L.</p>
    <p>Letrado: Jorge López Vilar.</p>
    <p>Procurador: Sr. Fandiño Carnero.</p>
    <p>Parte demandada:</p>
    <p>1. María Victoria Muela Pérez e a comunidade de herdeiros de Manuel García Baliña, representada por Manuel García Muela.</p>
    <p>En situación de rebeldía procesual.</p>
    <p>2. Jorge Tocino Maquieira e a súa esposa Casimira Garrido Montes.</p>
    <p>En situación de rebeldía procesual.</p>
    <p>Obxecto: accións reais sobre inmobles, declarativas de dominio, de tracto rexistral e de condena.</p>
    <p>(Seguen antecedentes de feito e fundamentos de dereito).</p>
    <p>Decido que debo estimar e estimo a demanda interposta por Zaray Moreda, S.L. contra María Victoria Muela Pérez e a comunidade de herdeiros de Manuel García Baliña, representada por Manuel García Muela, contra Jorge Tocino Maquieira e Casimira Garrido Montes e, en consecuencia:</p>
    <p>1. Declaro que os codemandados Jorge Tocino Maquieira e a súa esposa Casimira Garrido Montes transmitiron 4/110avas partes indivisas no condominio dos tres predios descritos no feito primeiro da demanda a Manuel García Baliña, que as adquiriu para a súa sociedade de gananciais habida coa codemandada María Victoria Muela Pérez.</p>
    <p>2. Declaro que María Victoria Muela Pérez e o seu falecido esposo Manuel García Baliña (substituído este neste proceso polos seus herdeiros), transmitiron, pola súa vez, as ditas 4/110avas partes indivisas no condominio dos tres predios descritos no feito primeiro da demanda aos esposos José Manuel Riveiro Bilbao e Rosa María Álvarez Pereira.</p>
    <p>3. Declaro que desde 1991 ata a data, é dicir, durante 26 anos, os esposos María Victoria Muela Pérez e o seu falecido esposo Manuel García Baliña, primeiro, e os esposos José Manuel Riveiro Bilbao e Rosa María Álvarez Pereira, despois, e por último a demandante, viñeron posuíndo as ditas 4/110avas partes indivisas no condominio de cada un dos tres predios descritos no feito primeiro da demanda a título de donos, con xustos títulos, de boa fe, pública, pacífica e ininterrompidamente entre presentes.</p>
    <p>4. Declaro por notoriedade acreditada neste proceso e por usucapión ou prescrición adquisitiva que Zaray Moreda, S.L. é a titular do dominio de dicha 4/110avas partes indivisas no condominio de cada un dos tres predios descritos no feito primeiro da demanda, debendo cancelarse as inscricións do dominio a favor de Jorge Tocino Maquieira e Casimira Garrido Montes das ditas 4/110avas partes indivisas en cada un dos tres predios, inscribíndose estes previamente a favor de José Manuel Riveiro Bilbao e Rosa Maria Álvarez Pereira e a continuación a favor de Zaray Moreda, S.L. </p>
    <p>5. Condeno todos os demandados a avirse ás anteriores declaracións.</p>
    <p>6. Ordeno expedir mandamento ao rexistrador da propiedade de Redondela co fin de que este proceda a inscribir a Zaray Moreda, S.L. como titular das 4/110avas partes indivisas nos asentos dos predios rexistrais nº 10.446 e nº 8.248 do tomo 467, libro 108 e do predio rexistral nº 15.625 do tomo 394, libro 89, coa cancelación previa das inscricións daqueles que figuran a favor dos codemandados Jorge Tocino Maquieira e Casimira Garrido Montes.</p>
    <p>Impóñense as custas causadas aos demandados.</p>
    <p>Contra esta sentenza cabe interpoñer recurso de apelación no prazo de 20 días, ante este xulgado e do que coñecerá a Audiencia Provincial de Pontevedra, logo da acreditación de depositar a cantidade de 50 euros na conta de depósitos e consignacións deste mesmo xulgado. A falta de correcta consignación supoñerá a inadmisión a trámite do recurso. A súa desestimación ou inadmisión supoñerá a perda do depósito.</p>
    <p>Así, por esta miña sentenza, pronúncioo, mándoo e asínoo».</p>
    <p>E para que sirva de notificación en legal forma a Jorge Tocino Maquieira e Casimira Garrido Montes, en ignorado paradoiro, expido a presente para a súa inserción no Diario Oficial de Galicia (DOG).</p>

