---
date: '2019-02-27'
id: G1096-130219-0004
page: 11469
number: 41
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 11 de febreiro de 2019 pola que se notifica a orde de suspensión das
  obras do expediente sancionador e de restitución e reposición da legalidade
  urbanística LUL/9/2017-S1.
range: Cédula
url: >-
  https://www.xunta.gal/dog/Publicados/2019/20190227/AnuncioG1096-130219-0004_gl.html
---
<p>O director da Axencia de Protección da Legalidade Urbanística ditou, o 4 de decembro de 2018, resolución ordenando a inmediata suspensión das obras de execución dunha edificación con tipoloxía de vivenda unifamiliar, de planta baixa e dúas plantas altas, situadas na rúa Vicedo, no termo municipal de Foz (Lugo).</p>
    <p>Ao non poderse realizar a notificación persoal da orde de suspensión de obras a Nadia Sohaei Moreda Pérez, mediante a presente cédula e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á interesada a devandita resolución mediante un anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber á interesada que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo sen efectuarse a comparecencia, a notificación entenderase producida.</p>
    <p>Contra a devandita resolución, que pon fin á vía administrativa, a interesada pode interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación á citada interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 11 de febreiro 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

