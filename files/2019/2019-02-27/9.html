---
date: '2019-02-27'
id: G0427-210219-0001
page: 11356
number: 41
agency: Consellería do Mar
section: III. Outras disposicións.
title: >-
  CORRECCIÓN DE ERROS. Orde do 21 de decembro de 2018 pola que se establecen as
  bases reguladoras para a concesión de axudas para proxectos ao abeiro das
  estratexias de desenvolvemento local participativo (EDLP), aprobadas para os
  grupos de acción local do sector pesqueiro para o desenvolvemento sustentable
  das zonas de pesca no marco do Fondo Europeo Marítimo e de Pesca 2014-2020, e
  se convocan as correspondentes ao ano 2019.
range: Corrección de orde
url: >-
  https://www.xunta.gal/dog/Publicados/2019/20190227/AnuncioG0427-210219-0001_gl.html
---
<p>Advertidos erros na citada orde, publicada no <em>Diario Oficial de Galicia</em> núm. 22, do xoves 31 de xaneiro de 2019, procédese a efectuar as seguintes correccións:</p>
    <p>Na páxina 6452, artigo 14.1.b), onde di: «b) A porcentaxe máxima de axuda para os proxectos de investimento non produtivo poderá ascender ao 100 % dos custos dos gastos subvencionables do proxecto cando a operación responda aos seguintes criterios: interese colectivo, beneficiario colectivo e acceso público aos seus resultados.», debe dicir: «b) A porcentaxe máxima de axuda para os proxectos de investimento non produtivo poderá ascender ao 100 % dos custos dos gastos subvencionables do proxecto cando a operación responda aos seguintes criterios: interese colectivo, beneficiario colectivo e acceso público aos seus resultados. O importe máximo de axuda para este tipo de proxectos será de 200.000 € por beneficiario e convocatoria.».</p>
    <p>Na páxina 6460, artigo 20.1.c), onde di: «No caso de entidades públicas de carácter local, deberá achegarse un certificado do secretario do concello ou do órgano competente na entidade local de que se trate conforme que o IVE soportado non é recuperable e a entidade ten a condición de suxeito pasivo, de acordo...», debe dicir: «No caso de entidades públicas de carácter local, deberá achegarse un certificado do secretario do concello ou do órgano competente na entidade local de que se trate conforme que o IVE soportado non é recuperable e a entidade non ten a condición de suxeito pasivo, de acordo ...».</p>

