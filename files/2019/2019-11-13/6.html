---
date: '2019-11-13'
id: G0534-071119-0001
page: 48641
number: 216
agency: 'Consellería de Educación, Universidade e Formación Profesional'
section: IV. Oposicións e concursos.
title: >-
  ORDE do 30 de outubro de 2019 pola que se modifica a Orde do 31 de xullo de
  2018 pola que se fai pública a relación de persoal aspirante que superou o
  concurso-oposición nos procedementos selectivos de ingreso e acceso ao corpo
  de profesores de ensino secundario, de acceso ao corpo de profesores de
  escolas oficiais de idiomas e de ingreso ao corpo de profesores técnicos de
  formación profesional, ao corpo de mestres e procedemento de adquisición de
  novas especialidades polo persoal funcionario de carreira dos corpos de
  profesores de ensino secundario, profesores técnicos de formación profesional
  e mestres da Comunidade Autónoma de Galicia, convocados pola Orde do 14 de
  marzo de 2018 (Diario Oficial de Galicia do 21 de marzo).
range: Orde
url: >-
  https://www.xunta.gal/dog/Publicados/2019/20191113/AnuncioG0534-071119-0001_gl.html
---
<p>Pola Orde do 31 de xullo de 2018 (<em>Diario Oficial de Galicia</em> do 23 de agosto) fíxose pública a relación de persoal aspirante que superou o concurso-oposición nos procedementos selectivos de ingreso e acceso ao corpo de profesores de ensino secundario, de acceso ao corpo de profesores de escolas oficiais de idiomas e de ingreso ao corpo de profesores técnicos de formación profesional, ao corpo de mestres e procedemento de adquisición de novas especialidades polo persoal funcionario de carreira dos corpos de profesores de ensino secundario, profesores técnicos de formación profesional e mestres da Comunidade Autónoma de Galicia, convocados pola Orde do 14 de marzo de 2018 (<em>Diario Oficial de Galicia</em> do 21 de marzo).</p>
    <p>Contra a puntuación outorgada na fase de concurso polo tribunal número 1 para a especialidade de inglés, David González Fernández, con DNI ***1769**, interpuxo recurso de alzada, que foi desestimado por Resolución do 13 de setembro de 2018, e recurso contencioso-administrativo que se tramita como procedemento ordinario 337/2018 na sala do contencioso administrativo, sección 1ª, do Tribunal Superior de Xustiza de Galicia. Este órgano dita sentenza o 18 de xullo de 2019, cuxa parte dispositiva recolle o que segue:</p>
    <p>«2º. Recoñecemos o dereito do recorrente a que se lle outorgue a puntuación recollida na lista provisional da fase de méritos, polo que respecta ás epígrafes 1.2 e 1.4 das previstas no baremo da convocatoria, cos efectos que iso supoña.</p>
    <p>3º. Recoñecemos o dereito do demandante, se se deriva da modificación da súa puntuación, a ser incluído na relación de aprobados, e, se é o caso, a ser nomeado funcionario do corpo de profesores de ensino secundario para todos os efectos desde o momento en que debería ter tomado posesión, salvo os económicos que resultasen legalmente incompatibles coa percepción doutros ingresos ou haberes do recorrente”.</p>
    <p>En execución da Sentenza do 18 de xuño de 2019 ditada pola Sala do Contencioso-Administrativo, Seccción Primeira do Tribunal Superior de Xustiza de Galicia no recurso de procedemento ordinario número 337/2018, a Consellería de Educación, Universidade e Formación Profesional por Resolución do 22 de outubro de 2019, declara que a David González Fernández, DNI ***1769** obtivo 5,6500 puntos na fase de concurso e unha puntuación final no proceso selectivo de 6,6436 puntos e que é superior a da última persoa que superou o proceso selectivo ante o tribunal número 1 da disciplina de inglés do corpo de profesores de ensino secundario.</p>
    <p>En consecuencia coas actuacións citadas nos parágrafos anteriores, esta Consellería de Educación, Universidade e Formación Profesional</p>
    <h2>RESOLVE:</h2>
    <p>Primeiro. Modificar a Orde do 31 de xullo de 2018 (<em>Diario Oficial de Galicia</em> do 23 de agosto) pola que se fai pública a relación de persoal aspirante que superou o concurso-oposición nos procedementos selectivos de ingreso e acceso ao corpo de profesores de ensino secundario, de acceso ao corpo de profesores de escolas oficiais de idiomas e de ingreso ao corpo de profesores técnicos de formación profesional, ao corpo de mestres e procedemento de adquisición de novas especialidades polo persoal funcionario de carreira dos corpos de profesores de ensino secundario, profesores técnicos de formación profesional e mestres da Comunidade Autónoma de Galicia, incluíndo no número de orde 25, quenda libre, a David González Fernández, DNI ***1769**, coa puntuación total no concurso-oposición de 6,4636 (puntuación concurso: 5,6500 e puntuación proba: 7,0060). As persoas opositoras cunha puntuación inferior no concurso-oposición pasan a ocupar os números de orde posteriores empezando por Ana Isabel Gallardo García, DNI ***7892** que pasa a ocupar o número de orde 26, e así sucesivamente ata a derradeira Beatriz Couto Fontenla, DNI ***1916**, número de orde 51.</p>
    <p>Segundo. A Dirección Xeral de Centros e Recursos Humanos adoptará todas as medidas que sexan precisas para o desenvolvemento desta orde.</p>
    <p>Terceiro. Contra a presente orde, que esgota a vía administrativa, as persoas interesadas poderán interpoñer un recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do día seguinte ao da súa publicación, de conformidade coa Lei 29/1988, do 13 de xullo, da xurisdición contencioso-administrativa.</p>
    <p>Santiago de Compostela, 30 de outubro de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

