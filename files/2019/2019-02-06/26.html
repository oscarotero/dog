---
date: '2019-02-06'
id: G0244-310119-0002
page: 7801
number: 26
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 31 de xaneiro de 2019, da Secretaría Xeral Técnica da
  Consellería de Presidencia, Administracións Públicas e Xustiza, pola que se
  emprazan os interesados no recurso contencioso-administrativo 7306/2018,
  interposto contra o Decreto 87/2018, do 6 de setembro, ante a Sala do
  Contencioso-Administrativo do Tribunal Superior de Xustiza de Galicia (Sección
  Terceira).
range: Resolución
url: >-
  https://www.xunta.gal/dog/Publicados/2019/20190206/AnuncioG0244-310119-0002_gl.html
---
<p>A Secretaría Xeral Técnica recibiu un oficio da Sala do Contencioso-Administrativo do Tribunal Superior de Xustiza de Galicia (Sección Terceira) polo que solicita o expediente administrativo relativo ao recurso contencioso-administrativo 7306/2018, interposto pola Comunidade de Regantes Peirao Muíño de Liñares, Óscar Carrera Vilaboa, Rafael Carballido Rodríguez, Javier Reboreda Martínez, Adelina Leiros Domínguez, Consuelo Cabaleiro Caride, Perfecto Carballido Rodríguez e María del Carmen Vilaboa Romero contra o Decreto 87/2018, do 6 de setembro, polo que se declara a urxente ocupación, para os efectos de expropiación forzosa, dos bens e dereitos necesarios para a realización das obras do proxecto denominado Nova senda fluvial do río Louro, desde O Camiño de Lagoal, parroquia de Louredo, no termo municipal de Mos.</p>
    <p>En consecuencia, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, esta secretaria xeral técnica remitiu con esta data o correspondente expediente administrativo, o que se notifica para xeral coñecemento de todas as persoas interesadas para que poidan comparecer como parte nos autos ante a referida sala no prazo de nove días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 31 de xaneiro de 2019</p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Administracións Públicas e Xustiza</p></footer>

