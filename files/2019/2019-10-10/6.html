---
date: '2019-10-10'
id: G0534-021019-0005
page: 44747
number: 193
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 25 de setembro de 2019 pola que se autoriza o cambio de domicilio por
  traslado de instalacións do centro autorizado de ensinanzas deportivas Safe
  Formación, de Ourense.
range: Orde
url: >-
  https://www.xunta.gal/dog/Publicados/2019/20191010/AnuncioG0534-021019-0005_gl.html
---
<p>A titularidade do centro autorizado de ensinanzas deportivas (CAD) Safe Formación, de Ourense, solicita o cambio de domicilio por traslado de instalacións da avenida da Habana, número 54, 2, Ourense, á avenida de Buenos Aires, 40, baixo, da mesma cidade. </p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes da mesma consellería do 12 de abril de 2004 e do 23 de abril de 2004, nas que se determinan o procedemento de autorización e os requisitos mínimos dos espazos administrativos e docentes xenéricos cos que deben contar estes centros. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Cambio de domicilio por traslado de instalacións</p>
    <p>Autorizar o cambio de domicilio por traslado de instalacións, da avenida da Habana, 54, 2, á avenida de Buenos Aires, 40, baixo, de Ourense, quedando o centro configurado como se sinala a seguir:</p>
    <p>Denominación xenérica: centro autorizado de ensinanzas deportivas (CAD).</p>
    <p>Denominación específica: Safe Formación.</p>
    <p>Código do centro: 32020835.</p>
    <p>Domicilio: avenida de Buenos Aires, 40 baixo.</p>
    <p>Localidade: Ourense.</p>
    <p>Concello: Ourense.</p>
    <p>Código postal: 32004.</p>
    <p>Provincia: Ourense.</p>
    <p>Titular: Safe Educación y Formación, S.L.U.</p>
    <p>Ensinanzas autorizadas:</p>
    <p>Especialidade: deportes de inverno.</p>
    <p>a) Grao medio.</p>
    <p>• Técnico deportivo en esquí alpino.</p>
    <p>• Técnico deportivo en esquí de fondo.</p>
    <p>• Técnico deportivo en snowboard.</p>
    <p>b) Grao superior.</p>
    <p>• Técnico deportivo superior en esquí alpino.</p>
    <p>• Técnico deportivo superior en esquí de fondo.</p>
    <p>• Técnico deportivo superior en snowboard.</p>
    <p>c) Ensinanzas a distancia.</p>
    <p>Bloque común e complementario e o bloque común das actividades promovidas polas federacións deportivas.</p>
    <p>Artigo 2. Inscrición no rexistro</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 3. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 25 de setembro de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

