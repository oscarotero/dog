---
date: '2019-10-10'
id: G0534-021019-0004
page: 44775
number: 193
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 30 de setembro de 2019, da Dirección Xeral de Educación,
  Formación Profesional e Innovación Educativa, pola que se modifica a
  Resolución do 3 de maio de 2019 pola que se fai pública a relación de persoas
  beneficiarias de reintegros individuais de gastos por asistencia a actividades
  de formación do profesorado non universitario durante o ano 2018.
range: Resolución
url: >-
  https://www.xunta.gal/dog/Publicados/2019/20191010/AnuncioG0534-021019-0004_gl.html
---
<p>Por Orde do 13 de xullo de 2018 (DOG do 30 de xullo), regúlase o procedemento para o reintegro individual de gastos por asistencia a actividades de formación do profesorado non universitario durante o ano 2018.</p>
    <p>O artigo noveno desta orde establece que, unha vez concedida a totalidade dos reintegros, publicarase no <em>Diario Oficial de Galicia</em> a relación das persoas beneficiarias deles. </p>
    <p>Con data do 14 de maio de 2019 procedeuse á publicación no <em>Diario Oficial de Galicia</em> da Resolución do 3 de maio de 2019, da Dirección Xeral de Educación, Formación Profesional e Innovación Educativa, pola que se fai pública a relación de persoas beneficiarias de reintegros individuais de gastos por asistencia a actividades de formación do profesorado non universitario durante o ano 2018.</p>
    <p>Con posterioridade a esta publicación, procedeuse á concesión do reintegro individual a Cristina Garagorri Gutiérrez debido á resolución estimatoria do recurso de alzada presentado pola interesada.</p>
    <p>En virtude do exposto anteriormente,</p>
    <h2>RESOLVO:</h2>
    <p>Único. Modificar a relación de persoas beneficiarias que figuran no anexo da Resolución do 3 de maio de 2019, da Dirección Xeral de Educación, Formación Profesional e Innovación Educativa, pola que se fai pública a relación de persoas beneficiarias de reintegros individuais de gastos por asistencia a actividades de formación do profesorado non universitario durante o ano 2018, e incluír nela á seguinte beneficiaria:</p>
    <table>
     <tbody>
      <tr>
       <td>Apelidos e nome</td>
       <td>DNI</td>
      </tr>
      <tr>
       <td>Garagorri Gutiérrez, Cristina</td>
       <td>***9295**</td>
      </tr>
     </tbody>
    </table>
    <p>Santiago de Compostela, 30 de setembro de 2019</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>

