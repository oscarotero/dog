---
date: '2019-07-22'
id: G0181-090719-0001
page: 34032
number: 138
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 9 de xullo de 2019 polo que se fai pública a resolución pola que se
  aproba o expediente de información pública e definitivamente o documento
  básico actuacións no Camiño Inglés en Santiago de Compostela, treito
  Cemiterio-Cruce de Meixonfrío, de clave AC/18/023.06.
range: Anuncio
url: >-
  https://www.xunta.gal/dog/Publicados/2019/20190722/AnuncioG0181-090719-0001_gl.html
---
<p>Con data 8 de xullo de 2019, a dirección da Axencia Galega de Infraestruturas, por delegación da conselleira de Infraestruturas e Vivenda (Orde do 4 de febreiro de 2013, <em>Diario Oficial de Galicia</em> do 20 de febreiro), visto o informe da análise das alegacións, resolveu o seguinte:</p>
    <p>«Antecedentes de feito:</p>
    <p>Primeiro. Con data do 2 de outubro de 2018 publicouse no <em>Diario Oficial de Galicia</em> (num. 188) o Anuncio do 26 de setembro de 2018 polo que se somete ao trámite de información pública o documento básico actuacións no Camiño Inglés en Santiago de Compostela, treito Cemiterio-Cruce de Meixonfrío, de clave AC/18/023.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Durante todo o trámite de información pública presentáronse alegacións e certificados, procedéndose á súa valoración.</p>
    <p>Fundamentos de dereito:</p>
    <p>Primeiro. O artigo 80 da Lei 5/2016, do 4 de maio, do patrimonio cultural de Galicia (DOG do 16.5.2018) determina que a aprobación da delimitación dos Camiños de Santiago levará implícita a declaración de interese social e a de necesidade de ocupación dos bens e adquisición de dereitos para os fins de expropiación forzosa, de ocupación temporal ou de imposición ou modificación de servidumes tanto dos tramos necesarios para a funcionalidade da traza coma dos bens localizados no seu ámbito delimitado necesarios para a conservación, protección ou servizo do Camiño.</p>
    <p>Segundo. De acordo co establecido nos artigos 18 e seguintes da Lei do 16 de decembro de 1954 de Expropiación Forzosa, e os concordantes do seu Regulamento, someteuse ao trámite de información pública a relación de bens e dereitos necesarios para a execución do documento básico, durante un período de vinte días hábiles, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>De acordo con todo o exposto, e tras as alegacións e certificados presentados polos organismos oficiais competentes</p>
    <p>RESOLVO</p>
    <p>Primeiro. Aprobar definitivamente o expediente de información pública así como o documento básico actuacións no Camiño Inglés en Santiago de Compostela, treito Cemiterio-Cruce de Meixonfrío, de clave AC/18/023.06, que contén a relación individual de bens, dereitos e propietarios afectados. Nas fases posteriores do procedemento, de acordo coas alegacións e informes presentados deberá de terse en conta:</p>
    <p>– A corrección da ficha da parcela 13 substituíndo o concepto “expropiación” por “afección”.</p>
    <p>– A programación das obras deberán de coordinarse co Concello de Santiago para garantir un aparcadoiro diante do tanatorio habilitado durante as obras.</p>
    <p>Segundo. Contra esta resolución, que pon fin á vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contado desde o día seguinte ao da publicación desta resolución no <em>Diario Oficial de Galicia</em>, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa».</p>
    <p>O que se fai público para xeral coñecemento.</p>
    <p>Santiago de Compostela, 9 de xullo de 2019</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

