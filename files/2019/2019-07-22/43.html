---
date: '2019-07-22'
id: G1096-090719-0001
page: 34031
number: 138
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 8 de xullo de 2019 polo que se notifica a incoación e prego de
  cargos do expediente de restitución e reposición da legalidade LUL/5/2019-RP1.
range: Anuncio
url: >-
  https://www.xunta.gal/dog/Publicados/2019/20190722/AnuncioG1096-090719-0001_gl.html
---
<p>O director da Axencia de Protección da Legalidade Urbanística acordou o 27 de maio de 2019 incoar expediente de restitución e reposición da legalidade, entre outros, a Fernando Casariego Pino, por actuacións abusivas dentro da servidume de protección do dominio público marítimo-terrestre, no lugar de Auga Doce, termo municipal de Viveiro (Lugo).</p>
    <p>Ao non poder realizar a notificación persoal da incoación a Fernando Casariego Pino, mediante o presente anuncio e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a devandita incoación mediante un anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, fáiselle saber ao interesado que o texto íntegro da incoación que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, 1º andar, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no Boletín Oficial del Estado. Transcorrido o devandito prazo, a notificación entenderase producida.</p>
    <p>O interesado disporá dun prazo de quince (15) días hábiles, para alegar e presentar os documentos e informacións que considere pertinentes e, se é o caso, propor proba concretando os medios de que pretenda valerse.</p>
    <p>Para que conste e lle sirva de notificación ao interesado, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 8 de xullo de 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

