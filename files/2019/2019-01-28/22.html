---
date: '2019-01-28'
id: G0192-160119-0001
page: 5339
number: 19
agency: Instituto de Estudos do Territorio
section: III. Outras disposicións.
title: >-
  RESOLUCIÓN do 14 de xaneiro de 2019 pola que se dá publicidade aos convenios
  subscritos por este organismo autónomo no terceiro cuadrimestre do ano 2018.
range: Resolución
url: >-
  https://www.xunta.gal/dog/Publicados/2019/20190128/AnuncioG0192-160119-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (<em>Diario Oficial de Galicia</em> núm. 30, do 15 de febreiro), impón a cada consellería ou entidade da Xunta de Galicia a obriga de remitir, para a súa publicación no <em>Diario Oficial de Galicia,</em> unha relación dos convenios subscritos referida ao cuadrimestre anterior.</p>
    <p>En consecuencia, e para dar cumprimento a esta obriga,</p>
    <h2>DISPOÑO:</h2>
    <p>Artigo único. Darlle publicidade á relación dos convenios subscritos polo Instituto de Estudos do Territorio no terceiro cuadrimestre do ano 2018, que se incorpora como anexo a esta resolución.</p>
    <p>Santiago de Compostela, 14 de xaneiro de 2019</p>
    <footer><p>Guillermo Evia Pérez<br>Director do Instituto de Estudos do Territorio</p></footer>
    <h2>ANEXO</h2>
    <table>
     <tbody>
      <tr>
       <td>Convenio</td>
       <td>Obxecto do convenio</td>
       <td>Achega económica do IET</td>
       <td>Data de 
        sinatura</td>
      </tr>
      <tr>
       <td>Convenio de colaboración entre o Instituto de Estudos do Territorio e a Fundación Juana de Vega para a elaboración dunha guía de intervención en espazos públicos</td>
       <td>Realizar unha guía de intervención nos espazos públicos, en que queden reflectidos uns criterios básicos de aplicación no deseño, na elección de materiais e nas formas de execución, diferenciando, ademais, entre os diferentes escenarios de paisaxes urbanas, rurais ou naturais</td>
       <td>45.000 euros</td>
       <td>16.11.2018</td>
      </tr>
      <tr>
       <td>Convenio de colaboración entre o Instituto de Estudos do Territorio, a Consellería de Economía, Emprego e Industria a través da Dirección Xeral de Enerxía e Minas, a Cámara Oficial Mineira de Galicia e a Universidade de Vigo, a través da Escola de Enxeñería de Minas e Enerxía, para a elaboración dunha guía de boas prácticas para a integración paisaxística das actividades extractivas</td>
       <td>Elaborar unha guía de boas prácticas para a integración paisaxística das actividades extractivas coma unha ferramenta que axude á integración na paisaxe con criterios de calidade deste tipo de actividades, que sirva así para avaliar e mellorar a calidade da paisaxe galega. As intervencións previstas están incluídas dentro da nova planificación da Estratexia da paisaxe galega 2017-2020</td>
       <td>45.000 euros</td>
       <td>16.11.2018</td>
      </tr>
      <tr>
       <td>Protocolo xeral de actuación entre o Instituto de Estudos do Territorio e a Fundación Galicia Sustentable para a posta en marcha dun modelo de xestión integral da senda dos faros e a súa promoción e divulgación</td>
       <td>Definir o marco xeral de colaboración entre ambas as institucións para procurar a promoción, divulgación e posta en valor da Senda dos Faros como itinerario de interese paisaxístico, en coherencia coa natureza e coas funcións que lle outorgan as directrices de ordenación do territorio e o Plan de ordenación do litoral (POL)</td>
       <td>Sen achega económica</td>
       <td>26.11.2018</td>
      </tr>
      <tr>
       <td>Acordo de colaboración entre o Instituto de Estudos do Territorio (IET) e a Axencia Tributaria de Galicia (Atriga) para a elaboración de determinacións na base de datos xeográfica empregada pola Axencia Tributaria de Galicia na comprobación de valores de inmobles de natureza rústica</td>
       <td>Establecer as condicións de colaboración entre a Atriga e o IET para a análise da información que permita elaborar os ficheiros informáticos que conteñan a información precisa para xestionar a comprobación de valores dos tributos cedidos/xestionados pola Atriga relativos aos bens inmobles de natureza rústica, así como a xeración dun visor xeográfico web específico para visualizar as determinacións contidas nos devanditos ficheiros</td>
       <td>Sen achega económica</td>
       <td>26.11.2018</td>
      </tr>
     </tbody>
    </table>

