---
date: '2019-01-28'
id: O92-211218-0004
page: 5328
number: 19
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 20 de decembro de 2018 pola que se lle dá
  publicidade ao acordo do Consello de Dirección que aproba as bases reguladoras
  para a concesión de axudas, en réxime de concorrencia non competitiva, a
  establecementos hoteleiros para a adquisición de materiais para a reforma dos
  establecementos (Reforma-Tur 19), así como a selección de entidades
  colaboradoras que participarán na súa xestión, e se procede á súa
  convocatoria.
range: Resolución
url: >-
  https://www.xunta.gal/dog/Publicados/2019/20190128/AnuncioO92-211218-0004_gl.html
---
<p>BDNS (Identif.): 434604. </p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS)<br>(http://www.pap.minhap.gob.es/bdnstrans/index).</p>
    <p>Primeiro. <em>Beneficiarios</em></p>
    <p>Poderán ser beneficiarios destas axudas os titulares de: </p>
    <p>a) Establecementos hoteleiros cun máximo de 40 prazas, definidos no capítulo II, artigo 4 (concepto de hoteis), artigo 6 (concepto de hoteis balneario) e artigo 7 (hotel talaso) do Decreto 57/2016, do 12 de maio, situados na Comunidade Autónoma de Galicia.</p>
    <p>b) Os establecementos de Turismo Rural segundo o Decreto 191/2004, do 29 de xullo, situados no Camiño de Santiago.</p>
    <p>c) Os albergues privados situados no Camiño de Santiago.</p>
    <p>Que estean autorizados ou clasificados conforme estableza a normativa turística no Rexistro de Empresas e Actividades Turísticas da Xunta de Galicia (REAT), cunha antigüidade no exercicio da actividade no establecemento para o que se solicita a subvención non inferior a cinco anos na data de publicación da convocatoria de axuda e que adquiran os bens subvencionables descritos no artigo 3.1.d) das bases reguladoras nunha entidade colaboradora adherida ao Programa Reforma-Tur 19 e os instalen no seu establecemento no prazo indicado no devandito artigo 3.</p>
    <p>Segundo. <em>Obxecto </em></p>
    <p>As axudas concédense en réxime de concorrencia non competitiva e teñen por obxecto incentivar a adquisición de materiais para a reforma de establecementos hoteleiros en Galicia, co fin de incrementar e incentivar a compra e tratar de repercutir con ela nos sectores industriais, comerciais e turísticos galegos. </p>
    <p>O Igape publicará na súa páxina web www.igape.es/reformatur a relación actualizada en todo momento dos establecementos de venda adheridos ao programa. </p>
    <p>Terceiro. <em>Bases reguladoras</em></p>
    <p>Resolución do 20 de decembro de 2018 pola que se lle dá publicidade ao acordo do Consello de Dirección que aproba as bases reguladoras para a concesión de axudas, en réxime de concorrencia non competitiva, a establecementos hoteleiros para a adquisición de materiais para a reforma dos establecementos (Reforma-Tur 19), así como a selección de entidades colaboradoras que participarán na súa xestión, e se procede á súa convocatoria.</p>
    <p>Cuarto. <em>Importe</em></p>
    <p>Os créditos dispoñibles para concesións nesta convocatoria aboaranse con cargo á aplicación orzamentaria 09.A1-741A-7706 e por un importe de 3.000.000,00 de euros con cargo ao exercicio 2019.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes de axuda comezará ao mes desde o día seguinte á publicación da resolución de convocatoria no <em>Diario Oficial de Galicia </em>e finalizará o 30.4.2019, agás que se produza o suposto de esgotamento de crédito. </p>
    <p>Santiago de Compostela, 20 de decembro de 2018</p>
    <footer><p>Pablo Casal Espido<br>Secretario xeral do Instituto Galego de Promoción Económica</p></footer>

