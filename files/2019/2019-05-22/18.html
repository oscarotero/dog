---
date: '2019-05-22'
id: G2214-290419-0001
page: 24751
number: 96
agency: Xulgado de Primeira Instancia e Instrución número 1 de Cambados
section: V. Administración de xustiza.
title: EDICTO (82/2017).
range: Edicto
url: >-
  https://www.xunta.gal/dog/Publicados/2019/20190522/AnuncioG2214-290419-0001_gl.html
---
<p>Eu, José Ignacio Rodríguez Iriarte, letrado da Administración de xustiza do Xulgado de primeira Instancia e Instrución número 1 de Cambados, polo presente anuncio:</p>
    <p>No presente procedemento seguido por instancia de Caixabank, S.A. fronte a Benito Eugenio Álvarez Iglesias ditouse sentenza, cuxo teor literal é o seguinte:</p>
    <p>Sentenza 101/18</p>
    <p>Xuíza que a dita: Rey Salgueiro</p>
    <p>Lugar: Cambados</p>
    <p>Data: dezaoito de decembro de dous mil dezaoito</p>
    <p>Demandante: Caixabank, S.A.</p>
    <p>Avogado: Xosé Manuel Fernández Varela</p>
    <p>Procuradora: Sofía Doldán Cáceres</p>
    <p>Demandados: Benito Eugenio Álvarez Iglesias, María Justina Fariña Pérez</p>
    <p>Avogado: Raúl Constante Salgado Vidal</p>
    <p>Procurador: Miguel Ángel Palacios Palacios</p>
    <p>Procedemento: procedemento ordinario 82/2017</p>
    <p>Cambados, 18 de decembro de 2018.</p>
    <p>Vistos por min, Sonia Rey Salgueiro, xuíza do Xulgado de Primeira Instancia número 1 de Cambados e o seu partido, os presentes autos de xuízo ordinario 82/2017, entre partes, dunha, como demandante, Caixabank, S.A., representada pola procuradora Sra. Doldán Cáceres e asistida tecnicamente polo letrado Sr. Fernández Varela, e doutra, como demandado, Benito Eugenio Álvarez Iglesias, en situación legal de rebeldía procesual, e María Justina Fariña Pérez, representada polo procurador Sr. Palacios Palacios e asistida do letrado Sr. Salgado Vidal, sobre declaración de vencemento anticipado de contrato de crédito hipotecario, acción de reclamación das cantidades debidas en virtude do referido contrato e acción de exercicio do dereito de hipoteca, dítase esta sentenza con base nos seguintes:</p>
    <p>Resolución:</p>
    <p>Estimando parcialmente a demanda interposta por Caixabank, S.A., representada pola procuradora Sra. Doldán Cáceres, fronte a Benito Eugenio Álvarez Iglesias, en situación legal de rebeldía procesual, e María Justina Fariña Pérez, representada polo procurador Sr. Palacios Palacios, declaro:</p>
    <p>Primeiro. Declaro a resolución do contrato de préstamo hipotecario convido polas partes mediante escritura autorizada polo notario José Ángel Dopico Álvarez, o 6 de xuño de 2000, número 1515 do seu protocolo.</p>
    <p>Segundo. Condeno a Benito Eugenio Álvarez Iglesias e María Justina Fariña Pérez a que aboen solidariamente a Caixabank, S.A. a cantidade de cento oito mil novecentos dezaseis euros con vinte e nove céntimos (108.916,29 euros), cos xuros legais pactados ao tipo de xuro ordinario pactado.</p>
    <p>Terceiro. Así mesmo, condeno os demandados a aboar solidariamente á parte demandante o xuro legal do diñeiro desde a data da demanda, que se incrementará en dous puntos desde a data desta resolución ata o seu completo pagamento.</p>
    <p>Cuarto. Declaro a nulidade das seguintes cláusulas:</p>
    <p>1. Pacto cuarto, alíneas a) e c): comisión de apertura e comisión de reclamación de impagados.</p>
    <p>2. Pacto quinto: gastos a cargo da parte acreditada.</p>
    <p>3. Pacto sexto: xuros de demora.</p>
    <p>4. Pacto sexto bis: causas de resolución anticipada: alínea a).</p>
    <p>5. Pacto undécimo: cesión de crédito.</p>
    <p>A parte demandada debe aboar á parte demandante o importe de 1.202,02 euros en aplicación do pacto cuarto, cantidade que poderá ser compensada coa suma reclamada pola demandante.</p>
    <p>Desestímase a reconvención exposta por María Justina Fariña Pérez, representada polo procurador Sr. Palacios Palacios, fronte a Caixabank, S.A. absolvendo esta de todos os pedimentos deducidos na súa contra.</p>
    <p>Quinto. Todo iso enténdese sen facer especial pronunciamento sobre custas procesuais.</p>
    <p>Esta sentenza non é firme, contra ela pode interpoñerse recurso de apelación, ante a Audiencia Provincial, neste mesmo xulgado, no prazo de 20 días contados a partir do seguinte á súa notificación, por escrito, con sinatura de letrado, na forma prevista nos artigos 457 e seguintes da nova LAC.</p>
    <p>Líbrese e únase certificación desta resolución ás actuacións, con inclusión do orixinal no libro de sentenzas.</p>
    <p>Así por esta miña sentenza, definitivamente xulgando nesta instancia, pronúncioo, mándoo e asínoo.</p>
    <p>E atopándose o dito demandado, Benito Eugenio Álvarez Iglesias, en paradoiro descoñecido, expídese o presente co fin de que lle sirva de notificación en forma.</p>
    <p>Cambados, 25 de marzo de 2019</p>
    <footer><p>O letrado da Administración de xustiza</p></footer>

