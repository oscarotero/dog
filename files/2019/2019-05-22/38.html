---
date: '2019-05-22'
id: G0424-070519-0006
page: 24781
number: 96
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 7 de maio de 2019, da Xefatura Territorial de Ourense, pola que se
  notifica aos titulares descoñecidos ou de enderezo ignorado a urxente
  ocupación de terreos afectados pola liña eléctrica aérea de transporte de
  enerxía eléctrica (LAT), a 220 kV, de entrada e saída na subestación de Ponte
  Bibei da LAT Conso-Trives (expediente IN407A 2016/250-3).
range: Cédula
url: >-
  https://www.xunta.gal/dog/Publicados/2019/20190522/AnuncioG0424-070519-0006_gl.html
---
<p>Red Eléctrica de España, S.A.U., con domicilio en Paseo Conde de los Gaitanes, 177, 28109 Alcobendas (Madrid), formulou a solicitude de declaración de utilidade pública da instalación eléctrica de referencia, para os efectos previstos nos artigos 55 e 56 da Lei 24/2013, do 26 de decembro, do sector eléctrico e de acordo co procedemento previsto no título VII do Real decreto 1955/2000, do 1 de decembro.</p>
    <p>De outorgarse a declaración de utilidade pública solicitada, esta levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa, polo que, de non chegar antes a o mutuo acordo entre as partes, iniciarase o proceso expropiatorio co levantamento das actas previas á ocupación proseguindo co trámite de determinación do prezo xusto e pagamento da cantidade que acorde o Xurado de Expropiación.</p>
    <p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados que se relacionan no anexo, xa que, intentada polos medios legalmente establecidos, non se puido efectuar.</p>
    <p>Os afectados poderán presentar por escrito, en duplicado exemplar e no prazo de vinte días, os datos oportunos para rectificar posibles erros, e formular as alegacións que coiden oportunas en razón do disposto no artigo 161 do Real decreto 1955/2000, onde se fixan as limitacións á constitución de servidume de paso de liñas eléctricas.</p>
    <p>Ourense, 7 de maio de 2019</p>
    <footer><p>Santiago Álvarez González<br>Xefe territorial de Ourense</p></footer>

