---
date: '2019-05-22'
id: G0474-100519-0001
page: 24738
number: 96
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 9 de maio de 2019 pola que se redistribúen os créditos
  orzamentarios por epígrafes recollidas na Resolución do 17 de decembro de 2018
  pola que se establecen as bases reguladoras e se anuncia a convocatoria de
  subvencións para a realización de auditorías enerxéticas, implantación de
  sistemas de xestión e proxectos de aforro e eficiencia enerxética nas empresas
  dos sectores industria e servizos, para o ano 2019, cofinanciadas polo Fondo
  Europeo de Desenvolvemento Rexional, no marco do programa operativo
  Feder-Galicia 2014-2020.
range: Resolución
url: >-
  https://www.xunta.gal/dog/Publicados/2019/20190522/AnuncioG0474-100519-0001_gl.html
---
<p>Mediante a Resolución do 17 de decembro de 2018 que foi publicada no <em>Diario Oficial de Galicia</em> número 6, do 9 de xaneiro, establecéronse as bases reguladoras e convocáronse subvencións para a realización de auditorías enerxéticas, implantación de sistemas de xestión e proxectos de aforro e eficiencia enerxética nas empresas dos sectores industria e servizos para o ano 2019, cofinanciadas polo Fondo Europeo de Desenvolvemento Rexional, no marco do programa operativo Feder-Galicia 2014-2020.</p>
    <p>O financiamento da convocatoria correspondese con fondos comunitarios derivados do programa Galicia 2014-2020 Feder nun 80 %.</p>
    <p>No transcurso do procedemento administrativo de concesión das axudas, cando xa rematou o prazo de presentación de solicitudes (11.2.2019), nalgunha das epígrafes o número de solicitantes é inferior ao agardado, mentres que noutros o volume de axuda solicitada superou a dispoñibilidade orzamentaria, cómpre facer unha redistribución de fondos entre as distintas epígrafes.</p>
    <p>De acordo co disposto no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia (DOG núm. 20, do 29 de xaneiro), cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Por todo o anterior, coa finalidade de incrementar a eficacia administrativa e a eficiencia na asignación de recursos públicos, maximizando o impulso de proxectos de aforro e eficiencia enerxética atendendo a totalidade das solicitudes en cada unha das epígrafes da convocatoria</p>
    <p class="dog-titulo">RESOLVO:</p>
    <p>Primeiro. Modificar o crédito destinado ás subvencións para a realización de auditorías enerxéticas, implantación de sistemas de xestión e proxectos de aforro e eficiencia enerxética nas empresas dos sectores industria e servizos para o ano 2019, cofinanciadas polo Fondo Europeo de Desenvolvemento Rexional, no marco do programa operativo Feder-Galicia 2014-2020, redistribuíndose do seguinte xeito:</p>
    <p>Axudas á auditorias enerxéticas, implantación de sistemas de xestión e proxectos de aforro e eficiencia:</p>
    <table>
     <tbody>
      <tr>
       <td>Distribución por liña de axuda</td>
       <td>Dotación<br>orzamentaria inicial</td>
       <td>Modificacións</td>
       <td>Dotación<br>orzamentaria final</td>
      </tr>
      <tr>
       <td>AE-Auditorías enerxéticas</td>
       <td>100.000,00</td>
       <td>-85.000,00</td>
       <td>15.000,00</td>
      </tr>
      <tr>
       <td>SX-Implantación sistemas de xestión</td>
       <td>100.000,00</td>
       <td>-100.000,00</td>
       <td>0,00</td>
      </tr>
      <tr>
       <td>PAEI-Proxectos de aforro e eficiencia enerxética no sector industrial</td>
       <td>3.064.249,00</td>
       <td>-165.000,00</td>
       <td>2.899.249,00</td>
      </tr>
      <tr>
       <td>PAES-Proxectos de aforro e eficiencia enerxética no sector servizos</td>
       <td>500.000,00</td>
       <td>350.000,00</td>
       <td>850.000,00</td>
      </tr>
      <tr>
       <td>Total</td>
       <td>3.764.249,00</td>
       <td>0,00</td>
       <td>3.764.249,00</td>
      </tr>
     </tbody>
    </table>
    <p>Segundo. A presente modificación, unha vez publicada no <em>Diario Oficial de Galicia</em>, non implicará apertura de prazo para presentar novas solicitudes.</p>
    <p>Santiago de Compostela, 9 de maio de 2019</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

