---
date: '2019-02-20'
id: G0427-310119-0001
page: 10603
number: 36
agency: Consellería do Mar
section: VI. Anuncios. a) Administración autonómica.
title: >-
  ORDE do 29 de xaneiro de 2019 pola que se autoriza a transmisión inter vivos
  das concesións administrativas e das bateas Sirena I e Sirena II.
range: Orde
url: >-
  https://www.xunta.gal/dog/Publicados/2019/20190220/AnuncioG0427-310119-0001_gl.html
---
<p>Vistos os expedientes instruídos para os efectos de transmisión das bateas <em>Sirena I</em> e <em>Sirena II</em> e das concesións administrativas que as amparan, resulta:</p>
    <p>a) Antecedentes:</p>
    <p>Primeiro. Mediante escritos do 12 de decembro de 2018, José Luis Camiña Castro (****4151) solicitou autorización para a transmisión <em>inter vivos</em> das concesións administrativas e das bateas <em>Sirena I</em> e <em>Sirena II</em>.</p>
    <p>Segundo. O interesado achegou a documentación requirida para a tramitación.</p>
    <p>Terceiro. Os informes do Servizo de Protección dos Recursos sobre as características das bateas e da Subdirección Xeral de Acuicultura sobre a tramitación dos expedientes son favorables.</p>
    <p>b) Consideracións legais e técnicas:</p>
    <p>Primeira. Este órgano é competente para resolver os expedientes, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro) e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia (DOG núm. 180, do 21 de setembro).</p>
    <p>Segunda. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de Mariscos Lya, S.L. (****1617), das concesións administrativas e das bateas que se indican a seguir:</p>
    <p>Identificación:</p>
    <p>Tipo: batea.</p>
    <p>Nome: <em>Sirena I</em>.</p>
    <p>Situación: </p>
    <p>Cuadrícula número: 16.</p>
    <p>Polígono: B.</p>
    <p>Distrito: Portonovo (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 17.10.1957.</p>
    <p>Remate da vixencia: 15.12.2019.</p>
    <p>Actual titular: José Luis Camiña Castro (****4151).</p>
    <p>Nova titular: Mariscos Lya, S.L. (****1617).</p>
    <p>Identificación:</p>
    <p>Tipo: batea.</p>
    <p>Nome: <em>Sirena II</em>.</p>
    <p>Situación: </p>
    <p>Cuadrícula número: 14.</p>
    <p>Polígono: B.</p>
    <p>Distrito: Portonovo (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 17.10.1957.</p>
    <p>Remate da vixencia: 15.12.2019.</p>
    <p>Actual titular: José Luis Camiña Castro (****4151).</p>
    <p>Nova titular: Mariscos Lya, S.L. (****1617).</p>
    <p>Baixo as seguintes condicións:</p>
    <p>Primeira. O actual titular deberá presentar no prazo máximo dun mes, contado desde o día seguinte ao da publicación desta orde no <em>Diario Oficial de Galicia</em>, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular das concesións queda subrogada nos dereitos e obrigas do anterior, dende o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 29 de xaneiro de 2019</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

