---
date: '2019-02-20'
id: C141-060219-0001
page: 10625
number: 36
agency: Portos de Galicia
section: VI. Anuncios. a) Administración autonómica.
title: >-
  CÉDULA do 5 de febreiro de 2019 pola que se notifica proposta de resolución do
  procedemento administrativo sancionador do expediente 12-19-18-53.
range: Cédula
url: >-
  https://www.xunta.gal/dog/Publicados/2019/20190220/AnuncioC141-060219-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícaselle ao denunciado, cos datos que no anexo se indican, mediante a publicación no <em>Boletín Oficial del Estado</em>, a proposta de resolución do procedemento administrativo sancionador que se cita, por presunta infracción do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, en relación co Regulamento de servizo e policía dos portos aprobado por Orde ministerial do 12 de xuño de 1976, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que, a eficacia do acto notificado quedará supeditada á súa publicación no BOE.</p>
    <p>Para os efectos do disposto no artigo 89 da Lei 39/2015, do procedemento administrativo común das administracións públicas, notifícase ao interesado a posta de manifesto dos documentos que obran no procedemento, nas oficinas dos Servizos Centrais de Portos de Galicia sitos no Edificio de Área Central, praza de Europa, 5 A-6º, Santiago de Compostela, da 9.00 ás 14.00 horas, co fin de que poida obter copia do que considere conveniente, concedéndolle, así mesmo, un prazo de 15 días contado desde o día seguinte ao da publicación desta cédula, para que formule alegacións e presente os documentos e informacións que xulgue pertinentes ante o instrutor.</p>
    <p>De recoñecer voluntariamente a súa responsabilidade, resolverase o procedemento coa imposición da sanción que proceda.</p>
    <p>Poderá procederse ao pagamento voluntario da multa cunha redución do 20 por cento sobre o importe da sanción proposta mediante ingreso en calquera oficina das entidades de depósito colaboradoras (Banco Sabadell/Gallego, Banco Pastor, Banesto, BBVA, BSCH e Abanca), usando o modelo de impreso que se facilitará nos servizos centrais de Portos de Galicia, e presentándoo en calquera entidade bancaria; o pagamento reducido comporta a renuncia a formular alegacións, a terminación do procedemento sen necesidade de ditar resolución, e a imposibilidade de interposición de recurso en vía administrativa.</p>
    <p>Santiago de Compostela, 5 de febreiro de 2019.</p>
    <footer><p>Jesús Javier Fernández Barro<br>Instrutor-xefe da División Xurídica de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula
        Denunciante</td>
       <td>DNI/CIF
        denunciado</td>
       <td>Feito denunciado
        Data-hora-porto</td>
       <td>Precepto infrinxido</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>Sanc. 12-19-18-53
        LE-3678-AF
        Policía local</td>
       <td>09708841-E</td>
       <td>Estacionamento prohibido.
        8.9.2018
        16.30 horas
        Malpica de Bergantiños (A&amp;nbsp;Coruña)</td>
       <td>Artigo 131.t) da Lei&amp;nbsp;6/2017, de portos de Galicia (LPG)</td>
       <td>Artigo 137 da LPG</td>
       <td>90 €</td>
      </tr>
     </tbody>
    </table>

