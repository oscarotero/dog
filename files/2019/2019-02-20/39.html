---
date: '2019-02-20'
id: G0532-040219-0002
page: 10573
number: 36
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 1 de febreiro de 2019, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental de adecuación dunha parcela e explotación para actividade de
  depósito de restos agrícolas e forestais, materiais e terras inertes e
  elaboración de composta na Vacariza, Ferrol (A Coruña), promovida por
  Francisco Javier Pérez Macías (expediente 2017-SC-I-00345).
range: Anuncio
url: >-
  https://www.xunta.gal/dog/Publicados/2019/20190220/AnuncioG0532-040219-0002_gl.html
---
<p>Para os efectos previstos no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro) faise público que, polo prazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Estudo de impacto ambiental de adecuación dunha parcela e explotación para actividade de depósito de restos agrícolas e forestais, materiais e terras inertes e elaboración de composta na Vacariza, Ferrol (A Coruña).</p>
    <p>Para que calquera interesado poida consultalos e, de ser o caso, formular dentro do dito prazo as alegacións, suxestións ou observacións que xulgue convenientes, os documentos poderanse consultar en horario de atención ao público:</p>
    <p>– Na Dirección Xeral de Calidade Ambiental e Cambio Climático, Servizo de Residuos (rúa San Lázaro, s/n, 15781 Santiago de Compostela).</p>
    <p>– Na Xefatura Territorial da Consellería de Medio Ambiente, Territorio e Vivenda da Coruña (rúa Vicente Ferrer, 2, 15071 A Coruña).</p>
    <p>– No Concello de Ferrol (praza de Armas, s/n, 15401 Ferrol).</p>
    <p>As alegacións, suxestións ou observacións dirixiranse ao Servizo de Residuos.</p>
    <p>Santiago de Compostela, 1 de febreiro de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO I</h2>
    <h3>Memoria resumo</h3>
    <p>Titular: Francisco Javier Pérez Macías.</p>
    <p>CIF: 32710076M.</p>
    <p>Domicilio social: As Salgueiras, nº 17 A, 15596, Narón (A coruña).</p>
    <p>Localización da instalación: Monte do Crego, A Vacariza, s/n, 15405, Ferrol (A Coruña).</p>
    <p>Actividade: valorización de residuos non perigosos.</p>
    <p>O proceso de valorización consistirá na compostaxe mediante pilas dinámicas volteadas e componse das seguintes etapas:</p>
    <p>• Recepción e tratamento previo dos residuos: unha vez recibidos os residuos, procédese á selección manual para evitar a inclusión de materiais inadecuados e vanse depositando en pías para a súa trituración. </p>
    <p>• Preparación: acondiciónanse e mestúranse os residuos de partida para regular o seu contido en auga, o tamaño de partículas e axustar os nutrientes para lograr unha relación C/N adecuada. Os residuos dispóñense en pías de 1,5 m de altura e o largo pode oscilar entre 1,5 e 3,0 m. O proceso de trituración e preparación terá unha duración de 1 a 7 días.</p>
    <p>• Descomposición mesófila, a temperatura menor de 40 ºC, e descomposición termófila, a temperatura entre 40 e 60 ºC.</p>
    <p>• Maduración: estabilización a temperatura ambiente. A fermentación, maduración e os volteos terán unha duración de 4 a 6 meses no verán e 7 a 9 meses no inverno.</p>
    <p>• Afinación: nesta etapa mellórase a granulometría do fertilizante, regúlase a humidade, elimínase, se procede, o residuo non transformado, realízanse análises, controis de calidade e, de ser o caso, envasado e etiquetaxe. O proceso de afino terá unha duración dun mes.</p>

