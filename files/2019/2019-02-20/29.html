---
date: '2019-02-20'
id: G2347-300119-0001
page: 10559
number: 36
agency: Xulgado do Social número 4 da Coruña
section: V. Administración de xustiza.
title: EDICTO (1187/2015-MA).
range: Edicto
url: >-
  https://www.xunta.gal/dog/Publicados/2019/20190220/AnuncioG2347-300119-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 1187/2015 por instancia de Manuel López Valiño contra Segur Euskal Security, S.L. e o Fogasa, sobre procedemento ordinario, nos cales se ditou sentenza o 24 de xaneiro de 2019 que, copiada nos particulares necesarios, di así:</p>
    <p>«Resolución.</p>
    <p>Estímase a demanda formulada por Manuel López Valiño fronte á empresa Segur Euskal Security, S.L., con intervención do Fondo de Garantía Salarial e, en consecuencia, condénase a empresa Segur Euskal Security, S.L. a aboar á demandante a cantidade de oitocentos trinta e seis euros con oitenta céntimos de euro (836,80 euros), devindicando os conceptos salariais o xuro moratorio do 10 %. </p>
    <p>Notifíquese a presente resolución ás partes, facéndolles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, que debe anunciarse neste xulgado no prazo dos cinco días seguintes á notificación desta resolución, bastando a manifestación da parte ou do seu avogado, graduado social, ou representante dentro do indicado prazo. </p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, consignar a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento. </p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña. </p>
    <p>Publicación. Expídoa eu, a letrada da Administración de xustiza, para facer constar que no día de hoxe o maxistrado xuíz deste xulgado entrega sentenza para a súa notificación e publicidade na forma permitida pola Constitución e as leis. A Coruña, 24 de xaneiro de 2019.</p>
    <p>Notifíquese esta resolución ás partes e fágaselles saber que contra ela cabe recurso de suplicación, que se anunciará dentro dos cinco días seguintes á notificación da sentenza, ante este xulgado, do que coñecerá, se é o caso, a Sala do Social do Tribunal Superior de Xustiza de Galicia, tal como establecen os artigos 188 e seguintes do texto refundido da Lei de procedemento laboral aprobado polo Real decreto lexislativo 2/1995, do 7 de abril.</p>
    <p>Así por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Segur Euskal Security, S.L. expido e asino este edicto.</p>
    <p>A Coruña, 30 de xaneiro de 2019</p>
    <footer><p>A letrada da Administración de xustiza</p></footer>

