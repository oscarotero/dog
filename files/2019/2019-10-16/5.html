---
date: '2019-10-16'
id: G0244-081019-0004
page: 45478
number: 197
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 27 de setembro de 2019, da Xefatura Territorial de Ourense, pola
  que se publican as subvencións concedidas ao abeiro da Resolución do 20 de
  maio de 2019, da Secretaría Xeral da Igualdade, pola que se establecen as
  bases reguladoras das axudas  destinadas a financiar actividades de promoción
  da igualdade e de prevención da violencia de xénero, financiada en
  desenvolvemento do Pacto de Estado contra a violencia de xénero, para as
  asociacións de nais e pais do alumnado de centros educativos de Galicia e se
  procede á súa convocatoria para o ano 2019 (código de procedemento SI449B)
  (Diario Oficial de Galicia número 101, do 29 de maio).
range: Resolución
url: >-
  https://www.xunta.gal/dog/Publicados/2019/20191016/AnuncioG0244-081019-0004_gl.html
---
<p>De conformidade co disposto no artigo 15.1 da Lei 9/2007, do 13 de xuño, de subvencións de Galicia, e no artigo 17.1 da Lei 1/2016, do 18 de xaneiro, de transparencia e bo goberno, publícanse as subvencións concedidas ao abeiro da Resolución do 20 de maio de 2019, da Secretaría Xeral da Igualdade, con expresión da convocatoria, o programa e crédito orzamentario, a entidade beneficiaria, a contía e a finalidade.</p>
    <p> Mediante a Resolución do 20 de maio de 2019, da Secretaría Xeral da Igualdade, establecéronse as bases reguladoras e a convocatoria para o ano 2019 das axudas a asociacións de nais e pais de alumnos/as (ANPA) legalmente constituídas e ás federacións ou confederacións de ANPA, dos centros educativos sustentados con fondos públicos da Comunidade Autónoma de Galicia, para a realización de programas de actividades de promoción da igualdade entre mulleres e homes e de prevención e rexeitamento da violencia contra as mulleres, dirixidas ao alumnado de centros educativos non universitarios e/ou ás familias, ás ANPA e á comunidade educativa, en desenvolvemento do Pacto de Estado contra a violencia de xénero.</p>
    <p>As accións subvencionables ao abeiro desta convocatoria teñen como finalidade a realización de programas e actividades de difusión, información e formación para a promoción da igualdade e a prevención da violencia de xénero, que realizarán as ANPA, federacións e confederacións de ANPA, dirixidos ao alumnado de centros educativos non universitarios e/ou ás familias e á comunidade educativa, no marco do Pacto de Estado contra a violencia de xénero, realizadas entre o 1 de maio de 2019 e o 30 de novembro de 2019, e que respondan a algunha ou algunhas das seguintes tipoloxías recollidas nas medidas do Pacto de Estado contra a violencia de xénero do eixe 1:</p>
    <p>a) Escolas de pais e nais e/ou formación para as familias en temas de igualdade, de educación afectivo-sexual (aspectos fisiolóxicos e afectivo-emocionais) e sobre violencia de xénero.</p>
    <p>b) Elaboración de materiais informativos para nais e pais que lles axuden a detectar a violencia de xénero da que poden ser vítimas ou agresores as súas fillas ou os seus fillos adolescentes.</p>
    <p>c) Realización de accións de formación, sensibilización e difusión, contra a cousificación do corpo das mulleres e contra a hipersexualización das nenas.</p>
    <p>d) Formación para pais e nais e/ou para mozas e mozos sobre o uso adecuado e crítico da internet e as novas tecnoloxías, especialmente na protección da privacidade e sobre os ciberdelitos (<em>stalking, sexting, grooming, </em>etc.).</p>
    <p>e) Accións de formación coas familias e/ou alumnado sobre novas masculinidades para romper cos micromachismos e cos comportamentos machistas adquiridos polos estereotipos.</p>
    <p>Crédito orzamentario: para o financiamento das axudas previstas nesta convocatoria destínase crédito por importe total de trescentos oitenta mil euros (380.000 €), logo da Resolución do 6 de agosto de 2019, pola que se amplía a dotación presupuestaria, con cargo á aplicación 05.11.313D.481.2, código de proxecto 2018 00112, dos orzamentos xerais da Comunidade Autónoma de Galicia para o ano 2019. </p>
    <p>Entidades beneficiarias da subvención e importe concedido a cada unha delas: véxase o anexo.</p>
    <p>Ourense, 27 de setembro de 2019 </p>
    <footer><p>O xefe territorial de Ourense<br>P.S. (Orde do 22.3.2016)<br>Silvia Dorado Morales<br>Secretaria territorial de Ourense</p></footer>
    <h2>ANEXO</h2>
    <p>Subvencións concedidas ao abeiro da convocatoria de 2019: </p>
    <table>
     <tbody>
      <tr>
       <td>CIF</td>
       <td>Entidade beneficiaria</td>
       <td>Programa proposto</td>
       <td>Importe concedido</td>
      </tr>
      <tr>
       <td>G32298671</td>
       <td>ANPA CEIP Amaro Refojo</td>
       <td>Vexo, vexo... a igualdade</td>
       <td>3.600 €</td>
      </tr>
      <tr>
       <td>G32181208</td>
       <td>ANPA CEIP Carlos Casares</td>
       <td>Sementando igualdade no Carlos Casares</td>
       <td>2.093 €</td>
      </tr>
      <tr>
       <td>G32147522</td>
       <td>ANPA do IES nº 4 O Couto</td>
       <td>Atopámonos na diversidade</td>
       <td>4.000 €</td>
      </tr>
      <tr>
       <td>G32025413</td>
       <td>ANPA Vila do Arenteiro</td>
       <td>Vila Igualdade</td>
       <td>2.000 €</td>
      </tr>
      <tr>
       <td>G32475592</td>
       <td>ANPA Paniagua</td>
       <td>Construíndo igualdade</td>
       <td>2.134 €</td>
      </tr>
      <tr>
       <td>G32141442</td>
       <td>ANPA CPI José García</td>
       <td>Educar no feminismo construíndo igualdade</td>
       <td>4.000 €</td>
      </tr>
      <tr>
       <td>G32411084</td>
       <td>ANPA do Centro Educativo Especial Ilustre Mestre</td>
       <td>Educando sen barreiras</td>
       <td>1.425 €</td>
      </tr>
      <tr>
       <td>G32009037</td>
       <td>Federación Prov. ANPA C.P. de Ourense As Burgas</td>
       <td>Escola libre de violencia machista</td>
       <td>7.000 €</td>
      </tr>
      <tr>
       <td>G32112856</td>
       <td>APA do CEIP de Seixalvo</td>
       <td>Educando no feminismo</td>
       <td>3.359 €</td>
      </tr>
      <tr>
       <td>G32223703</td>
       <td>APA Otero Novas</td>
       <td>Cortegada actívase</td>
       <td>2.000 €</td>
      </tr>
      <tr>
       <td>G32277535</td>
       <td>ANPA Pía da Casca</td>
       <td>8 m cada día na escola e na familia</td>
       <td>4.000 €</td>
      </tr>
      <tr>
       <td>G32129686</td>
       <td>ANPA Os Rosais</td>
       <td>Erixindo igualdade</td>
       <td>2.226 €</td>
      </tr>
      <tr>
       <td>G32013203</td>
       <td>ANPA O Areal</td>
       <td>Promoción da igualdade homes e mulleres</td>
       <td>4.000 €</td>
      </tr>
      <tr>
       <td>G32126450</td>
       <td>APA Castromao</td>
       <td>Rosa + azul = violeta</td>
       <td>3.800 €</td>
      </tr>
      <tr>
       <td>G32173312</td>
       <td>ANPA do CEIP Ben Cho Shey</td>
       <td>Educando na corresponsabilidade</td>
       <td>1.480 €</td>
      </tr>
      <tr>
       <td>G32116501</td>
       <td>ANPA IES Xesús Ferro Couselo</td>
       <td>Equality 3.0</td>
       <td>4.000 €</td>
      </tr>
      <tr>
       <td>G32173247</td>
       <td>Afa do CEIP Saco e Arce</td>
       <td>As familias no cole de Toén construímos a igualdade</td>
       <td>3.982 €</td>
      </tr>
      <tr>
       <td>G32102394</td>
       <td>ANPA Airiña de Allariz</td>
       <td>Allariz con igualdade</td>
       <td>2.775 €</td>
      </tr>
     </tbody>
    </table>

