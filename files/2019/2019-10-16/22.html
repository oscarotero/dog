---
date: '2019-10-16'
id: G2158-260919-0001
page: 45568
number: 197
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (1018/2018-R).
range: Edicto
url: >-
  https://www.xunta.gal/dog/Publicados/2019/20191016/AnuncioG2158-260919-0001_gl.html
---
<p>Eu, Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, fago saber que como consecuencia do paradoiro ignorado da parte demandada, Rafael José Pineda Medina:</p>
    <p>Cédula de notificación:</p>
    <p>No procedemento de referencia ditouse a resolución do teor literal seguinte:</p>
    <p>«Sentenza de divorcio nº 793/2019.</p>
    <p>Maxistrada xuíza: Laura Guede Gallego.</p>
    <p>Ourense, 26 de xuño de 2019.</p>
    <p>Vistos os presentes autos nº 1018/2018, sobre divorcio, promovidos pola procuradora Sra. Tejada en nome e representación de Yesmeiri Maríñez García como demandante fronte a Rafael José Pineda Medina, declarado en rebeldía, con intervención do Ministerio Fiscal,</p>
    <p>Resolvo:</p>
    <p>Acordo a disolución do matrimonio formado por Yesmeiri Maríñez García e Rafael José Pineda Medina, con todos os efectos legais inherentes á devandita disolución. Acórdanse como medidas definitivas:</p>
    <p>1. Atribúese a garda e custodia dos menores á nai, e será compartida a patria potestade.</p>
    <p>2. Establécese como réxime de visitas:</p>
    <p>• Fins de semana alternos e vacacións escolares por metade. En ambos os dous casos sen pasar a noite, tendo en conta a escasa distancia existente entre os domicilios actuais dos proxenitores.</p>
    <p>• Para os efectos sinalados, establécense os seguintes períodos de vacacións:</p>
    <p>– Entroido: consideraranse vacacións de Entroido as comprendidas entre as 20.00 horas do último día de clase ata as 20.00 horas do último día das devanditas vacacións.</p>
    <p>– Vacacións de Semana Santa: consideraranse vacacións de Semana Santa as comprendidas desde as 20.00 horas do último día de clases ata as 20.00 horas do último día desas vacacións. As vacacións de Entroido e de Semana Santa repartiranse de forma alterna entre ambos os dous proxenitores e, en caso de desacordo, elixirá o período de desfrute nos anos pares a nai e nos anos impares o pai.</p>
    <p>– Vacacións de Nadal: establécense dous períodos:</p>
    <p>1. Desde o día do inicio das vacacións escolares ás 20.00 horas ata as 20.00 horas do día 30 de decembro. </p>
    <p>2. Desde as 20.00 horas do 30 de decembro ata as 20.00 horas do día anterior ao inicio das clases.</p>
    <p>Este período de vacacións repartirase por metade entre ambos os dous cónxuxes. En caso de desacordo, elixirá o período de desfrute os anos pares a nai e os anos impares o pai.</p>
    <p>– Vacacións de verán: o período de desfrute das vacacións de verán será de 15 días alternos para cada un dos proxenitores. En caso de discrepancia entre ambos os dous proxenitores, elixirá o período de desfrute a nai nos anos pares e nos anos impares elixirá o pai. Neste sentido as vacacións de verán entenderanse divididas nos seguintes períodos:</p>
    <p>1. Desde o día de finalización do curso escolar ás 20.00 horas ata o 30 de xuño ás 20.00 horas.</p>
    <p>2. Desde o día 30 de xuño ás 20.00 horas ata o 15 de xullo ás 20.00 horas.</p>
    <p>3. Desde o 15 de xullo ás 20.00 horas ata o 31 de xullo ás 20.00 horas.</p>
    <p>4. Desde o 31 de xullo ás 20.00 horas ata o 15 de agosto ás 20.00 horas.</p>
    <p>5. Desde o 15 de agosto ás 20.00 horas ata o día 31 de agosto ás 20.00 horas.</p>
    <p>6. Desde o 31 de agosto ás 20.00 horas ata o día anterior do curso escolar ás 20.00 horas.</p>
    <p>As chamadas pontes de vacacións repartiranse por metades entre ambos os dous proxenitores. Durante o período de desfrute de vacacións quedarán suspendidas as estancias e visitas establecidas.</p>
    <p>A elección dos períodos de vacacións terase que comunicar ao outro proxenitor con polo menos 15 días de antelación á data do comezo, de forma fidedigna. As entregas e recollidas dos menores en todo caso serán no domicilio familiar.</p>
    <p>3. En concepto de alimentos a favor dos fillos menores establécese a obriga do pai de aboar, dentro dos cinco días hábiles de cada mes e na conta que designe a demandante, a suma de 300 euros (150 euros por cada un dos seus fillos), que serán anualmente actualizados en función das variacións que experimente o IPC ou índice que o substitúa na data 1 de xaneiro. Dentro do concepto de pensión de alimentos establécese a obriga de aboar o 50 % dos gastos de material escolar que se xeran anualmente no mes de setembro.</p>
    <p>Así mesmo, imponse a obriga de sufragar o 50 % dos gastos extraordinarios que se poidan producir, diferenciando entre os necesarios (gastos médicos e farmacéuticos non cubertos pola Seguridade Social), nos que non é necesario o consentimento previo das partes, e os non necesarios (clases extraescolares, viaxes, clases de apoio…), que requirirán o consentimento previo de ambos os dous proxenitores para seren cubertos. Entenderase prestada a súa conformidade se requirido un proxenitor polo outro, de forma fidedigna, é dicir, que conste sen lugar a dúbidas a recepción do requirimento, se deixar transcorrer o prazo de dez días hábiles sen facer manifestación ningunha. No requirimento que se realice, o proxenitor que pretenda facer o gasto deberá detallar o gasto concreto que precise o fillo e achegar orzamento en que figure o nome do profesional que o expida.</p>
    <p>En caso de discrepancias, o gasto extraordinario deberá ser autorizado polo xulgado, conforme o artigo 156 do Código civil, salvo razóns obxectivas de urxencia.</p>
    <p>Non se impoñen as custas do presente procedemento a ningunha das partes.</p>
    <p>Esta sentenza non é firme. Conforme o disposto no artigo 208.4 da LAC, indícase que contra a presente resolución cabe interpor, no prazo de 20 días, recurso de apelación (artigo 457 e ss. da LAC) ante este tribunal. Deberán constituír o depósito legalmente establecido.</p>
    <p>E unha vez asine esta resolución, comuníquese de oficio para a súa anotación no Rexistro Civil, onde figura a inscrición do matrimonio cuxa disolución se declara.</p>
    <p>Así o acorda, manda e asina S.Sª. Dou fe».</p>
    <p>Auto do tribunal que resolve a solicitude de aclaración dunha resolución xudicial.</p>
    <p>Maxistrada xuíza: Laura Guede Gallego.</p>
    <p>Ourense, 2 de setembro de 2019.</p>
    <p>Antecedentes de feito:</p>
    <p>I. Que, tramitándose ante este xulgado procedemento de divorcio nº 1018/2018, se ditou Sentenza do 26.6.2019.</p>
    <p>II. Solicita aclaración a demandante ao entender que non se resolven todos os puntos interesados na demanda.</p>
    <p>Parte dispositiva:</p>
    <p>Acordo complementar a Sentenza do 26.6.2019 e na parte dispositiva engadir:</p>
    <p>• Atribúese o uso e desfrute do domicilio familiar, en réxime de alugamento, a Yasmeiry, quen se subrogou nel, despois de retirar Rafael José todo o seu enxoval persoal.</p>
    <p>• Atribúese o uso do vehículo común Peugeot 307 á demandante, que debe asumir o custo dos gastos ordinarios e extraordinarios, así como as taxas, impostos e cantos outros se perciban como consecuencia do uso.</p>
    <p>Fágase referencia do presente auto nel, uníndoo ao libro de sentenzas e deixando nos autos certificación literal del, segundo o establecido no artigo 213 da LAC e nos artigos 265 e 266 da Lei orgánica do poder xudicial.</p>
    <p>Mándao e asínao S.Sª. Dou fe.</p>
    <p>E como consecuencia do paradoiro ignorado de Rafael José Pineda Medina, expídese o presente edicto para que sirva de cédula de notificación.</p>
    <p>Ourense, 24 de setembro de 2019</p>
    <footer><p>A letrada da Administración de xustiza</p></footer>

