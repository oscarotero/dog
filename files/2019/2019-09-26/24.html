---
date: '2019-09-26'
id: G2358-060919-0001
page: 42685
number: 183
agency: Xulgado do Social número 1  de Lugo
section: V. Administración de xustiza.
title: EDICTO (PO 148/2017).
range: Edicto
url: >-
  https://www.xunta.gal/dog/Publicados/2019/20190926/AnuncioG2358-060919-0001_gl.html
---
<p>Eu, Sinesio Novo Fernández, letrado da Administración de xustiza do Xulgado do Social número 1 de Lugo, fago saber que no procedemento con número PO 148/2017 deste xulgado do social, seguido por instancia de Iván Seijas Piñeiro contra Héctor José Carballo López, sobre reclamación de cantidade, se ditou sentenza cuxa resolución é a seguinte:</p>
    <p>«Que admitindo a demanda formulada por Iván Seijas Piñeiro contra a empresa Héctor José Carballo López, debo condenar e condeno a empresa demandada a aboar ao demandante a cantidade de 7.474,97 euros en concepto de retribucións salariais; ás ditas cantidades seralles de aplicación unha recarga por mora do 10 % anual. Con imposición de custas á empresa demandada.</p>
    <p>Póñase esta sentenza en coñecemento do Fogasa para os efectos que procedan.</p>
    <p>Notifíquese esta sentenza ás partes e advírtase de que non é firme, xa que contra ela cabe interpoñer recurso de suplicación que deberá resolver a Sala do Social do Tribunal Superior de Xustiza de Galicia.</p>
    <p>O recurso de suplicación deberá anunciarse ante este xulgado, por escrito ou comparecencia, dentro dos cinco días seguintes ao da notificación da sentenza.</p>
    <p>Ao anunciar o recurso deberase xuntar o documento que acredite o ingreso de 300 euros como depósito para recorrer no Banco Santander, na conta de depósitos e consignacións deste xulgado correspondente ao presente procedemento, número 2322-0000-65-0148-17, baixo apercibimento de non dar trámite ao recurso, salvo que o recorrente sexa traballador, habente causa seu, beneficiario do réxime público da Seguridade Social, o Estado, as comunidades autónomas, as entidades locais e as entidades de dereito público vinculadas ou dependentes destes, sindicato ou beneficiario do dereito á asistencia xurídica gratuíta.</p>
    <p>Ademais, cando a sentenza condene ao pagamento dunha cantidade, o recorrente que non goce do beneficio de xustiza gratuíta deberá acreditar, no momento de anunciar o recurso, ter consignado no Banco Santander, na conta de depósitos e consignacións deste xulgado correspondente ao presente procedemento 2322-0000-60-0148-17, a cantidade obxecto da condena. A consignación en metálico poderase substituír polo aseguramento mediante aval solidario de duración indefinida e pagadoiro ao primeiro requirimento emitido por entidade de crédito.</p>
    <p>En caso de que algún dos anteriores ingresos se verifique mediante transferencia bancaria, esta deberá dirixirse á conta ES 55 0049 3569 92 0005001274, facendo constar como beneficiario “Xulgado do Social número 1 de Lugo” e como “concepto” o número de conta correspondente ao presente procedemento que proceda dos dous mencionados nos dous parágrafos que anteceden.</p>
    <p>Advírtese ademais ás partes que deberán facer constar nos escritos de interposición do recurso e de impugnación, se é o caso, un domicilio na sede do Tribunal Superior de Xustiza de Galicia, para os efectos de notificacións, en cumprimento do disposto no artigo 198 da Lei reguladora da xurisdición social.</p>
    <p>Así, por esta miña sentenza, da cal se levará testemuño aos autos, pronúncioo, mándoo e asínoo». </p>
    <p>E para que sirva de notificación en forma a Héctor José Carballo López, en ignorado paradoiro, expido e asino este edicto para a súa inserción no <em>Diario Oficial de Galicia</em>.</p>
    <p>Lugo, 5 de setembro de 2019</p>
    <footer><p>O letrado da Administración de xustiza</p></footer>

