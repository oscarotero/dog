---
date: '2019-09-26'
id: G0003-180919-0007
page: 42681
number: 183
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 17 de setembro de 2019, da Dirección Xeral de Recursos Humanos,
  pola que se publica a orde de prelación e a puntuación definitiva obtidas
  polas persoas aspirantes admitidas no proceso de actualización das listas de
  selección temporal de diversas categorías de persoal estatutario.
range: Resolución
url: >-
  https://www.xunta.gal/dog/Publicados/2019/20190926/AnuncioG0003-180919-0007_gl.html
---
<p>O vixente Pacto sobre selección de persoal estatutario temporal do Sistema público de saúde de Galicia, publicado mediante a Resolución da Dirección Xeral de Recursos Humanos, do 13 de xuño de 2016 (<em>Diario Oficial de Galicia</em> núm. 123, do 30 de xuño), regula na súa norma II.4.4 a xeración e publicación das listas.</p>
    <p>Mediante a Resolución do 17 de xuño de 2019 (<em>Diario Oficial de Galicia</em> núm. 119, do 25 de xuño) publicáronse os resultados provisionais de baremación dos/das aspirantes admitidos/as nas categorías de facultativo/a especialista de área de Medicina do Traballo, facultativo/a especialista de área de Psicoloxía Clínica, farmacéutico/a de atención primaria, fisioterapeuta, logopeda, médico/a asistencial do 061, médico/a coordinador/a do 061, odontólogo/a de atención primaria, terapeuta ocupacional e traballador/a social.</p>
    <p>Mediante a Resolución do 1 de xullo de 2019 (<em>Diario Oficial de Galicia</em> núm. 139, do 23 de xullo) publicáronse os resultados provisionais de baremación dos/das aspirantes admitidos/as nas categorías de enxeñeiro/a técnico/a, grupo de xestión da función administrativa, grupo técnico da función administrativa, técnico/a de grao medio en prevención de riscos laborais, técnico/a superior en prevención de riscos laborais, técnico/a especialista de sistemas e tecnoloxías da información, técnico/a de xestión de sistemas e tecnoloxías da información e técnico/a superior de sistemas e tecnoloxías da información.</p>
    <p>Finalizado o prazo de impugnación contra as citadas resolucións e analizadas as reclamacións presentadas, este centro directivo, de conformidade co anexo I, base novena, da Resolución do 12 de setembro de 2013,</p>
    <h2>RESOLVE:</h2>
    <p>Primeiro. Aprobar a orde de prelación e a puntuación definitiva obtidas polas persoas aspirantes admitidas no proceso de actualización das listas para a formalización de nomeamentos estatutarios temporais no ámbito do Sistema público de saúde de Galicia nas categorías de enxeñeiro/a técnico/a, facultativo/a especialista de área de Medicina do Traballo, facultativo/a especialista de área de Psicoloxía Clínica, farmacéutico/a de atención primaria, fisioterapeuta, grupo de xestión da función administrativa, grupo técnico da función administrativa, logopeda, médico/a asistencial do 061, médico/a coordinador/a do 061, odontólogo/a de atención primaria, técnico/a de grao medio en prevención de riscos laborais, técnico/a superior en prevención de riscos laborais, técnico/a especialista de sistemas e tecnoloxías da información, técnico/a de xestión de sistemas e tecnoloxías da información, técnico/a superior de sistemas e tecnoloxías da información, terapeuta ocupacional e traballador/a social.</p>
    <p>Segundo. As listas co número de orde e a puntuación definitiva obtida polas persoas aspirantes admitidas están publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a aspirante no seu expediente electrónico persoal en Fides/expedient-e/sección de procesos.</p>
    <p>Terceiro. Contra esta resolución, que pon fin á vía administrativa, as persoas interesadas poderán interpoñer recurso contencioso-administrativo no prazo de dous meses, contado a partir do día seguinte ao da súa publicación, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición, ante este mesmo órgano, no prazo dun mes contado a partir do día seguinte ao da súa publicación.</p>
    <p>Cuarto. As listas entrarán en vigor con efectos do día seguinte ao da publicación desta resolución no<em> Diario Oficial de Galicia</em>.</p>
    <p>Santiago de Compostela, 17 de setembro de 2019</p>
    <footer><p>Margarita Prado Vaamonde<br>Directora xeral de Recursos Humanos</p></footer>

