---
date: '2019-04-02'
id: G0003-220319-0003
page: 16959
number: 64
agency: Servizo Galego de Saúde
section: IV. Oposicións e concursos.
title: >-
  ANUNCIO do 12 de marzo de 2019, da Xerencia de Xestión Integrada de Pontevedra
  e O Salnés, polo que se convoca a provisión, polo sistema de libre
  designación, do posto de xefatura de servizo de Atención Primaria do Centro de
  Saúde de Bueu.
range: Anuncio
url: >-
  https://www.xunta.gal/dog/Publicados/2019/20190402/AnuncioG0003-220319-0003_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no uso das atribucións conferidas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG núm. 47, do 7 de marzo), e a Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG núm. 188, do 30 de setembro), modificada pola Orde do 5 de xullo de 2012 (DOG núm. 139, do 20 de xullo), o xerente de Xestión Integrada de Pontevedra e O Salnés</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de libre designación, o posto de persoal licenciado sanitario de xefatura de servizo en Atención Primaria relacionado no anexo. </p>
    <p>Segundo. As retribucións dos postos ofertados serán as que correspondan de acordo coa orde anual pola que se ditan instrucións sobre a confección de nóminas do persoal ao servizo da Administración autonómica. </p>
    <p>Terceiro. As solicitudes para participar nesta convocatoria presentaranse, preferentemente, no Rexistro da Xerencia de Xestión Integrada de Pontevedra e O Salnés, sito na rúa Loureiro Crespo, nº 2, de Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das Administracións públicas, no prazo quince días hábiles contados a partir do día seguinte ao da publicación deste anuncio no Diario Oficial de Galicia.</p>
    <p>Cuarto. As bases íntegras da convocatoria estarán expostas nos taboleiros de anuncios da Dirección do Complexo Hospitalario Universitario de Pontevedra e do Hospital de O Salnés, así como na páxina web do Servizo Galego de Saúde (www.sergas.es) e na intranet da EOXI de Pontevedra e O Salnés.</p>
    <p>Pontevedra, 12 de marzo de 2019</p>
    <footer><p>José Ramón Gómez Fernández<br>Xerente de Xestión Integrada de Pontevedra e O Salnés</p></footer>
    <h2>ANEXO</h2>
    <table>
     <tbody>
      <tr>
       <td>Código</td>
       <td>Denominación da praza</td>
       <td>Servizo/unidade</td>
      </tr>
      <tr>
       <td>SF-A1-25O</td>
       <td>Xefe de servizo de Atención Primaria</td>
       <td>Centro de Saúde Bueu</td>
      </tr>
     </tbody>
    </table>

