---
date: '2019-09-06'
id: O3C2-300819-0001
page: 38986
number: 169
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 30 de agosto de 2019 pola que se convocan cursos
  descentralizados de primeira intervención policial en violencia de xénero para
  o persoal dos corpos da policía local dos concellos de Galicia e o seu persoal
  que realice funcións relacionadas cos contidos dos cursos.
range: Resolución
url: >-
  https://www.xunta.gal/dog/Publicados/2019/20190906/AnuncioO3C2-300819-0001_gl.html
---
<p>A Academia Galega de Seguridade Pública en colaboración coa Secretaría Xeral da Igualdade anuncia a convocatoria de 60 cursos descentralizados sobre primeira intervención policial en violencia de xénero, de acordo coas seguintes bases:</p>
    <p>1. Datos da actividade:</p>
    <p>Denominación: primeira intervención policial en violencia de xénero.</p>
    <p>Tipo: cursos descentralizados.</p>
    <p>Edicións: 60.</p>
    <p>Horas lectivas: 12.</p>
    <p>Modalidade: presencial.</p>
    <p>Obxectivos:</p>
    <p>– Adquirir coñecementos básicos sobre o tratamento policial das vítimas de violencia de xénero.</p>
    <p>– Adquirir novos coñecementos sobre os protocolos de actuación policiais en materia de violencia de xénero.</p>
    <p>– Reforzar a formación en materia de violencia de xénero dos efectivos policiais de todos os corpos de policías locais de Galicia.</p>
    <p>Contidos:</p>
    <p>Módulo I. Perspectiva de xénero. </p>
    <p>Módulo II. Os delitos en violencia de xénero. </p>
    <p>Módulo III. Atención psicolóxica á vítima de violencia de xénero. </p>
    <p>Módulo IV. Intervención policial en violencia de xénero. </p>
    <p>2. Desenvolvemento da convocatoria:</p>
    <p>Destinatarios/as:</p>
    <p>Persoal dos corpos da policía local dos concellos de Galicia e o seu persoal que realice funcións relacionadas cos contidos dos cursos.</p>
    <p>Prazas ofertadas:</p>
    <p>25 por edición.</p>
    <p>Lugares de impartición: na relación de cursos publicada como anexo a esta resolución figura o concello en que se impartirá a actividade e no momento de facer a selección informarase nas xefaturas das policías locais.</p>
    <p>3. Solicitudes de participación:</p>
    <p>a) O persoal que desexe participar nestes cursos poderá facer a preinscrición a través do proceso de matrícula telemática na páxina web da Agasp http://agasp.xunta.es. </p>
    <p>b) Prazo para a presentación de solicitudes: o prazo de inscrición e presentación de solicitudes de participación rematará ás 12.00 horas do día anterior ao inicio de cada actividade.</p>
    <p>c) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono 886 20 61 10, do fax 886 20 61 22 ou enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección:</p>
    <p>Exclusivamente por orde de inscrición.</p>
    <p>Listaxe de solicitudes seleccionadas:</p>
    <p>O día anterior ao inicio de cada curso a Academia Galega de Seguridade Pública publicará, una vez pechado o prazo de admisión de solicitudes, no sitio web http://agasp.xunta.es, as solicitudes de participación que resultasen seleccionadas segundo os criterios de selección mencionados anteriormente.</p>
    <p>5. Certificado de asistencia:</p>
    <p>Entregarase un certificado de asistencia a todas aquelas persoas que acrediten á súa asistencia continuada aos cursos.</p>
    <p>6. Dereitos e deberes do alumnado participante:</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias:</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións del ou suspendelo temporalmente, cando así veña exixido por circunstancias que afecten a súa organización, realización ou docencia.</p>
    <p>A Estrada, 30 de agosto de 2019</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

