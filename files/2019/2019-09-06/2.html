---
date: '2019-09-06'
id: G0424-220819-0002
page: 38974
number: 169
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 13 de agosto de 2019 pola que se establecen as bases
  reguladoras para o período 2019-2021 e se procede á primeira convocatoria das
  subvencións para o financiamento das accións formativas con compromiso de
  contratación en unidades formativas das empresas, para os exercicios 2019-2020
  (código de procedemento TR301P), e se establecen as bases do Programa de
  incentivos á actividade laboral vinculada ás accións formativas con compromiso
  de contratación inmediata para os exercicios 2020-2021 (código de procedemento
  TR349X).
range: Orde
url: >-
  https://www.xunta.gal/dog/Publicados/2019/20190906/AnuncioG0424-220819-0002_gl.html
---
<p>BDNS (Identif.): 471964.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em></p>
    <p>Poderán ser entidades beneficiarias as empresas, calquera que sexa a forma xurídica que adopten, e as agrupacións temporais de empresas que presenten solicitude conxunta, mediante un convenio que acredite a correspondente agrupación. </p>
    <p>Segundo. <em>Obxecto</em></p>
    <p>Esta orde ten por obxecto proceder á convocatoria pública de subvencións, no ámbito da Comunidade Autónoma de Galicia, para o financiamento das accións formativas para o emprego con compromiso de contratación en unidades formativas nas empresas e da actividade laboral asociada, dirixidas ás persoas traballadoras desempregadas, a través dos seguintes programas:</p>
    <p>a) Programa de financiamento de accións formativas con compromiso de contratación inmediata (TR301P). Trátase dunha nova orde de convocatoria, en réxime de concorrencia competitiva.</p>
    <p>b) Programa de incentivos á actividade laboral vencellada ás accións formativas con compromiso de contratación inmediata (TR349X). Trátase das bases reguladoras do programa. </p>
    <p>Terceiro. <em>Bases reguladoras</em></p>
    <p>Orde do 13 de agosto de 2019 pola que se establecen as bases reguladoras para o período 2019-2021 e se procede á primeira convocatoria das subvencións para o financiamento das accións formativas con compromiso de contratación en unidades formativas das empresas, para os exercicios 2019-2020 (código de procedemento TR301P), e se establecen as bases do Programa de incentivos á actividade laboral vinculada ás accións formativas con compromiso de contratación inmediata para os exercicios 2020-2021 (código de procedementoTR349X).</p>
    <p>Cuarto. <em>Importe</em></p>
    <p>As axudas recollidas no capítulo II desta orde de convocatoria financiaranse con cargo á aplicación orzamentaria 09.41.323A.471.0, código de proxecto 2013 00545, cun crédito de 1.000.000 euros para o ano 2019 e de 2.000.000 euros para o ano 2020.</p>
    <p>As axudas recollidas no capítulo III desta orde de convocatoria, correspondentes ao Programa de incentivos á actividade laboral vencellada ás accións formativas con compromiso de contratación inmediata (procedemento TR349X), financiaranse con cargo á aplicación orzamentaria establecida en cada convocatoria anual dos incentivos.</p>
    <p>Quinto. <em>Prazo de presentación das solicitudes</em></p>
    <p>O prazo para presentar as solicitudes das axudas correspondentes ao Programa de financiamento de accións formativas con compromiso de contratación inmediata (procedemento TR301P) será dun mes a partir do día seguinte ao da publicación no <em>Diario Oficial de Galicia</em> da presente convocatoria.</p>
    <p>No caso das axudas correspondentes ao Programa de incentivos á actividade laboral vencellada ás accións formativas con compromiso de contratación inmediata (procedemento TR349X), o prazo de presentación virá determinado en cada convocatoria anual dos incentivos. </p>
    <p>Santiago de Compostela, 13 de agosto de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

