---
date: '2019-04-01'
id: G0427-220319-0003
page: 16662
number: 63
agency: Consellería do Mar
section: III. Outras disposicións.
title: >-
  RESOLUCIÓN do 21 de marzo de 2019, da Secretaría Xeral Técnica da Consellería
  do Mar, pola que se dá publicidade a unha encomenda de xestión ao medio propio
  Fundación Centro Tecnológico del Mar para ser executada durante os anos 2019 e
  2020.
range: Resolución
url: >-
  https://www.xunta.gal/dog/Publicados/2019/20190401/AnuncioG0427-220319-0003_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á seguinte encomenda coas seguintes características:</p>
    <p>– Resolución de 8 de marzo de 2019, da Consellería do Mar, pola que se lle encarga ao medio propio Fundación Centro Tecnológico del Mar (Cetmar) a prestación do servizo de reforzo do Centro Nacional de Información e Investigación Mariña de Namibia (NatMIRC) na súa función de contribuír ao proceso de toma de decisións na xestión de pesqueiras.</p>
    <p>– Actividade: realización das actuacións relativas á execución por parte do Centro Tecnológico del Mar-Fundación Cetmar de accións destinadas a mellorar a capacidade do Centro Nacional de Información e Investigación Mariña para levar a cabo investigación en temas mariños e avaliar o estado dos recursos pesqueiros en Namibia.</p>
    <p>– Natureza e alcance da xestión encomendada: encomenda de xestión a medios propios ao ter a Fundación Centro Tecnológico del Mar (Cetmar) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 8 de marzo de 2019 ata o 30 de decembro de 2020.</p>
    <p>– Financiamento: con cargo aos orzamentos da Comunidade Autónoma de Galicia na aplicación orzamentaria 15.02.723A.640.1; código do proxecto 2016 00287.</p>
    <p>Santiago de Compostela, 21 de marzo de 2019</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

