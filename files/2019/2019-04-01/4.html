---
date: '2019-04-01'
id: G0424-180319-0007
page: 16624
number: 63
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 12 de marzo de 2019, da Secretaría Xeral de Emprego, pola que se
  dispón a inscrición no rexistro e a publicación, no Diario Oficial de Galicia,
  do acordo da comisión paritaria do convenio colectivo de residencias privadas
  da terceira idade.
range: Resolución
url: >-
  https://www.xunta.gal/dog/Publicados/2019/20190401/AnuncioG0424-180319-0007_gl.html
---
<p>Visto o acordo da comisión paritaria do convenio colectivo de residencias privadas da terceira idade (código 82000475011998), subscrito con data do 14 de maio de 2018 pola comisión paritaria conformada por Agarte e Acolle en representación da parte empresarial, e CC.OO., UGT-Galicia e CIG en representación da parte sindical, e de conformidade co disposto no artigo 90, números 2 e 3, do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo,</p>
    <p>A Secretaría Xeral de Emprego</p>
    <h2>RESOLVE:</h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Rexcon), creado mediante a Orde do 29 de outubro de 2010 (DOG núm. 222, do 18 de novembro).</p>
    <p>Segundo. Dispoñer a súa publicación no <em>Diario Oficial de Galicia</em>.</p>
    <p>Santiago de Compostela, 12 de marzo de 2019</p>
    <footer><p>Covadonga Toca Carús<br>Secretaria xeral de Emprego</p></footer>
    <p>En Santiago de Compostela, ás 11.45 horas do 14 de maio de 2018, na sede do Consello Galego de Relacións Laborais, reúnense as persoas abaixo sinaladas:</p>
    <p>• Representación empresarial:</p>
    <p>Lucía del Campo Redondo (Agarte).</p>
    <p>José Manuel Pazos Seco (Agarte).</p>
    <p>José Antonio Patiño Amboage (Agarte).</p>
    <p>Sonia Penedo Rodríguez (Acolle).</p>
    <p>• Representación social:</p>
    <p>– CC.OO.:</p>
    <p>Mª Isabel Salgado Fandiño.</p>
    <p>– UGT-Galicia:</p>
    <p>Javier Martínez Fente.</p>
    <p>Eliseo Rivas Pernas.</p>
    <p>– CIG:</p>
    <p>Beatriz Fernández González.</p>
    <p>e acordan:</p>
    <p>Primeiro. En relación coas cuestións sometidas a esta comisión paritaria por parte de Alfonso García Blanco en representación da SN de CC.OO. de Galicia, as partes representadas nesta comisión paritaria acadan os seguintes acordos:</p>
    <p>1. Sobre o artigo 29.a) do convenio colectivo, a comisión acorda que este artigo se refire exclusivamente ao descanso semanal e que non regula nin recolle o descanso diario entre xornadas.</p>
    <p>2. Sobre as alíneas f) e g) do artigo 33 do convenio, a comisión acorda que na súa regulación para o convenio vixente as dúas compensacións se aboarán no caso de concorrencia dos supostos regulados nelas.</p>
    <p>3. Sobre a interpretación do artigo 38.c), as partes da comisión acordan tratar o tema con carácter exclusivo nunha reunión da comisión paritaria que queda pola presente convocada para o día 6 de xuño de 2018, as 10.30 horas, na sede do Consello Galego de Relacións Laborais.</p>
    <p>Segundo. Facúltase o funcionario do Consello Galego de Relacións Laborais, Ignacio Bouzada Gil, para os trámites de rexistro, depósito e publicación desta acta.</p>
    <p>E non tendo máis asuntos que tratar, levántase a reunión, ás 13.15 horas do día sinalado no encabezamento e expídese para o efecto esta acta, que asinan todos os asistentes en proba de conformidade.</p>

