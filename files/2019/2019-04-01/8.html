---
date: '2019-04-01'
id: G0425-270319-0002
page: 16657
number: 63
agency: Consellería de Política Social
section: III. Outras disposicións.
title: >-
  RESOLUCIÓN do 25 de marzo de 2019 pola que se publica a resolución do
  procedemento de selección de entidades privadas sen ánimo de lucro para levar
  a cabo unha intervención educativa integral con persoas menores que teñan que
  cumprir medidas xudiciais e outras actuacións de medio aberto previstas na Lei
  orgánica 5/2000, do 12 de xaneiro, reguladora da responsabilidade penal dos
  menores nas provincias de Lugo, Ourense e Pontevedra.
range: Resolución
url: >-
  https://www.xunta.gal/dog/Publicados/2019/20190401/AnuncioG0425-270319-0002_gl.html
---
<p>A través da Resolución do 28 de decembro de 2018 pola que se convoca o procedemento de selección de entidades privadas sen ánimo de lucro para levar a cabo unha intervención educativa integral con persoas menores que teñan que cumprir medidas xudiciais e outras actuacións de medio aberto previstas na Lei orgánica 5/2000, do 12 de xaneiro, reguladora da responsabilidade penal dos menores nas provincias de Lugo, Ourense e Pontevedra, convocouse o procedemento de selección de entidades privadas sen ánimo de lucro para levar a cabo unha intervención educativa integral con persoas menores que teñen que cumprir dentro do ámbito das provincias de Lugo, Ourense e Pontevedra medidas non privativas de liberdade, denominadas de medio aberto, impostas polos xulgados de menores, ou que teñan que realizar tarefas e actividades de reparación extraxudicial, segundo o establecido na LORPM, de conformidade coas bases establecidas no anexo I, a través da formalización dun convenio de colaboración (anexo IV).</p>
    <p>O punto décimo cuarto do anexo I da dita resolución establece que a resolución do procedemento se publicará no <em>Diario Oficial de Galicia, </em>de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas. Esta publicación producirá os efectos de notificación.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 22 de marzo de 2019, ditada no procedemento BS213B de selección de entidades privadas sen ánimo de lucro para levar a cabo unha intervención educativa integral con persoas menores que teñan que cumprir medidas xudiciais e outras actuacións de medio aberto previstas na Lei orgánica 5/2000, do 12 de xaneiro, reguladora da responsabilidade penal dos menores nas provincias de Lugo, Ourense e Pontevedra, que se xunta á presente resolución no anexo.</p>
    <p>Segundo. Comunicar que a Resolución do 22 de marzo de 2019 que finaliza este procedemento esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes contado a partir da publicación desta resolución no <em>Diario Oficial de Galicia</em> ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ao da súa publicación no <em>Diario Oficial de Galicia.</em></p>
    <p>Terceiro. Notificada a resolución polo órgano competente, procederase á formalización do convenio coas entidades seleccionadas, de acordo co modelo previsto no anexo IV. A data límite de sinatura do convenio será o 1 de xuño de 2019.</p>
    <p>Non caso de que o 15 de maio de 2019 a entidade seleccionada no procedemento selectivo non conte con permiso de inicio de actividades para o Centro de Intervención Educativa en Medio Aberto (CIEMA) ou non cumpra calquera outro dos requisitos fixados no procedemento, ditarase resolución en que se declare decaída no seu dereito e se designará como entidade seleccionada para a sinatura do convenio a seguinte entidade que obtivese maior puntuación de entre as valoradas no proceso de selección. Procederase á sinatura do convenio coa entidade seguinte que cumpra os requisitos exixidos na convocatoria, seleccionada pola orde en que quedasen clasificadas as propostas.</p>
    <p>Santiago de Compostela, 25 de marzo de 2019</p>
    <footer><p>Fabiola García Martínez<br>Conselleira de Política Social</p></footer>
    <h2>ANEXO</h2>
    <p>«Resolución do 22 de marzo de 2019 ditada no procedemento BS213B polo que se seleccionan entidades privadas sen ánimo de lucro para levar a cabo unha intervención educativa integral con persoas menores que teñan que cumprir medidas xudiciais e outras actuacións de medio aberto previstas na Lei orgánica 5/2000, do 12 de xaneiro, reguladora da responsabilidade penal dos menores nas provincias de Lugo, Ourense e Pontevedra.</p>
    <p>A través da Resolución do 28 de decembro de 2018 pola que se convoca o procedemento de selección de entidades privadas sen ánimo de lucro para levar a cabo unha intervención educativa integral con persoas menores que teñan que cumprir medidas xudiciais e outras actuacións de medio aberto previstas na Lei orgánica 5/2000, do 12 de xaneiro, reguladora da responsabilidade penal dos menores nas provincias de Lugo, Ourense e Pontevedra convocouse o procedemento de selección de entidades privadas sen ánimo de lucro para a execución, nas provincias de Lugo, Ourense e Pontevedra, das medidas non privativas de liberdade, denominadas de medio aberto, ditadas polos xulgados de menores, e de tarefas e actividades de reparación extraxudiciais, segundo o establecido na LORPM, de conformidade coas bases establecidas no anexo I, a través da formalización dun convenio de colaboración (anexo IV).</p>
    <p>Unha vez examinadas as solicitudes polo órgano instrutor, logo de requirimento de emenda da documentación, avaliadas as ditas solicitudes pola comisión de valoración, vista a proposta de resolución formulada pola Dirección Xeral de Familia, Infancia e Dinamización Demográfica,</p>
    <h2>RESOLVO:</h2>
    <p>Primeiro. Seleccionar para levar a cabo unha intervención educativa integral con persoas menores que teñan que cumprir medidas xudiciais e outras actuacións de medio aberto previstas na Lei orgánica 5/2000, do 12 de xaneiro, reguladora da responsabilidade penal dos menores nas provincias de Lugo, Ourense e Pontevedra, en aplicación dos criterios de valoración e baremo do punto décimo primeiro do anexo I da Resolución do 28 de decembro de 2018, as entidades que a seguir se indican:</p>
    <table>
     <tbody>
      <tr>
       <td>Procedemento selectivo</td>
       <td>Nº expediente</td>
       <td>Entidade</td>
       <td>NIF</td>
       <td>Calidade técnica da intervención</td>
       <td>Características do Ciema. Equipamento e recursos técnicos</td>
       <td>Medios persoais</td>
       <td>Experiencia profesional</td>
       <td>Importe cantidade xustificada</td>
       <td>Total</td>
      </tr>
      <tr>
       <td>Lugo</td>
       <td>BS213B-2019-5</td>
       <td>Fundación Educativa e Social Dignidade</td>
       <td>G27473677</td>
       <td>34,10</td>
       <td>15,60</td>
       <td>4,67</td>
       <td>5</td>
       <td>2,82</td>
       <td>62,19</td>
      </tr>
      <tr>
       <td>Ourense</td>
       <td>BS213B-2019-3</td>
       <td>Asociación Centro Trama</td>
       <td>G80054760</td>
       <td>19,47</td>
       <td>13,40</td>
       <td>9</td>
       <td>5</td>
       <td>20</td>
       <td>66,87</td>
      </tr>
      <tr>
       <td>Pontevedra</td>
       <td>BS213B-2019-1</td>
       <td>Asociación Arela</td>
       <td>G36846152</td>
       <td>25,10</td>
       <td>16,60</td>
       <td>0</td>
       <td>5</td>
       <td>20</td>
       <td>66,70</td>
      </tr>
     </tbody>
    </table>
    <p>Segundo. Non seleccionar para levar a cabo unha intervención educativa integral con persoas menores que teñan que cumprir medidas xudiciais e outras actuacións de medio aberto previstas na Lei orgánica 5/2000, do 12 de xaneiro, reguladora da responsabilidade penal dos menores nas provincias de Lugo e Ourense as entidades seguintes, en aplicación dos criterios de valoración e baremo do punto décimo primeiro do anexo I da Resolución do 28 de decembro de 2018:</p>
    <table>
     <tbody>
      <tr>
       <td>Procedemento selectivo</td>
       <td>Nº expediente</td>
       <td>Entidade</td>
       <td>NIF</td>
       <td>Calidade técnica da intervención</td>
       <td>Características do Ciema. Equipamento e recursos técnicos</td>
       <td>Medios persoais</td>
       <td>Experiencia profesional</td>
       <td>Importe cantidade xustificada</td>
       <td>Total</td>
      </tr>
      <tr>
       <td>Lugo</td>
       <td>BS213B-2019-2</td>
       <td>Fundación Camiña Social</td>
       <td>G27381797</td>
       <td>22,35</td>
       <td>6</td>
       <td>4,67</td>
       <td>5</td>
       <td>20</td>
       <td>58,02</td>
      </tr>
      <tr>
       <td>Ourense</td>
       <td>BS213B-2019-4</td>
       <td>Asociación Arela</td>
       <td>G36846152</td>
       <td>23,15</td>
       <td>4,70</td>
       <td>1</td>
       <td>5</td>
       <td>1,56</td>
       <td>35,41</td>
      </tr>
     </tbody>
    </table>
    <p>Terceiro. Asinar os convenios coas entidades seleccionadas con data límite do 1 de xuño de 2019. No caso de que o 15 de maio de 2019 a entidade seleccionada no procedemento selectivo non conte con permiso de inicio de actividades para o CIEMA ou non cumpra calquera outro dos requisitos fixados no procedemento, ditarase resolución en que se declare decaída no seu dereito e se designe como entidade seleccionada para a sinatura do convenio a seguinte entidade que obtivese maior puntuación de entre as valoradas no proceso de selección. Procederase á sinatura do convenio coa entidade seguinte que cumpra os requisitos exixidos na convocatoria, seleccionada pola orde en que quedasen clasificadas as propostas.</p>
    <p>Cuarto. As resolucións ditadas neste procedemento esgotan a vía administrativa e contra elas pode interpoñerse recurso contencioso-administrativo ante o órgano xurisdicional contencioso-administrativo competente, no prazo de dous meses a partir do día seguinte ao da publicación da resolución no <em>Diario Oficial de Galicia</em>, de conformidade co disposto na Lei 29/1998, do 13 de xullo, reguladora da xurisdición contencioso-administrativa. En caso de silencio administrativo o prazo será de seis meses desde o día seguinte a aquel en que a solicitude se entenda desestimada.</p>
    <p>Potestativamente, e con anterioridade á interposición do referido recurso contencioso-administrativo, poderá interpoñerse recurso de reposición ante o órgano que ditou o acto, no prazo dun mes a partir do día seguinte ao da publicación da resolución no <em>Diario Oficial de Galicia</em>.</p>
    <p>Se a resolución é presunta, poderá interpoñerse en calquera momento a partir do día seguinte a aquel en que se produza o acto presunto, ao abeiro dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Quinto. A publicación desta resolución producirá os efectos de notificación, nos termos establecidos no punto décimo cuarto da Resolución do 15 de xaneiro de 2019.</p>
    <p>Santiago de Compostela, 21 de marzo de 2019. Fabiola García Martínez, conselleira de Política Social».</p>

