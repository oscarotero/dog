---
date: '2019-05-24'
id: G0426-090519-0007
page: 25517
number: 98
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 7 de maio de 2019, da Xefatura Territorial de Ourense, polo que se
  fai pública a proposta dunha liña de deslindamento con propiedades
  particulares do monte veciñal en man común (MVMC) Veiga e Comunal de
  Escornabois, pertencente á Comunidade de Montes Veciñais en Man Común (CMVMC)
  de Escornabois, no concello de Trasmiras.
range: Anuncio
url: >-
  https://www.xunta.gal/dog/Publicados/2019/20190524/AnuncioG0426-090519-0007_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáselle publicidade á proposta de deslindamento parcial do MVMC Veiga e Comunal de Escornabois cun predio propiedade de Serafín Castro Rodríguez, presentada o día 22 de outubro de 2018 pola Comunidade de Montes Veciñais en Man Común de Escornabois.</p>
    <p>O día 30 de abril de 2019, o Servizo de Montes de Ourense emitiu un informe favorable ao considerar que non existe menoscabo da integridade do monte veciñal en man común (MVMC).</p>
    <p>Contra a proposta de deslindamento, no prazo dun mes que comezará a contar a partir do día seguinte ao da publicación deste anuncio, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios estremeiros.</p>
    <p>Durante este prazo, o plano topográfico e demais documentación estará dispoñible no Servizo de Montes de Ourense, na rúa Villaamil y Castro, s/n, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Ourense, 7 de maio de 2019</p>
    <footer><p>Yago Borrajo Sánchez<br> Xefe territorial de Ourense </p></footer>

