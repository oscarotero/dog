---
date: '2019-01-23'
id: G2411-281218-0001
page: 4331
number: 16
agency: Xulgado do Social número 2 de Santiago de Compostela
section: V. Administración de xustiza.
title: EDICTO (DSP 634/2018).
range: Edicto
url: >-
  https://www.xunta.gal/dog/Publicados/2019/20190123/AnuncioG2411-281218-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 2 de Santiago de Compostela, fago saber que no procedemento de despedimento/cesamentos en xeral 634/2018 deste xulgado do social, seguido por instancia de María Teresa Lijo Vidal contra a empresa María del Pilar Blanco Martínez, sobre despedimento, ditouse a seguinte resolución, cuxa parte dispositiva se xunta:</p>
    <p>«Resolución.</p>
    <p>Estimo a demanda sobre despedimento formulada pola parte demandante fronte a María del Pilar Blanco Martínez e, en consecuencia:</p>
    <p>1. Declaro a improcedencia do despedimento da parte demandante efectuado o 7 de agosto de 2018, con condena á empresa demandada a readmitir inmediatamente a traballadora nas mesmas condicións que rexían antes de producirse o despedimento, ou ben, á súa elección, á extinción da relación laboral con aboamento da indemnización detallada no número segundo desta resolución. Todo iso con aboamento, no caso de opción pola readmisión, se é o caso, dos salarios de tramitación que non percibise ata a data da notificación da presente sentenza.</p>
    <p>A dita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o dito prazo sen que se optase, entenderase que procede a readmisión.</p>
    <p>2. A indemnización e os salarios de tramitación que debe aboar a empresa demandada son os seguintes: </p>
    <p>– En concepto de indemnización, e de optar a empresa por ela, 309,61 euros.</p>
    <p>– En concepto de salarios de trámite para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 37,53 euros/día. </p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia (TSXG), o cal deberá anunciarse neste xulgado no prazo dos cinco días seguintes á notificación desta resolución, bastando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o acorda, manda e firma, Elena Calleja Curros, maxistrada xuíza de reforzo deste xulgado». </p>
    <p>E para que sirva de notificación en legal forma a María del Pilar Blanco Martínez, en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 28 de decembro de 2018</p>
    <footer><p>A letrada da Administración de xustiza</p></footer>

