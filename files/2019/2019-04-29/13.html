---
date: '2019-04-29'
id: O111-100419-0002
page: 20873
number: 81
agency: Consello da Cultura Galega
section: III. Outras disposicións.
title: >-
  EXTRACTO da Resolución do 10 de abril de 2019 pola que se aproban as bases que
  rexerán a convocatoria pública de cinco bolsas de colaboración en proxectos de
  investigación que se están a desenvolver nesta entidade e se anuncia a dita
  convocatoria (código de procedemento PR970B).
range: Resolución
url: >-
  https://www.xunta.gal/dog/Publicados/2019/20190429/AnuncioO111-100419-0002_gl.html
---
<p>BDNS (Identif.): 451540.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Persoas españolas ou nacionais dun Estado membro da Unión Europea, que están en posesión ou en condicións de obter un título de licenciatura ou de grao en Comunicación, Humanidades e Ciencias Sociais, Documentación ou outras titulacións equivalentes, e que rematasen os seus estudos no curso académico 2010/11 ou posterior.</p>
    <p>Segundo. Obxecto</p>
    <p>Establecer as bases reguladoras e as condicións que deben reunir as persoas solicitantes, coa finalidade de contribuír á especialización na súa formación académica, profesional e investigadora.</p>
    <p>Terceiro. Bases reguladoras</p>
    <p>Resolución do 10 de abril de 2019 pola que se aproban as bases que rexerán a convocatoria pública de cinco bolsas de colaboración en proxectos de investigación que se están a desenvolver nesta entidade e se anuncia a dita convocatoria (código de procedemento PR970B).</p>
    <p>Cuarto. Contía</p>
    <p>Para este gasto que se proxecta habilitarase o crédito adecuado e suficiente por un importe máximo total de trinta e cinco mil euros (35.000 €), que se imputarán ás aplicacións orzamentarias 03.01.111D.480.0 e 03.01.111D.480.4, e que se destinarán ao pagamento das mensualidades dos/das bolseiros/as e das cotas da Seguridade Social, respectivamente. A contía mensual que percibirá cada bolseiro será de mil euros mensuais (1.000 euros).</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes, que empezará a contar a partir do día seguinte ao da publicación desta resolución no Diario Oficial de Galicia. </p>
    <p>Santiago de Compostela, 10 de abril de 2019</p>
    <footer><p>Rosario Álvarez Blanco<br>Presidenta do Consello da Cultura Galega</p></footer>

