---
date: '2019-10-02'
id: G0474-250919-0003
page: 43455
number: 187
agency: Axencia Instituto Enerxético de Galicia
section: III. Outras disposicións.
title: >-
  CORRECCIÓN DE ERROS. Resolución do 8 de agosto de 2019 pola que se establecen
  as bases reguladoras e se anuncia a convocatoria de subvencións para proxectos
  de enerxías renovables térmicas e proxectos integrais de aforro e eficiencia
  enerxética para as universidades públicas de Galicia, para os anos 2019 e
  2020, cofinanciadas polo Fondo Europeo de Desenvolvemento Rexional, no marco
  do programa operativo Feder-Galicia 2014-2020 (código de procedemento IN421X).
range: Corrección de resolución
url: >-
  https://www.xunta.gal/dog/Publicados/2019/20191002/AnuncioG0474-250919-0003_gl.html
---
<p>Advertidos erros na dita resolución, publicada no Diario Oficial de Galicia número 174, do 13 de setembro de 2019, cómpre facer as seguintes correccións:</p>
    <p>Na páxina 40170, parágrafo 4, onde di: «A dotación da presente convocatoria con cargo aos orzamentos do Inega para o ano 2019 ascende a 6.348.795 euros financiados con fondos comunitarios derivados do programa operativo Feder-Galicia 2014-2020», debe dicir: «A dotación da presente convocatoria con cargo aos orzamentos do Inega para o ano 2019 ascende a 6.348.891,44 euros financiados con fondos comunitarios derivados do programa operativo Feder-Galicia 2014-2020».</p>
    <p>Na páxina 40172, artigo 2, número 1, onde di: «Poderán ter dereito a subvención todas aquelas actuacións descritas no artigo 6 destas bases que se executen dentro do territorio da Comunidade Autónoma e o prazo de execución dos proxectos subvencionables iniciarase coa apertura do prazo de presentación de solicitudes e rematará no prazo previsto no artigo 24 destas bases», debe dicir: «Poderán ter dereito á subvención todas aquelas actuacións descritas no artigo 6 destas bases que se executen dentro do territorio da Comunidade Autónoma e o prazo de execución dos proxectos subvencionables iniciarase coa apertura do prazo de presentación de solicitudes e rematará no prazo previsto no artigo 26 destas bases».</p>

