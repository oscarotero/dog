---
date: '2019-05-14'
id: G0007-230419-0002
page: 23304
number: 91
agency: Xulgado do Social número 3 de Santiago de Compostela
section: V. Administración de xustiza.
title: EDICTO (SSS 174/2014).
range: Edicto
url: >-
  https://www.xunta.gal/dog/Publicados/2019/20190514/AnuncioG0007-230419-0002_gl.html
---
<p>Encarnación Mercedes Tubío Lariño, letrada da Administración de xustiza do Xulgado do Social número 3 de Santiago de Compostela, fai saber que no procedemento sobre seguridade social número 174/2014 deste xulgado do social, seguido por instancia de Pablo Gómez Martínez contra o Instituto Nacional da Seguridade Social, a Tesouraría Xeral da Seguridade Social, Mutua Galega, Mutua Universal, Mutua Fremap, Carpintería Metálica Tecre, S.L., Isalcor Valga, S.L., Atesvi, S.L. e os administradores concursais Javier López Romero e Sociedad Profesional Torres Díaz, Sanjurjo y Barral, S.L.P., acordouse citar a Isalcor Valga, S.L., en paradoiro descoñecido, para que compareza na sala de vistas deste Xulgado do Social número 3, situado na rúa Berlín, s/n, polígono das Fontiñas, 15707 Santiago de Compostela, o día 4.6.2019, ás 10.25 horas, co fin de celebrar o acto de xuízo. Pode comparecer persoalmente ou mediante persoa legalmente apoderada e deberá acudir con todos os medios de proba de que intente valerse, coa advertencia de que é única convocatoria e que os ditos actos non se suspenderán por falta inxustificada de asistencia. </p>
    <p>Fáiselles saber que ten á súa disposición na oficina xudicial a cédula de citación, copia da demanda e decreto de admisión dela e tamén as demais resolucións e documentos que figuran no procedemento.</p>
    <p>Advírtese aos destinatarios que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>No caso de que pretenda comparecer ao acto do xuízo asistidos de avogado ou representados tecnicamente por graduado social colexiado, ou representados por procurador, poñerán esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, con obxecto de que, trasladada tal intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que sirva de citación a Isalcor Valga, S.L., así como para a súa publicación no <em>Diario Oficial de Galicia</em> e colocación no taboleiro de anuncios, expido a presente cédula.</p>
    <p>Santiago de Compostela, 23 de abril de 2019</p>
    <footer><p>A letrada da Administración de xustiza</p></footer>

