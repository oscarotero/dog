---
date: '2019-05-14'
id: G1857-090519-0001
page: 23366
number: 91
agency: Sociedade Anónima de Xestión do Plan Xacobeo
section: VI. Anuncios. c) Outros anuncios.
title: >-
  ANUNCIO do 2 de maio de 2019 sobre a convocatoria de axudas ás asociacións de
  amigos do Camiño de Santiago.
range: Anuncio
url: >-
  https://www.xunta.gal/dog/Publicados/2019/20190514/AnuncioG1857-090519-0001_gl.html
---
<p>A Sociedade Anónima e Xestión do Plan Xacobeo prevé, no seu seu obxecto social, as relacións coas asociacións de amigos do Camiño de Santiago. Considérase clave a colaboración a distintos niveis coas devanditas entidades, pois son historicamente o máis relevante factor de dinamización desde a sociedade civil do Camiño e das súas rutas, tanto en Galicia como no resto de España e noutros países do mundo.</p>
    <p>As solicitudes presentaranse obrigatoriamente por medios electrónicos a través do formulario normalizado dispoñible na sede electrónica da Xunta de Galicia (https://sede.xunta.gal).</p>
    <p>Se algunha das persoas interesadas presenta a súa solicitude presencialmente, requirirase para que a emende a través da súa presentación electrónica. Para estes efectos, considerarase como data de presentación da solicitude aquela en que fose realizada a emenda.</p>
    <p>Para a presentación das solicitudes poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365), para o cal se habilita un enlace na Guía de procedementos e servizos co código CT300A.</p>
    <p>No caso de asociacións ou entidades estranxeiras (asociacións de amigos do Camiño de Santiago e outras entidades que teñan como finalidade a promoción do Camiño de Santiago e a súa peregrinación), co fin de proceder á solicitude e aos trámites por medios electrónicos, designarán un representante con sinatura dixital en España.</p>
    <p>O prazo de presentación de solicitudes será dun mes contado a partir do día seguinte ao da publicación desta orde no <em>Diario Oficial de Galicia</em>. Se o último día do prazo fose inhábil, entenderase prorrogado ao primeiro día hábil seguinte.</p>
    <p>As bases poderanse consultar na sede da Sociedade Anónima de Xestión do Plan Xacobeo, na web www.turismo.gal/axudas-asociacions ou no teléfono 881 99 62 64/881 99 62 65.</p>
    <p>Santiago de Compostela, 2 de maio de 2019</p>
    <footer><p>Isaías Juan Calvo de la Uz<br>Director de Administración e de Relacións coas<br>Asociacións de Amigos do Camiño de Santiago</p></footer>

