---
date: '2019-05-14'
id: G0424-060519-0002
page: 23019
number: 91
agency: 'Consellería de Economía, Emprego e Industria'
section: II. Autoridades e persoal. b) Nomeamentos.
title: >-
  ORDE do 30 de abril de 2019 pola que se nomean novos membros do Consello
  Galego de Relacións Laborais, en representación da Confederación Intersindical
  Galega e do sindicato UGT-Galicia.
range: Orde
url: >-
  https://www.xunta.gal/dog/Publicados/2019/20190514/AnuncioG0424-060519-0002_gl.html
---
<p>De acordo co disposto no artigo 7 da Resolución do 23 de outubro de 2008 (DOG do 13 de novembro), pola que se dispón a publicación do regulamento interno de organización e funcionamento do Consello Galego de Relacións Laborais, as organizacións sindicais e empresariais designarán os seus membros representativos, que serán nomeados pola persoa titular da consellería competente en materia de traballo.</p>
    <p>Debido aos resultados das eleccións de representantes das persoas traballadoras nas empresas e na Administración Pública, na data do 31.12.2018, é necesario mudar a composición da representación da parte social no Consello, cuxa nova composición é: tres representantes da CIG, dous representantes do sindicato UGT-Galicia e dous representantes do SN de CC.OO. de Galicia.</p>
    <p>Facendo uso do disposto no artigo 7 da dita resolución, a Confederación Intersindical Galega acordou o nomeamento de tres membros titulares e tres membros suplentes e o sindicato UGT-Galicia acordou o nomeamento de dous membros titulares e dous membros suplentes do Pleno do Consello de Relacións Laborais.</p>
    <p>Por todo o exposto, ao abeiro do artigo 7 da referida Resolución do 23 de outubro de 2008, e en uso das atribucións que teño conferidas, </p>
    <h2>DISPOÑO:</h2>
    <p>Artigo 1</p>
    <p>Nomear como membros titulares do Pleno do Consello Galego de Relacións Laborais, en representación da Confederación Intersindical Galega, a Francisco Xavier González Sio, Miguel Malvido Cabirto e Lucía Freire Ces e como membros suplentes a Antonio Mera de la Fuente, Margarida Corral Sánchez e Susana Méndez Rodríguez.</p>
    <p>Artigo 2</p>
    <p>Nomear como membros titulares do Pleno do Consello Galego de Relacións Laborais, en representación do sindicato UGT-Galicia, a José Carlos Rodríguez del Río e Beatriz Meilán del Río e como membros suplentes a Josefina Martínez Bao e Víctor Fernández Prieto.</p>
    <p>Santiago de Compostela, 30 de abril de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

