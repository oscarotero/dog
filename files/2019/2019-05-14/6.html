---
date: '2019-05-14'
id: G0534-060519-0002
page: 23035
number: 91
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 30 de abril de 2019 pola que se modifica a autorización do centro
  privado Lar, de Mos.
range: Orde
url: >-
  https://www.xunta.gal/dog/Publicados/2019/20190514/AnuncioG0534-060519-0002_gl.html
---
<p>O representante da titularidade do centro privado Lar, de Mos, solicita a modificación da autorización para a supresión do ciclo superior (CS) Asistencia á Dirección, e autorización para impartir o ciclo formativo de grao medio (CM) Atención a Persoas en Situación de Dependencia, o CM Electromecánica de Vehículos Automóbiles, o CM Farmacia e Parafarmacia, o CS Anatomía Patolóxica e Citodiagnóstico, o CS Axencias de Viaxes e Xestión de Eventos, o CS Desenvolvemento de Aplicacións Multiplataforma e o CS Promoción da Igualdade de Xénero. </p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos</p>
    <h2>DISPOÑO:</h2>
    <p>Artigo 1. Modificación da autorización</p>
    <p>Autorizar a implantación do ciclo formativo de grao medio (CM) Atención a Persoas en Situación de Dependencia, do CM Electromecánica de Vehículos Automóbiles, do CM Farmacia e Parafarmacia, do ciclo superior (CS) Anatomía Patolóxica e Citodiagnóstico, do CS Axencias de Viaxes e Xestión de Eventos, do CS Desenvolvemento de Aplicacións Multiplataforma e do CS Promoción da Igualdade de Xénero, e a supresión do CS Asistencia á Dirección. O centro docente queda configurado como se sinala a seguir: </p>
    <p>Denominación xenérica: Centro privado (CPR).</p>
    <p>Denominación específica: Lar.</p>
    <p>Código do centro: 36005427.</p>
    <p>Domicilio: avenida do Rebullón, 21.</p>
    <p>Código postal: 36416.</p>
    <p>Localidade: Puxeiros.</p>
    <p>Concello: Mos.</p>
    <p>Provincia: Pontevedra.</p>
    <p>Titular: Colegio Lar, S.L.</p>
    <p>Composición resultante:</p>
    <p>• 6 unidades do segundo ciclo de educación infantil.</p>
    <p>• 12 unidades de educación primaria.</p>
    <p>• 8 unidades de educación secundaria obrigatoria.</p>
    <p>• 6 unidades de bacharelato, das modalidades de Ciencias, Humanidades e Ciencias Sociais.</p>
    <p>• 2 unidades de educación especial.</p>
    <p>Formación profesional:</p>
    <p>• CM Atención a Persoas en Situación de Dependencia (2 unidades para 20 alumnos/as cada unha).</p>
    <p>• CM Electromecánica de Vehículos Automóbiles (2 unidades para 20 alumnos/as cada unha).</p>
    <p>• CM Farmacia e Parafarmacia (2 unidades para 20 alumnos/as cada unha).</p>
    <p>• CS Administración e Finanzas (2 unidades para 20 alumnos/as cada unha).</p>
    <p>• CS Anatomía Patolóxica e Citodiagnóstico (2 unidades para 20 alumnos/as cada unha).</p>
    <p>• CS Axencias de Viaxes e Xestión de Eventos (2 unidades para 20 alumnos/as cada unha).</p>
    <p>• CS Desenvolvemento de Aplicacións Multiplataforma (2 unidades para 20 alumnos/as cada unha).</p>
    <p>• CS Educación Infantil (2 unidades para 20 alumnos/as cada unha).</p>
    <p>• CS Ensinanza e Animación Sociodeportiva (2 unidades para 20 alumnos/as cada unha).</p>
    <p>• CS Integración Social (2 unidades para 20 alumnos/as cada unha).</p>
    <p>• CS Promoción de Igualdade de Xénero (2 unidades para 20 alumnos/as cada unha).</p>
    <p>Educación para persoas adultas:</p>
    <p>• Ensinanzas básicas iniciais.</p>
    <p>• Educación secundaria para persoas adultas.</p>
    <p>• Bacharelato (Ciencias, Humanidades e Ciencias Sociais).</p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Educación, Universidade e Formación Profesional de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no dito centro, así como o equipamento adecuado.</p>
    <p>Artigo 3. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo de un mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 30 de abril de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

