---
date: '2019-05-14'
id: G0256-290419-0001
page: 23358
number: 91
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 26 de abril de 2019, da Área Provincial de Turismo de Pontevedra,
  pola que se lles dá audiencia aos interesados no procedemento de baixa e
  cancelación da inscrición no Rexistro de Empresas e Actividades Turísticas da
  Comunidade Autónoma de Galicia.
range: Cédula
url: >-
  https://www.xunta.gal/dog/Publicados/2019/20190514/AnuncioG0256-290419-0001_gl.html
---
<p>De conformidade co disposto nos artigos 44 e 82 da Lei 39/2015, do 1 de outubro, do procedemento administrativo común das administracións públicas, notifícaselles e outórgaselles audiencia aos titulares dos establecementos que no anexo I se mencionan, no procedemento de baixa e cancelación da inscrición no Rexistro de Empresas e Actividades Turísticas da Comunidade Autónoma de Galicia.</p>
    <p>Mediante a visita da Inspección comprobouse que nos establecementos que se relacionan no anexo non se realiza nin exerce a actividade turística.</p>
    <p>Considerando que nos expedientes non consta ningunha comunicación do cesamento da actividade, esta área provincial acordou, ao abeiro do establecido no artigo 46 da Lei 7/2011, do 27 de outubro, do turismo de Galicia, e no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma galega, iniciar o expediente de baixa de oficio do establecemento relacionado no anexo.</p>
    <p>O que se lles notifica aos titulares dos establecementos referidos no dito anexo I, para que no prazo de quince (15) días poidan efectuar as alegacións que xulguen pertinentes; poderán examinar o expediente e obter copias dos documentos contidos nel na Área Provincial da Axencia Turismo de Galicia de Pontevedra.</p>
    <p>Pontevedra, 26 de abril de 2019</p>
    <footer><p>O/a xefe/a da Área Provincial de Turismo de Pontevedra<br>P.S. (Resolución do 29.3.2019)<br>María José Echevarría Moreno<br>Xefa territorial de Pontevedra da Consellería de Cultura e Turismo</p></footer>
    <h2>ANEXO</h2>
    <p>Establecemento: Carlus.</p>
    <p>Signatura: V-PO-000479.</p>
    <p>Razón social: María Victoria Fortes García.</p>
    <p>Enderezo: Loureiro Crespo, 73.</p>
    <p>Concello: Pontevedra.</p>
    <p>Establecemento: José Ramos.</p>
    <p>Signatura: V-PO-002733.</p>
    <p>Razón social: José Ramos Rodríguez.</p>
    <p>Enderezo: Vilatuxe, s/n.</p>
    <p>Concello: Lalín.</p>

