---
date: '2019-04-22'
id: G2345-290319-0001
page: 19508
number: 76
agency: Xulgado do Social número 2 da Coruña
section: V. Administración de xustiza.
title: EDICTO (PO 19/2017).
range: Edicto
url: >-
  https://www.xunta.gal/dog/Publicados/2019/20190422/AnuncioG2345-290319-0001_gl.html
---
<p>Eu, María Blanco Aquino, letrada da Administración de xustiza do Xulgado do Social número 2 da Coruña, fago saber que no procedemento ordinario 19/2017 deste xulgado do social, seguido contra a empresa New Caro Store, S.L., sobre ordinario, se ditou a seguinte resolución, cuxa parte dispositiva se xunta:</p>
    <p>«Sentenza.</p>
    <p>A Coruña, 27 de marzo de 2019.</p>
    <p>Jorge Hay Alba, maxistrado do Xulgado do Social número 2 da Coruña, vendo os presentes autos seguidos neste xulgado co número 19/2017, sendo parte el dun lado, como demandante, Lucía Vázquez García, asistida pola letrada Adelina Santin Freijo, e como demandada New Caro Store, S.L., administrador concursal de New Caro Store, S.L. e Fogasa, que non comparecen, sobre reclamación de cantidade, ditou en nome do rei a seguinte sentenza:</p>
    <p>Antecedentes de feito.</p>
    <p>Primeiro. A parte demandante presentou demanda que por quenda correspondeu a este Xulgado do Social número 2 da Coruña, na cal, tras expor os feitos e alegar os fundamentos de dereito que estimou pertinentes, remataba suplicando que se ditase sentenza conforme o pedido.</p>
    <p>Segundo. Admitida a trámite a dita demanda, sinalouse a realización do acto de xuízo e este tivo lugar na data sinalada en todas as súas fases co resultado que consta na acta redactada para o efecto e que quedou debidamente gravada no correspondente soporte CD. Unha vez concluído o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decisión.</p>
    <p>Que, estimando a demanda interposta pola demandante Lucía Vázquez García, con citación do Fogasa, debo condenar e condeno a empresa New Caro Store, S.L., en situación de concurso, a que lle aboe á demandante a cantidade de 3.156,43 euros polos conceptos reclamados en demanda, máis xuros correspondentes. </p>
    <p>Notifíqueselles esta resolución ás partes, ás cales se fará saber que contra ela só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de consignar a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E igualmente deberá no momento de interpor o recurso consignar a suma de 300 euros en concepto de depósito especial para recorrer.</p>
    <p>Así, por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. Expídoa eu, letrada da Administración de xustiza, para facer constar que na mesma data da sentenza se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. A seguir, expídase testemuño da sentenza para a súa unión aos autos. Dou fe.</p>
    <p>E para que lle sirva de notificación en legal forma a New Caro Store, S.L., en ignorado paradoiro, expido a presente para a súa inserción no Diario Oficial de Galicia».</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 28 de marzo de 2019</p>
    <footer><p>A letrada da Administración de xustiza</p></footer>

