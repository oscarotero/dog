---
date: '2019-09-13'
id: G0003-050919-0005
page: 40218
number: 174
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 4 de setembro de 2019, da Dirección Xeral de Recursos Humanos,
  relativa á publicación do modelo definitivo de respostas e puntuacións
  provisionais do segundo e terceiro exercicio da fase de oposición do proceso
  selectivo para o ingreso na categoría de celador/a, quenda de discapacidade
  intelectual, convocado pola Resolución do 1 de marzo de 2018.
range: Resolución
url: >-
  https://www.xunta.gal/dog/Publicados/2019/20190913/AnuncioG0003-050919-0005_gl.html
---
<p>A base oitava da Resolución do 1 de marzo de 2018, da Dirección Xeral de Recursos Humanos, pola que se convoca concurso-oposición para o ingreso na categoría de celador/a, establece un prazo de cinco días hábiles seguintes á publicación dos modelos provisionais de respostas para que os/as interesados/as poidan presentar reclamación contra os exercicios.</p>
    <p>Se o tribunal de oficio ou con base nas reclamacións presentadas anula algunha ou algunhas das preguntas incluídas nun exercicio anunciarao na páxina web do Servizo Galego de Saúde (www.sergas.es).</p>
    <p>Neste caso, serán tidas en conta as preguntas de reserva, que terán unha puntuación igual que o resto das preguntas do correspondente exercicio. </p>
    <p>A estimación ou desestimación das reclamacións entenderase implícita na resolución pola que se publiquen as puntuacións provisionais e as respostas definitivas dos distintos exercicios, que se efectuará na páxina web do Servizo Galego de Saúde (www.sergas.es).</p>
    <p>Finalizado o prazo de reclamación contra o modelo provisional de respostas correspondente ao segundo e terceiro exercicios, este centro directivo, de conformidade coa antedita base, </p>
    <h2>RESOLVE:</h2>
    <p>Primeiro. Dar publicidade, a través da páxina web do Servizo Galego de Saúde (www.sergas.es) ao modelo definitivo de respostas, aprobado polo órgano de selección, correspondente ao segundo e terceiro exercicio da fase de oposición do proceso selectivo para o ingreso na categoría de celador/a, convocado pola Resolución do 1 de marzo de 2018 (<em>Diario Oficial de Galicia</em> núm. 51, do 13 de marzo) na quenda de discapacidade intelectual así como publicar as puntuacións provisionais obtidas polos/as aspirantes nestes exercicios.</p>
    <p>Segundo. Contra esta resolución, as persoas interesadas poderán presentar reclamación ante o tribunal no prazo de cinco días hábiles seguintes á súa publicación, unicamente de existiren erros na confección aritmética da puntuación obtida.</p>
    <p>A reclamación deberá presentarse nun rexistro administrativo ou a través de calquera dos procedementos previstos no artigo 16.4 da Lei 39/2015, do 1 de outubro, do procedemento administrativo común das administracións públicas, e deberá dirixirse á sede do tribunal a efecto de comunicacións, situada na Dirección Xeral de Recursos Humanos do Servizo Galego de Saúde, Edificio Administrativo San Lázaro, s/n, 15703 Santiago de Compostela.</p>
    <p>Santiago de Compostela, 4 de setembro de 2019</p>
    <footer><p>Margarita Prado Vaamonde<br>Directora xeral de Recursos Humanos</p></footer>

