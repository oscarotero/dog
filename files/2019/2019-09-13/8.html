---
date: '2019-09-13'
id: G0426-100919-0001
page: 40166
number: 174
agency: Consellería do Medio Rural
section: III. Outras disposicións.
title: >-
  ORDE do 10 de setembro de 2019 pola que se modifica o prazo de presentación da
  licenza municipal de obra e dos diferentes permisos administrativos previstos
  na Orde do 16 de maio de 2019 pola que se establecen as bases reguladoras das
  axudas para o apoio aos investimentos nas explotacións agrícolas, para a
  creación de empresas para as persoas agricultoras mozas, e para a creación de
  empresas para o desenvolvemento de pequenas explotacións, cofinanciadas co
  Fondo Europeo Agrícola de Desenvolvemento Rural (Feader) no marco do Programa
  de desenvolvemento rural (PDR) de Galicia 2014-2020, e se convocan para o ano
  2019 (códigos de procedemento MR405A, MR404A e MR405B).
range: Orde
url: >-
  https://www.xunta.gal/dog/Publicados/2019/20190913/AnuncioG0426-100919-0001_gl.html
---
<p>A Orde do 16 de maio de 2019 (publicada no DOG nº 94, o 20 de maio de 2019) pola que se convocan para o ano 2019 as axudas para o apoio aos investimentos nas explotacións agrícolas, para a creación de empresas para as persoas agricultoras mozas, e para a creación de empresas para o desenvolvemento de pequenas explotacións, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, establece no artigo 21 como prazo máximo para presentar a correspondente licenza municipal de obras ou calquera outro permiso administrativo o 15 de setembro do 2019.</p>
    <p>E ante as peticións de diferentes organismos para prolongar o dito prazo co fin de poder emitir os preceptivos permisos, cómpre ampliar o dito prazo de presentación da licenza municipal e do resto dos permisos administrativos.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <p class="dog-titulo">DISPOÑO:</p>
    <p>Artigo único. <em>Modificación do prazo de presentación de permisos administrativos</em></p>
    <p>A data de presentación da licenza municipal e do resto dos permisos administrativos prevista no artigo 21 da Orde do 16 de maio de 2019 ata o 15 de setembro de 2019 amplíase ata o 15 de outubro de 2019, inclusive.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 10 de setembro de 2019</p>
    <footer><p>José González Vázquez<br>Conselleiro do Medio Rural</p></footer>

