---
date: '2019-01-24'
id: G0424-180119-0004
page: 4439
number: 17
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 18 de xaneiro de 2019 pola que se amplía o prazo de presentación de
  solicitudes establecido na Orde do 7 de decembro de 2018 pola que se procede á
  terceira convocatoria das subvencións do Programa de incentivos á formación de
  persoas traballadoras ocupadas en sectores estratéxicos para as empresas
  galegas, cofinanciadas polo programa operativo FSE Galicia 2014-2020.
range: Orde
url: >-
  https://www.xunta.gal/dog/Publicados/2019/20190124/AnuncioG0424-180119-0004_gl.html
---
<p>A Orde do 7 de decembro de 2018 pola que se procede á terceira convocatoria das subvencións do Programa de incentivos á formación de persoas traballadoras ocupadas en sectores estratéxicos para as empresas galegas, cofinanciadas polo programa operativo FSE Galicia 2014-2020, determina no seu artigo 6 que «o prazo de presentación de solicitudes será dun mes, que se contará desde o día seguinte ao da súa publicación no Diario Oficial de Galicia».</p>
    <p>Atendendo a que segundo a disposición derradeira segunda da devandita orde determina que «esta orde entrará en vigor o día seguinte ao da súa publicación no Diario Oficial de Galicia», o prazo de presentación de instancias remataría o vindeiro 28 de xaneiro de 2019.</p>
    <p>Consonte o artigo 32 da Lei 39/2015, do 1 de outubro, do procedemento administrativo común das administracións públicas. «A Administración, salvo precepto en contrario, poderá conceder de oficio ou por petición dos interesados unha ampliación dos prazos establecidos, que non exceda a metade destes, se as circunstancias o aconsellan e con isto non se prexudican dereitos de terceiro».</p>
    <p>Para favorecer a máxima presentación de solicitudes, o que redunda no obxectivo básico da convocatoria de subministrar formación ao maior número posible de empresas, posibilitando unha mellor e maior execución das accións formativas financiadas con cargo a esta convocatoria, é necesario proceder a ampliación do prazo correspondente ata o 11 de febreiro de 2019.</p>
    <p>Por todo o exposto e no uso das facultades que me foron concedidas,</p>
    <h2>DISPOÑO:</h2>
    <p>Artigo único. Ampliación do prazo do artigo 6 da Orde do 7 de decembro de 2018</p>
    <p>O prazo que sinala o artigo 6 da Orde do 7 de decembro de 2018 pola que se procede á terceira convocatoria das subvencións do Programa de incentivos á formación de persoas traballadoras ocupadas en sectores estratéxicos para as empresas galegas, cofinanciadas polo programa operativo FSE Galicia 2014-2020, queda ampliado ata o vindeiro 11 de febreiro de 2019.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 18 de xaneiro de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

