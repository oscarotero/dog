---
date: '2019-01-02'
id: G0424-111218-0007
page: 202
number: 1
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 11 de decembro de 2018, da Xefatura Territorial de Pontevedra,
  de autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción da instalación eléctrica que se
  describe no concello de Mos (expediente IN407A 2018/350-4).
range: Resolución
url: >-
  https://www.xunta.gal/dog/Publicados/2019/20190102/AnuncioG0424-111218-0007_gl.html
---
<p>Visto o expediente para outorgamento de autorización administrativa previa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción da instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: LMTS ATI722, CT Casal-Casalmorto.</p>
    <p>Situación: Mos.</p>
    <p>Características técnicas: a instalación situada no lugar de Casal, en Mos (Pontevedra) presenta as seguintes características:</p>
    <p>1. LMTA a 15 kV con condutor tipo LA-56 de 1 metro de lonxitude, con orixe e final en apoio de formigón existente.</p>
    <p>2. LMTA a 15 kV con condutor tipo LA-30 de 1 metro de lonxitude, con orixe e final en apoio de celosía existente.</p>
    <p>3. LMTS a 15 kV con condutor tipo RHZ de 690 metros de lonxitude, con orixe en apoio de formigón existente e final en centro de transformación (CT) proxectado.</p>
    <p>4. Centro de transformación con relación 15.000/400 V a 250 kVA.</p>
    <p>Realizouse o trámite de información pública inserindo anuncios no DOG do 28 de maio de 2018, no BOP do 28 de maio de 2018, no xornal <em>Faro de Vigo</em> do 25 de maio de 2018 e no taboleiro de anuncios do Concello de Tomiño. Tamén se notificou individualmente aos titulares coñecidos dos predios afectados pola instalación e a través dun anuncio de notificación no BOE do 31 de maio de 2018 aos titulares descoñecidos, de acordo coa relación de bens afectados facilitada pola empresa peticionaria. Durante o mencionado trámite non se recibiron alegacións.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Resolución da Consellería de Economía e Industria do 19 de febreiro de 2014, pola que aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder autorización administrativa previa, autorización administrativa de construción e declarar, en concreto, a utilidade pública e a necesidade da urxente ocupación que leva implícita dos bens afectados pola devandita instalación, cuxas características se axustarán en todas ás súas partes ás que figuran no proxecto de execución e as condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir de día seguinte ao da notificación desta resolución; tamén poderá interpoñer calquera outro recurso que considere pertinente ao seu dereito.</p>
    <p>Pontevedra, 11 de decembro de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>

