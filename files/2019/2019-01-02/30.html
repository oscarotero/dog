---
date: '2019-01-02'
id: G0425-211218-0007
page: 212
number: 1
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 18 de decembro de 2018, da Secretaría Xeral Técnica da Consellería
  de Política Social, polo que se acorda someter a información pública o
  proxecto de orde pola que se modifica a Orde do 1 de abril de 2016, pola que
  se fixan os prezos privados correspondentes á prestación de servizos nas
  instalacións xuvenís e á expedición de carnés dirixidos á mocidade,
  xestionados pola Dirección Xeral de Xuventude, Participación e Voluntariado.
range: Anuncio
url: >-
  https://www.xunta.gal/dog/Publicados/2019/20190102/AnuncioG0425-211218-0007_gl.html
---
<p>A Consellería de Política Social está a tramitar o proxecto de orde pola que se modifica a Orde do 1 de abril de 2016 pola que se fixan os prezos privados correspondentes á prestación de servizos nas instalacións xuvenís e á expedición de carnés dirixidos á mocidade, xestionados pola Dirección Xeral de Xuventude, Participación e Voluntariado.</p>
    <p>Na súa virtude, de conformidade co disposto no artigo 42.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, </p>
    <h2>ACORDO:</h2>
    <p>Primeiro. Someter a información pública, por un prazo de quince días hábiles contados desde o día seguinte ao da publicación deste anuncio, o proxecto de orde pola que se modifica a Orde do 1 de abril de 2016 pola que se fixan os prezos privados correspondentes á prestación de servizos nas instalacións xuvenís e á expedición de carnés dirixidos á mocidade, xestionados pola Dirección Xeral de Xuventude, Participación e Voluntariado.</p>
    <p>Segundo. O texto do proxecto de orde poderá consultarse no portal de transparencia da Xunta de Galicia: </p>
    <p>http://transparencia.xunta.gal/tema/informacion-de-relevancia-xuridica/normativa-en-tramitacion/pendente-de-aprobacion</p>
    <p>Terceiro. As persoas físicas e xurídicas interesadas e a cidadanía, en xeral, poden facer as proposicións, as suxestións ou as recomendacións que consideren oportunas a este proxecto de orde mediante a presentación electrónica a través do formulario PR004A ou mediante a presentación de escrito en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas, dirixido á Secretaría Xeral Técnica da Consellería de Política Social, Edificio Administrativo San Caetano, s/n, 15781 Santiago de Compostela, no prazo indicado.</p>
    <p>Santiago de Compostela, 18 de decembro de 2018</p>
    <footer><p>Francisco Javier Abad Pardo<br>Secretario xeral técnico da Consellería de Política Social</p></footer>

