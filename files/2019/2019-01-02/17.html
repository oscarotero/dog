---
date: '2019-01-02'
id: G0244-171218-0001
page: 184
number: 1
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 14 de decembro de 2018, da Secretaría Xeral da Emigración, polo que
  se notifica á persoa interesada o acordo de inicio do procedemento de
  declaración de perda do dereito e reintegro da bolsa concedida para realizar
  estudos de máster nunha universidade galega (expediente PR911A 2017/76).
range: Anuncio
url: >-
  https://www.xunta.gal/dog/Publicados/2019/20190102/AnuncioG0244-171218-0001_gl.html
---
<p>De conformidade co artigo 44 da Lei 39/2015, do 1 de outubro, do procedemento administrativo común das administracións públicas, logo de ser intentada sen éxito a notificación persoal a través do servizo de Correos, notifícase á persoa interesada que se sinala no anexo deste anuncio o acordo de inicio do procedemento de perda do dereito ao cobramento e de reintegro da bolsa concedida para a realización dun máster nunha universidade galega.</p>
    <p>A persoa interesada poderá comparecer nas dependencias da Secretaría Xeral da Emigración, praza de Mazarelos, nº 15, 15703 Santiago de Compostela (A Coruña), das 9.00 ás 14.00 horas, de luns a venres, para o coñecemento íntegro do dito acordo e a constancia de tal coñecemento.</p>
    <p>De acordo co disposto no artigo 77.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, a persoa interesada dispón dun prazo máximo de quince (15) días, contados desde a notificación deste acordo de inicio, para presentar cantas alegacións e documentos considere pertinentes.</p>
    <p>Transcorrido o dito prazo sen presentarse alegacións, o órgano competente poderá, sen máis trámite, resolver este procedemento nos mesmos termos contidos no acordo de inicio. A eficacia do acto administrativo queda supeditada á súa publicación no taboleiro de edictos único do <em>Boletín Oficial del Estado</em> (TEU do BOE) polo que o devandito prazo para presentar as alegacións e a documentación se contará a partir do día seguinte ao da publicación deste anuncio no TEU do BOE.</p>
    <p>Santiago de Compostela, 14 de decembro de 2018</p>
    <footer><p>Antonio Rodríguez Miranda<br>Secretario xeral da Emigración</p></footer>
    <h2>ANEXO</h2>
    <p>Expediente: PR911A 2017/76.</p>
    <p>Interesado: XDC326006.</p>
    <p>Acto notificado: acordo do inicio do procedemento de declaración de perda do dereito ao cobramento e de reintegro da bolsa concedida ao abeiro da Resolución do 7 de abril de 2017, da Secretaría Xeral da Emigración, pola que se aprobaron as bases reguladoras e se procedeu á convocatoria de 100 bolsas excelencia mocidade exterior, co fin de cursar estudos de máster que se inicien no ano 2017 nunha universidade galega.</p>

