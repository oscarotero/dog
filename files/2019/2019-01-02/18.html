---
date: '2019-01-02'
id: G0532-121218-0004
page: 186
number: 1
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 23 de novembro de 2018, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental e a solicitude de modificación substancial da autorización ambiental
  integrada outorgada a Daorje Medioambiente, S.A.U. para o vertedoiro de
  residuos non perigosos que posúe no Concello de Cerceda (A Coruña) (expediente
  2018-IPPC-M-76).
range: Anuncio
url: >-
  https://www.xunta.gal/dog/Publicados/2019/20190102/AnuncioG0532-121218-0004_gl.html
---
<p>Para os efectos previstos no artigo 15.5.a) e no artigo 41 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro de 2013) e na Lei 21/2013, do 9 de decembro, de avaliación de impacto ambiental (<em>Boletín Oficial del Estado</em> núm. 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedarán expostos os documentos titulados:</p>
    <p>– «Proxecto básico de modificación substancial de autorización ambiental integrada e estudo de impacto ambiental de vertedoiro de residuos non perigosos en Areosa (Cerceda)» Daorje Medioambiente a Zima Corp. Company, realizado por Indutec Ingenieros en maio de 2018.</p>
    <p>– «Proxecto de ampliación de capacidade en vertedoiro de residuos non perigosos (Cerceda-A Coruña)» Daorje Medioambiente a Zima Corp. Company, realizado por Indutec Ingenieros en maio de 2018 e visado polo Colexio Oficial de Enxeñeiros Agrónomos de Galicia o 30.5.2018, co número 12.841.</p>
    <p>– «Proxecto de traslado de capacidade en vertedoiro de residuos non perigosos (Cerceda-A Coruña)» Daorje Medioambiente a Zima Corp. Company, realizado por Indutec Ingenieros en maio de 2018 e visado polo Colexio Oficial de Enxeñeiros Agrónomos de Galicia o 11.5.2018 co número 13.830.</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, os documentos poderán consultarse:</p>
    <p>– Na Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público.</p>
    <p>– Na páxina web da Consellería de Medio Ambiente, Territorio e Vivenda<br>(http://cmatv.xunta.gal→medio ambiente e sostibilidade→prevención e control de actividades→autorización ambiental integrada→proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 23 de novembro de 2018</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2018-IPPC-M-76.</p>
    <p>Peticionaria: Daorje Medioambiente, S.A.U.</p>
    <p>CIF: A15483209. </p>
    <p>Domicilio social: rúa Cambrinus, nº 54 (A Coruña).</p>
    <p>Localización da instalación: lugar de Areosa, s/n, Queixas, 15185 A Coruña. Un punto de localización da planta é o definido polas coordenadas UTM (fuso 29, datum ETRS89): X: 543.152, Y: 4.775.780. </p>
    <p>Actividade: vertedoiro de residuos non perigosos.</p>
    <p>Descrición da modificación: na actualidade a empresa está a executar a modificación non substancial autorizada de traspaso da capacidade do vaso Balsas, non executado, ao vaso Nave.</p>
    <p>Complementario ao proxecto anterior, a empresa presenta o proxecto de modificación substancial para autorizar a ampliación do vaso Nave e o apoio dos residuos contra os vasos existentes, aumentando a capacidade de vertedura autorizada cun novo volume de 156.474 m3 (26.267 m3 da modificación non substancial e 130.207 m3 da modificación substancial) e unha superficie de fondo de vaso máis noiros de 21.236 m2.</p>
    <p>O enchemento dos vasos de vertedura executados e a decisión de continuar coa explotación cara á zona norte das instalacións de Areosa son as razóns que promoven este proxecto.</p>
    <p>O proxecto de ampliación propón a execución de novas impermeabilizacións nos noiros dos vasos selados existentes sobre os cales se apoiará a ampliación e a implantación de novas chemineas de desgasificación.</p>
    <p>Non propón cambios respecto das redes de drenaxe de augas subterráneas, lixiviados e pluviais e a impermeabilización do fondo do vaso, xa recollidos no proxecto de traslado da capacidade de vertedura.</p>
    <p>Verteduras: as augas de vertedura residuais depuradas contan con autorización de vertedura ao regato Areosa (afluente do río Lengüelle) e son caracterizadas con periodicidade mensual á saída da depuradora.</p>

