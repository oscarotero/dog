---
date: '2019-07-15'
id: G0534-040719-0003
page: 32955
number: 133
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 25 de xuño de 2019 pola que autoriza a apertura e funcionamento do
  centro privado San Eloy, de Vigo (Pontevedra), para impartir o ciclo formativo
  de grao medio Xoiaría.
range: Orde
url: >-
  https://www.xunta.gal/dog/Publicados/2019/20190715/AnuncioG0534-040719-0003_gl.html
---
<p>A titularidade do centro privado (CPR) San Eloy, de Vigo (Pontevedra) solicita a autorización para impartir o ciclo formativo de grao medio (CM) Xoiaría. </p>
    <p>Logo de tramitar o expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización de ensinanzas</p>
    <p>Autorizar a apertura e funcionamento do centro privado que se sinala a seguir:</p>
    <p>Denominación xenérica: centro privado (CPR).</p>
    <p>Denominación específica: San Eloy.</p>
    <p>Código do centro: 36025049.</p>
    <p>Domicilio: avenida da Ponte, 9.</p>
    <p>Localidade: Cabral (Santa Mariña).</p>
    <p>Concello: 36215 Vigo.</p>
    <p>Provincia: Pontevedra.</p>
    <p>Titular: Escuela de Formación del Atlántico, S.L.</p>
    <p>Composición resultante:</p>
    <p>Formación profesional: </p>
    <p>1 ciclo formativo de grao medio (CM) Xoiaría (2 unidades, 20 alumnos/as unidade).</p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Educación, Universidade e Formación Profesional de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas , ou ben, directamente, o recurso contencioso-administrativo no prazo de dous meses desde a mesma data, ante a Sala do contencioso-administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 25 de xuño de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

