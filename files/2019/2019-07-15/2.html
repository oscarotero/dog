---
date: '2019-07-15'
id: C3K1-030719-0004
page: 32944
number: 133
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 24 de xuño de 2019 de nomeamento de novos membros do Comité
  Territorial de Ética da Investigación da Coruña-Ferrol.
range: Resolución
url: >-
  https://www.xunta.gal/dog/Publicados/2019/20190715/AnuncioC3K1-030719-0004_gl.html
---
<p>A presidenta do Comité Territorial de Ética da Investigación de A Coruña-Ferrol enviou, o día 20 de xuño de 2019, un escrito á Secretaría Xeral Técnica da Consellería de Sanidade mediante o cal solicita o nomeamento de María Ángeles Freire Fojo e Isaac Martínez Bendayán como novos membros do Comité Territorial de Ética da Investigación da Coruña-Ferrol.</p>
    <p>Antecedentes.</p>
    <p>Mediante a Resolución do 1 de febreiro de 2018, que se publicou no DOG núm. 29, do 9 de febreiro de 2018, concedeuse a renovación da acreditación do Comité Territorial de Ética da Investigación da Coruña-Ferrol, estableceuse a súa sede e nomeáronse membros as persoas que se relacionaban no seu anexo. </p>
    <p>Consideracións legais e técnicas.</p>
    <p>O Decreto 63/2013, do 11 de abril, polo que se regulan os comités de ética da investigación en Galicia, recolle no capítulo III a regulamentación correspondente aos comités territoriais. </p>
    <p>No que atinxe á súa composición, os comités territoriais de ética da investigación terán, segundo dispón o número 1 do artigo 9, «unha composición multidisciplinar e estarán formados por un mínimo de nove e un máximo de quince membros, de xeito que se asegure a súa independencia, competencia e experiencia na toma de decisións e no cumprimento das súas funcións». </p>
    <p>Na actualidade, o Comité Territorial de Ética da Investigación da Coruña-Ferrol conta con trece membros polo que, coa incorporación dun novo membro, a súa composición se axusta aos citados topes numéricos.</p>
    <p>Pola súa banda, o número 5 do artigo 9 sinala que «os membros destes comités serán designados e nomeados pola persoa titular da consellería competente en materia de sanidade, por proposta da Secretaría Xeral Técnica, garantindo en todo caso a representación equilibrada de homes e mulleres». </p>
    <p>Logo de ver o que se expuxo, e de acordo coa proposta que efectuou a Secretaría Xeral Técnica desta consellería, </p>
    <h2>RESOLVO:</h2>
    <p>Nomear a María Ángeles Freire Fojo e Isaac Martínez Bendayán novos membros do Comité Territorial de Ética da Investigación da Coruña-Ferrol.</p>
    <p>Santiago de Compostela, 24 de xuño de 2019</p>
    <footer><p>Jesús Vázquez Almuíña<br>Conselleiro de Sanidade</p></footer>

