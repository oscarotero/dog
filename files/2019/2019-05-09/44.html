---
date: '2019-05-09'
id: G0426-240419-0010
page: 22498
number: 88
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 23 de abril de 2019, do Xurado Provincial de Clasificación de
  Montes Veciñais en Man Común de Lugo, polo que se comunica aos posibles
  titulares de dereitos e intereses o acordo adoptado por este xurado, relativo
  ao monte de Santa María de Muxa, concello de Lugo (expediente 26/83).
range: Anuncio
url: >-
  https://www.xunta.gal/dog/Publicados/2019/20190509/AnuncioG0426-240419-0010_gl.html
---
<p>Na sesión celebrada polo Xurado Provincial o día 27.3.2019 figura o seguinte acordo: </p>
    <p>«Monte Xartego, do Medio, Cerro, Guimarei, Outeiro e Toire (expediente 26/83), pertencente aos veciños da parroquia de Santa María de Muxa, do termo municipal de Lugo. O 27.8.2018 recíbese copia autenticada de sentenza firme ditada polo Xulgado de Primeira Instancia número 4 de Lugo, do 25.5.2015, ditada no procedemento ordinario 869/2014, na cal, estimando a demanda presentada declárase: “[...] a favor de José Manuel Fernández Méndez a titularidade da propiedade do predio denominado Deveselas, sito na parroquia de Santa María de Muxa, termo municipal de Lugo, actual parcela 185 do polígono 408, con referencia catastral 27900A408001850000HY e unha superficie de 6.346 m² [...]”.</p>
    <p>Dado traslado da documentación ao Servizo de Montes, o 1.2.2019 emítese un informe (núm. 72/18) especificando as modificacións resultantes, nos termos que no dito informe se describen, co que o monte Xartego, do Medio, Cerro, Guimarei, Outeiro e Toire quedan cunha superficie de 49,92 hectáreas. Achégase esbozo da situación actual do monte veciñal afectado. Examinada a devandita sentenza, o Xurado, por unanimidade, acorda dar cumprimento ao establecido nela e proceder ás correccións oportunas, coa incorporación do esbozo referido ao expediente de clasificación».</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte, por medio do presente anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o devandito acordo. </p>
    <p>Este anuncio publicarase no Diario Oficial de Galicia, se ben a eficacia do acto notificado quedará supeditada até a súa publicación no BOE.</p>
    <p>Lugo, 23 de abril de 2019</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes<br>Veciñais en Man Común de Lugo</p></footer>

