---
date: '2019-06-18'
id: G0533-110619-0001
page: 29089
number: 114
agency: Consellería de Infraestruturas e Mobilidade
section: III. Outras disposicións.
title: >-
  DECRETO 65/2019, do 6 de xuño, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de construción das actuacións de mellora da estrada PO-235, segunda
  fase, coa clave PO/15/058.10.2, no concello da Lama.
range: Decreto
url: >-
  https://www.xunta.gal/dog/Publicados/2019/20190618/AnuncioG0533-110619-0001_gl.html
---
<p>Antecedentes:</p>
    <p>Primeiro. No <em>Diario Oficial de Galicia </em>núm. 242, do 20 de decembro de 2018, publicouse o Anuncio do 13 de decembro de 2018 polo que se somete ao trámite de información pública o proxecto de construción das actuacións de mellora da estrada PO-235, segunda fase, coa clave PO/15/058.10.2, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise dos informes e certificados presentados, o 21 de maio de 2019 apróbase o expediente de información pública e definitivamente o proxecto de construción das actuacións de mellora da estrada PO-235, segunda fase, coo clave PO/15/058.10.2.</p>
    <p>Este proxecto de construción ten por obxecto a mellora da estrada PO-235, entre os núcleos de Antas e Seixido, no concello da Lama, en dous treitos que complementan os treitos proxectados na primeira fase (puntos quilométricos 11+870 ao 15+560 e puntos quilométricos 15+740 ao 17+200,804).</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do número dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade, e logo da deliberación do Consello da Xunta de Galicia, na súa reunión do día seis de xuño de dous mil dezanove,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación, para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción das actuacións de mellora da estrada PO-235, segunda fase, coa clave PO/15/058.10.2. </p>
    <p>Santiago de Compostela, seis de xuño de dous mil dezanove</p>
    <footer><p>Alberto Núñez Feijóo<br>Presidente</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

