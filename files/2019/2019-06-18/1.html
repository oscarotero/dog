---
date: '2019-06-18'
id: CA01-120619-0005
page: 28845
number: 114
agency: Consellería de Facenda
section: III. Outras disposicións.
title: >-
  RESOLUCIÓN do 14 de xuño de 2019 pola que se ordena a publicación do Acordo do
  Consello da Xunta de Galicia do 13 de xuño de 2019 polo que se aproba a
  relación de postos de traballo da Consellería do Medio Rural.
range: Resolución
url: >-
  https://www.xunta.gal/dog/Publicados/2019/20190618/AnuncioCA01-120619-0005_gl.html
---
<p>A aprobación da relación de postos de traballo da Consellería do Medio Rural xustifícase polos cambios de estrutura que tiveron lugar desde a súa aprobación e as necesidades funcionais e organizativas actuais.</p>
    <p>Adáptanse os postos de traballo aos corpos/escalas previstos na Lei 2/2015, do 29 de abril, do emprego público de Galicia (DOG núm. 82, do 4 de maio) así como ao establecido na Orde da Consellería de Facenda do 10 de maio de 2017, pola que se modifica a Orde do 21 de novembro de 1989 pola que se fixan os criterios xerais para a elaboración das relacións de postos de traballo da Comunidade Autónoma de Galicia e se aproba o modelo e se ditan instrucións para o cubrir (DOG núm. 90, do 11 de maio de 2017).</p>
    <p>En consecuencia, por proposta da Consellería do Medio Rural, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día trece de xuño de 2019, adoptou o seguinte</p>
    <h2>ACORDO:</h2>
    <p>Primeiro. Apróbase a relación de postos de traballo da Consellería do Medio Rural, nos termos que se sinalan nos anexos a este acordo, como consecuencia das súas necesidades funcionais e organizativas actuais.</p>
    <p>Segundo. Clasifícanse de libre designación os postos que a seguir se relacionan en aplicación do criterio de excepcionalidade que á marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>MR.C02.00.000.15770.060</td>
       <td>Servizo de Calidade e Procecedemento de Sistema</td>
       <td>Asesoramento e dependencia directa dun alto cargo</td>
      </tr>
      <tr>
       <td>MR.C03.00.000.15770.040</td>
       <td>Servizo de Xestión de Fondos e Coordinación</td>
       <td>Asesoramento e dependencia directa dun alto cargo</td>
      </tr>
      <tr>
       <td>MR.C05.00.000.15770.050</td>
       <td>Servizo de Análise e Informes</td>
       <td>Asesoramento e dependencia directa dun alto cargo</td>
      </tr>
      <tr>
       <td>MR.C05.00.000.15770.070</td>
       <td>Servicio de Auditoría Interna da Cadea Alimentaria</td>
       <td>Asesoramento e dependencia directa dun alto cargo</td>
      </tr>
      <tr>
       <td>MR.C03.00.002.15770.035</td>
       <td>Servizo de Coordinación de Medios</td>
       <td>Especial responsabilidade por garantir unha adecuada decisión que supón a limitación de dereitos en situacións de alerta sanitaria ou emerxencia</td>
      </tr>
      <tr>
       <td>MR.C03.00.002.15770.024</td>
       <td>Servizo de Programación</td>
       <td>Especial responsabilidade por garantir unha adecuada decisión que supón a limitación de dereitos en situacións de alerta sanitaria ou emerxencia</td>
      </tr>
      <tr>
       <td>MR.C99.10.801.15001.001</td>
       <td>Servizo Provincial SPDIF A Coruña</td>
       <td>Especial responsabilidade por garantir unha adecuada decisión que supón a limitación de dereitos en situacións de alerta sanitaria ou emerxencia</td>
      </tr>
      <tr>
       <td>MR.C99.10.801.27001.001</td>
       <td>Servizo Provincial SPDIF Lugo</td>
       <td>Especial responsabilidade por garantir unha adecuada decisión que supón a limitación de dereitos en situacións de alerta sanitaria ou emerxencia</td>
      </tr>
      <tr>
       <td>MR.C99.10.801.32001.001</td>
       <td>Servizo Provincial SPDIF Ourense</td>
       <td>Especial responsabilidade por garantir unha adecuada decisión que supón a limitación de dereitos en situacións de alerta sanitaria ou emerxencia</td>
      </tr>
      <tr>
       <td>MR.C99.10.801.36001.001</td>
       <td>Servizo Provincial SPDIF Pontevedra</td>
       <td>Especial responsabilidade por garantir unha adecuada decisión que supón a limitación de dereitos en situacións de alerta sanitaria ou emerxencia</td>
      </tr>
      <tr>
       <td>MR.C05.00.101.27001.001</td>
       <td>Director/a Laboratorio Lasapaga</td>
       <td>Centro de Investigación e Innovación en que se desenvolvan proxectos que poidan supoñer unha vantaxe competitiva para Galicia</td>
      </tr>
     </tbody>
    </table>
    <p>Terceiro. Ordénase a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 13 de xuño de 2019, relativo á aprobación da relación de postos de traballo da Consellería do Medio Rural, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 14 de xuño de 2019</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

