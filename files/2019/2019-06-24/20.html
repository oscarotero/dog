---
date: '2019-06-24'
id: G2348-030619-0004
page: 29978
number: 118
agency: Xulgado do Social número 5 da Coruña
section: V. Administración de xustiza.
title: EDICTO de notificación de sentenza e auto de aclaración (PO 190/2018).
range: Edicto
url: >-
  https://www.xunta.gal/dog/Publicados/2019/20190624/AnuncioG2348-030619-0004_gl.html
---
<p>Eu, María Mercedes Santos García, letrada da Administración de xustiza do Xulgado do Social número 5 da Coruña, fago saber que no procedemento ordinario 190/2018 deste xulgado do social, seguido por instancia de Agustín García Torres contra Campus Coruña, S.L. sobre ordinario, foi ditada sentenza e auto de aclaración cuxas partes dispositivas son, respectivamente, as seguintes:</p>
    <p>«Decido que debo estimar e estimo parcialmente a demanda que en materia de cantidade foi interposta por Agustín García Torres, contra a entidade Campus Coruña, S.L. e, en consecuencia, debo condenar e condeno a entidade Campus Coruña, S.L. a que aboe ao demandante a cantidade de 3.727,68 € brutos por salarios devindicados durante a súa relación laboral (13.8.2016 ao 31.10.2016), con inclusión de parte proporcional de pagas extras, complemento de transporte e complemento de asistencia, e compensación económica por vacacións non desfrutadas, das cales se descontarán 300 € líquidos percibidos, incrementadas no xuro do 10 % por demora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito para interporen contra a ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación. </p>
    <p>Advírtase ao recorrente que non sexa traballador ou beneficiario do réxime público de seguridade social, ou habente causa dun deles, ou que non teña recoñecido o beneficio de xustiza gratuíta, que deberá depositar a cantidade de 300 € do depósito especial indicado no artigo 229.1.a) da Lei reguladora da xurisdición social. Estas cantidades deberán ser aboadas, se é por transferencia bancaria, na conta que este xulgado ten no Banco Santander co número ES55 0049 3569 92 0005001274, anotando no “concepto” os seguintes díxitos: 4757000065 e número de expediente con 6 díxitos (4 para o número e 2 para o ano) e se é fisicamente nunha oficina do Banco Santander, na conta número 4757000065 e número de expediente con 6 díxitos (4 para o número e 2 para o ano), acreditándoo mediante a presentación do comprobante de ingreso no período comprendido ata a formalización do recurso, así como, no caso de ser condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, ao momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así o pronuncio, mando e asino por esta miña sentenza.</p>
    <p>Publicación. A anterior sentenza foi lida e publicada pola maxistrada xuíza que a subscribe, celebrando audiencia pública no día da súa data. Dou fe».</p>
    <p>«Dispoño:</p>
    <p>Rectificar os erros de transcrición contidos na sentenza ditada nos presentes autos na data do 16 de xaneiro de 2019, nos seus feitos probados primeiro, fundamento de dereito primeiro e parte dispositiva, que quedarán redactados do seguinte modo, mantendo os restantes pronunciamentos.</p>
    <p>Feitos probados:</p>
    <p>“...Primeiro. O demandante, Agustín García Torres, prestou os seus servizos para a entidade Campus Coruña, S.L. entre o 13 de agosto e o 31 de agosto de 2016 a tempo parcial, e desde o 1 de setembro ao 1 de novembro de 2016, a tempo completo, coa categoría profesional de “oficial 2ª oficio”, e polo que debía percibir o salario bruto mensual de 924,60 € brutos salario base, sen inclusión de parte proporcional de pagas extras.</p>
    <p>Fundamento de dereito:</p>
    <p>Primeiro. ...Por tanto, a contía que correspondería percibir por estes conceptos refírese a día de prestación efectivo, que no seu contrato de traballo, única proba que existe respecto a ela, é en xornadas de luns a venres, o que supón, por tanto, 12 días en agosto, 24 días en setembro e 20 días en outubro e, por tanto, o pagamento das contías de 263,76 € brutos por complemento de asistencia e 451,36 € brutos por complemento de transporte durante a duración da súa relación laboral.</p>
    <p>Consecuencia da proba articulada, no suposto de autos, acreditáronse nas actuacións os presupostos constitutivos da obrigación, todo o cal carreta as obrigacións contidas nos arts. 4.2.f), e 29.1, do Estatuto dos traballadores, correspondendo ao demandado a proba dos feitos que impidan, extingan ou enerven tales obrigacións (arts. 217.3 e 281 da LAC). Ao non terse practicado a dita proba, a demanda debe ser estimada, con obrigación de aboamento das cantidades que se declararon probadas, en conceptos brutos, pola entidade Campus Coruña, S.L…”.</p>
    <p>Decido que debo estimar e estimo parcialmente a demanda que en materia de cantidade foi interposta por Agustín García Torres, contra a entidade Campus Coruña, S.L. e, en consecuencia, debo condenar e condeno a entidade Campus Coruña, S.L., a que aboe ao demandante a cantidade de 3.727,68 € brutos por salarios devindicados durante a súa relación laboral (13.8.2016 ao 31.10.2016), con inclusión de parte proporcional de pagas extras, complemento de transporte e complemento de asistencia, e compensación económica por vacacións non desfrutadas, incrementadas no xuro do 10 % por demora e aplicable aos conceptos salariais.</p>
    <p>Contra este auto non cabe interpor recurso, sen prexuízo dos recursos que se poidan interpor contra a resolución aclarada, cuxo prazo de anuncio se iniciará de novo coa notificación da presente resolución.</p>
    <p>Así o mando e asino por este auto. Maxistrada xuíza Pilar Carreira Vidal. Dou fe».</p>
    <p>Para que sirva de notificación en legal forma a Campus Coruña, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de xuño de 2019</p>
    <footer><p>A letrada da Administración de xustiza</p></footer>

