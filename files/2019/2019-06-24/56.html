---
date: '2019-06-24'
id: L157-040619-0002
page: 30038
number: 118
agency: Concello de Noia
section: VI. Anuncios. b) Administración local.
title: 'ANUNCIO de aprobación inicial do estudo de detalle na rúa Outonil, Noia.'
range: Anuncio
url: >-
  https://www.xunta.gal/dog/Publicados/2019/20190624/AnuncioL157-040619-0002_gl.html
---
<p>Aprobado inicialmente por Decreto da Alcaldía 2019-1419 na data 27 de maio o estudo de detalle redactado de oficio por Monteoliva Arquitectura, SLP denominado Estudo de detalle para o reaxuste de aliñacións e rasantes na rúa Outonil, Noia, que ten por obxecto reaxustar as aliñacións e rasantes do tramo da rúa Outonil próximo ao encontro coa rúa Coruña.</p>
    <p>En cumprimento da Resolución da Alcaldía nº 2019-1419 de data 27 de maio de 2019 e do artigo 80.2 da Lei 2/2016, do 10 de febreiro, do solo de Galicia, así como no artigo 194.2 do seu regulamento, sométese o expediente a información pública por prazo dun mes, contados desde o día seguinte ao da publicación do presente anuncio no Diario Oficial de Galicia.</p>
    <p>Durante o período de información pública, quedará o expediente á disposición de calquera que queira examinalo, para os efectos de que se presenten as alegacións que se consideren pertinentes. Así mesmo, estará á disposición dos interesados na sede electrónica deste concello (https://noia.sedelectronica.gal/).</p>
    <p>A aprobación inicial do estudo de detalle implica a suspensión do outorgamento de licenzas no ámbito afectado por el, suspensión que se extinguirá coa aprobación definitiva do estudo de detalle.</p>
    <p>Noia, 30 de maio de 2019</p>
    <footer><p>José Santiago Freire Abeijón<br>Alcalde</p></footer>

