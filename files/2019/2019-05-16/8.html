---
date: '2019-05-16'
id: G0425-100519-0008
page: 23799
number: 93
agency: Consellería de Política Social
section: III. Outras disposicións.
title: >-
  RESOLUCIÓN do 8 de maio de 2019, da Dirección Xeral de Familia, Infancia e
  Dinamización Demográfica, pola que se publica a Resolución do 6 de maio de
  2019, das axudas convocadas na Orde do 17 de xullo de 2018 pola que se
  establecen as bases que rexerán o procedemento de concesión de axudas para a
  posta en marcha de casas niño, parcialmente cofinanciadas polo Fondo Europeo
  de Desenvolvemento Rexional no marco do programa operativo Feder Galicia
  2014-2020, e se procede á súa convocatoria en réxime de concorrencia
  competitiva para os anos 2018, 2019, 2020 e 2021.
range: Resolución
url: >-
  https://www.xunta.gal/dog/Publicados/2019/20190516/AnuncioG0425-100519-0008_gl.html
---
<p>Mediante a Orde do 17 de xullo de 2018 (DOG núm. 146, do 1 de agosto) publicáronse as bases reguladoras das axudas da Consellería de Política Social para a posta en marcha de casas niño e a convocatoria para o ano 2018.</p>
    <p>De conformidade co artigo 16 da antedita orde, a resolución dos expedientes de axuda, logo da fiscalización da proposta facendo uso do previsto no artigo 7.3 da Lei 9/2007, do 13 de xuño, de subvencións de Galicia, corresponde, por delegación, á directora xeral de Familia, Infancia e Dinamización Demográfica da Consellería de Política Social.</p>
    <p>Así mesmo, o artigo 17 da mesma orde establece que se publicarán no <em>Diario Oficial de Galicia</em>, de conformidade co artigo 45 da Lei 39/2015, do 1 de outubro, do procedemento administrativo común das administracións públicas, entre outras, as correspondentes resolucións. Esta publicación producirá os efectos de notificación.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 6 de maio de 2019, ditada no procedemento BS403C, de concesión de axudas para a posta en marcha de casas niño cofinanciadas polo Fondo Europeo de Desenvolvemento Rexional no marco do programa operativo Feder Galicia (2014-2020), que se xunta á presente resolución no anexo.</p>
    <p>Segundo. Comunicar que a Resolución do 6 de maio de 2019 que finaliza este procedemento esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes contado a partir da publicación desta resolución no <em>Diario Oficial de Galicia</em> ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ao da súa publicación no <em>Diario Oficial de Galicia</em>.</p>
    <p>Terceiro. Notificada a resolución polo órgano competente, as persoas propostas como beneficiarias disporán dun prazo de 10 días computado a partir do día seguinte ao da publicación para a súa aceptación e, transcorrido este sen que se producise manifestación expresa se entenderá tacitamente aceptada.</p>
    <p>Santiago de Compostela, 8 de maio de 2019</p>
    <footer><p>María Amparo González Méndez<br>Directora xeral de Familia, Infancia e Dinamización Demográfica</p></footer>
    <h2>ANEXO</h2>
    <h2>Resolución do 6 de maio de 2019 ditada no procedemento BS403C de concesión de axudas para a posta en marcha de casas niño cofinanciadas polo Fondo Europeo de Desenvolvemento Rexional no marco do programa operativo Feder Galicia (2014-2020)</h2>
    <p>Unha vez ditadas as correspondentes resolucións de aceptación das renuncias presentadas polas persoas beneficiarias da axuda para a posta en marcha dunha casa niño nos concellos de Vilasantar e Petín respectivamente, e vista a proposta de resolución emitida pola Subdirección Xeral de Demografía e Conciliación con base no disposto no artigo 14.6 e 14.9 da Orde do 17 de xullo de 2018, pola que se establecen as bases que rexerán o procedemento de concesión de axudas para a posta en marcha de casas niño e se convocan para o ano 2018 (cofinanciadas polo Fondo Europeo de Desenvolvemento Rexional no marco do programa operativo Feder Galicia 2014-2020), e fiscalizada esta, facendo uso do previsto no artigo 7.3 da Lei 9/2007, do 13 de xuño, de subvencións de Galicia,</p>
    <h2>RESOLVO:</h2>
    <p>Primeiro. Conceder ás persoas que se relacionan no anexo e que figuraban en reserva na Resolución do 28 de decembro de 2018 (DOG núm. 24, do 4 de febreiro de 2019), as axudas convocadas con cargo á aplicación orzamentaria 12.02.312B.770.0, con base na aplicación do disposto no artigo 14.6 e 14.9 da orde de convocatoria.</p>
    <p>Esta axuda pública está cofinanciada nun 80 % polo Fondo Europeo de Desenvolvemento Rexional, no marco do programa operativo Feder Galicia 2014-2020, en particular:</p>
    <p>Obxectivo temático 10: Investir en educación, formación e formación profesional para a adquisición de capacidades e aprendizaxe permanente.</p>
    <p>Prioridade de investimento 10.5-Investir en educación, formación e formación profesional para a adquisición de capacidades e aprendizaxe permanente, mediante o desenvolvemento das infraestruturas en educación e formación.</p>
    <p>Obxectivo específico 10.5.1-Mellorar as infraestruturas de educación e formación.</p>
    <p>Actuación 10.5.1.4b-Axudas ao investimento en centros de atención á primeira infancia de 0-3 anos e casas niño.</p>
    <p>Categoría de intervención CE052-Infraestruturas para a atención e a educación da primeira infancia.</p>
    <p>O que exixe o cumprimento da normativa aplicable a este fondo, en particular, o Regulamento (UE) nº 1303/2013 do Parlamento e do Consello, do 17 de decembro de 2013, e o Regulamento (UE) nº 1301/2013, do Parlamento Europeo e do Consello, do 17 de decembro de 2013, sobre o Fondo Europeo de Desenvolvemento Rexional, a Orde HPF/1979/2016, do 29 de decembro, pola que se aproban as normas sobre os gastos subvencionables dos programas operativos do Fondo Europeo de Desenvolvemento Rexional para o período 2014-2020, así como a súa normativa comunitaria, estatal e autonómica de desenvolvemento.</p>
    <p>A concesión desta axuda supón que o beneficiario acepta ser incluído na lista pública de operacións prevista no artigo 115.2 do Regulamento (UE) nº 1303/2013. Así mesmo, o beneficiario deberá cumprir os requisitos de publicación e comunicación en relación coa publicidade do financiamento, de conformidade co previsto no anexo XII, punto 2.2, do devandito Regulamento (UE) nº 1303/2013.</p>
    <p>O método aplicado para determinar o importe subvencionable e o importe da subvención é o de custos reais.</p>
    <p>As axudas concedidas condicionaranse ao cumprimento de todas as obrigas establecidas na Orde do 17 de xullo de 2018.</p>
    <p>A xustificación da subvención realizarase de acordo co establecido no artigo 21 da orde de convocatoria.</p>
    <p>Coa solicitude de pagamento a persoa beneficiaria deberá informar sobre o nivel de logro dos indicadores de produtividade asociados a esta convocatoria de axudas.</p>
    <p>O pagamento da subvención realizarase de acordo co establecido no artigo 22 da Orde do 17 de xullo de 2018.</p>
    <p>Segundo. As persoas beneficiarias disporán dun prazo de 2 meses contados a partir da publicación desta resolución no <em>Diario Oficial de Galicia</em> para achegar a documentación prevista nas letras m) a q) do artigo 11.1, no caso de que non fose achegada coa solicitude, así como para acreditar o acondicionamento do inmoble de acordo co establecido no artigo 4.1.c) da Orde do 17 de xullo de 2018.</p>
    <p>Terceiro. Esta resolución, que finaliza o procedemento, esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes contado a partir da súa publicación no <em>Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte da publicación no <em>Diario Oficial de Galicia</em>.</p>
    <p>Santiago de Compostela, 6 de maio de 2019</p>
    <footer><p>A conselleira de Política Social<br>P.D. (Artigo 16 da Orde do 17.7.2018; DOG núm. 146, do 1.8.2018)<br>Mª Amparo González Méndez<br>Directora xeral de Familia, Infancia e Dinamización Demográfica</p></footer>
    <h2>ANEXO</h2>
    <h2>Axudas concedidas</h2>
    <table>
     <tbody>
      <tr>
       <td>Nº exp.</td>
       <td>Solicitante</td>
       <td>NIF</td>
       <td>Nome da casa niño</td>
       <td>Concello</td>
       <td>Provincia</td>
       <td>Puntuación</td>
       <td>Importe investimento</td>
       <td>Importe prima anos 2019, 2020 e 2021</td>
      </tr>
      <tr>
       <td>22</td>
       <td>Noemí González Pérez</td>
       <td>44478840Z</td>
       <td>A Raíz</td>
       <td>Xunqueira de Espadanedo</td>
       <td>Ourense</td>
       <td>87,50</td>
       <td>15.000 €</td>
       <td>49.000 €</td>
      </tr>
      <tr>
       <td>8</td>
       <td>Antía Fernández Vázquez</td>
       <td>44655243F</td>
       <td>Agarimo</td>
       <td>Montederramo</td>
       <td>Ourense</td>
       <td>82,50</td>
       <td>15.000 €</td>
       <td>49.000 €</td>
      </tr>
     </tbody>
    </table>

