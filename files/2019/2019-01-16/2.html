---
date: '2019-01-16'
id: G0532-110119-0001
page: 2402
number: 11
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  CORRECCIÓN DE ERROS. Orde do 19 de decembro de 2018 pola que se establecen as
  bases reguladoras das axudas para a prevención dos danos que causan
  determinadas especies de fauna silvestre e se convocan para o ano 2019.
range: Corrección de orde
url: >-
  https://www.xunta.gal/dog/Publicados/2019/20190116/AnuncioG0532-110119-0001_gl.html
---
<p>Advertido erro no texto da citada orde, publicada no<em> Diario Oficial de Galicia</em> número 5, do 8 de xaneiro de 2019, cómpre publicar a seguinte corrección:</p>
    <p>Na páxina 822 e 823, artigo 4 (<em>Adquisición de cans protectores e defensores do gando</em>), punto 1, onde di:</p>
    <p>«1. Será subvencionable a adquisición de cans protectores e defensores do gando cunha idade inferior ou igual aos catro meses, das seguintes razas: mastín español, mastín do Pirineo e can de palleiro, así como os gastos da súa identificación, debendo a persoa interesada achegar a documentación relativa aos controis sanitarios realizados segundo a lexislación vixente, e a documentación acreditativa da identificación do animal e a súa inscrición no Rexistro Galego de Identificación de Animais de Compañía (Regiac), de acordo co establecido no punto 3 da disposición transitoria primeira da Lei 4/2017, do 3 de outubro, de protección e benestar dos animais de compañía en Galicia. Así mesmo deberase achegar o certificado da entidade xestora do libro xenealóxico da raza, que acredite que o animal está rexistrado no libro xenealóxico da raza correspondente». </p>
    <p>Debe dicir:</p>
    <p>«1. Será subvencionable a adquisición de cans protectores e defensores do gando cunha idade inferior ou igual aos catro meses, das seguintes razas: mastín español, mastín do Pirineo e can de palleiro, así como os gastos da súa identificación, debendo a persoa interesada achegar a documentación relativa aos controis sanitarios realizados segundo a lexislación vixente, e a documentación acreditativa da identificación do animal e a súa inscrición no Rexistro Galego de Identificación de Animais de Compañía (Regiac), de acordo co establecido no punto 3 da disposición transitoria primeira da Lei 4/2017, do 3 de outubro, de protección e benestar dos animais de compañía en Galicia. No caso do can de palleiro, deberase achegar así mesmo o certificado da entidade xestora do libro xenealóxico da raza, que acredite que o animal está rexistrado no libro xenealóxico da raza correspondente».</p>

