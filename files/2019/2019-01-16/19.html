---
date: '2019-01-16'
id: G2345-141218-0001
page: 2509
number: 11
agency: Xulgado do Social número 2 da Coruña
section: V. Administración de xustiza.
title: EDICTO (DSP 207/2018).
range: Edicto
url: >-
  https://www.xunta.gal/dog/Publicados/2019/20190116/AnuncioG2345-141218-0001_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 207/2018 deste xulgado do social, seguido por instancia de Sergio Rodríguez Ezquerra contra a empresa Streamnow, S.L., con intervención procesual de Fogasa, sobre despedimento, se pronunciou a seguinte sentenza, cuxo encabezamento e decisión din: </p>
    <p>«Sentenza.</p>
    <p>A Coruña, 13 de decembro de 2018.</p>
    <p>Jorge Hay Alba, maxistrado do Xulgado do Social número 2 da Coruña, vendo os presentes autos seguidos neste xulgado co número 207/2018, sendo parte nel como demandante Sergio Rodríguez Ezquerra, asistido pola letrada Mónica Mesías Vázquez, e como demandado Streamnow, S.L., que non comparece, con intervención procesual de Fogasa, que non comparece, sobre despedimento, pronunciou en nome do rei a seguinte sentenza</p>
    <p>Decisión.</p>
    <p>Que, estimando a demanda interposta por Sergio Rodríguez Ezquerra, con citación do Fogasa, contra a empresa Streamnow, S.L., debo declarar e declaro improcedente o despedimento efectuado ao demandante, e condeno a demandada a que, no prazo de cinco días desde a data da notificación da sentenza, opte entre a readmisión inmediata do demandante, nas mesmas condicións que posuía con anterioridade, ou o aboamento dunha indemnización de 43.535,64 euros. No caso de que opte pola readmisión, o traballador terá dereito aos salarios de tramitación, que ascenden 104,09 euros por día.</p>
    <p>Notifíqueselles esta resolución ás partes, ás cales se fará saber que contra ela só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación desta sentenza, e no propio termo, se o recorrente non goza do beneficio de xustiza gratuíta, deberá ao anunciar o recurso entregar xustificante acreditativo de consignar a cantidade obxecto de condena na conta de depósitos e consignacións que este xulgado ten aberta no Banco de Santander desta cidade. </p>
    <p>E igualmente deberá, no momento de interpor o recurso, consignar a suma de 300 euros en concepto de depósito especial para recorrer. </p>
    <p>Así, por esta a miña sentenza, definitivamente xulgando, pronúncioo, mándoo e asínoo».</p>
    <p>E para que lle sirva de notificación en legal forma a Streamnow, S.L., expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 13 de decembro de 2018</p>
    <footer><p>A letrada da Administración de xustiza</p></footer>

