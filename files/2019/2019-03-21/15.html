---
date: '2019-03-21'
id: G2188-280219-0001
page: 15422
number: 56
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (459/2016).
range: Edicto
url: >-
  https://www.xunta.gal/dog/Publicados/2019/20190321/AnuncioG2188-280219-0001_gl.html
---
<p>Familia, garda, custodia alimentos de fillo menor non matrimonial non consensuado 459/2016</p>
    <p>Sobre outros familia incidentes </p>
    <p>Demandante: María del Carmen García Dávila</p>
    <p>Procuradora: Marta Rodríguez Costas</p>
    <p>Demandado: Victor Manuel Lopes Enriques</p>
    <p>Ministerio Fiscal </p>
    <p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, fago saber que en virtude do acordado nos autos de referencia, e de conformidade co disposto nos artigos 156.4 e 164 da LAC, mediante o presente notifícase a Victor Manuel Lopes Enriques a sentenza ditada no presente procedemento, do teor literal seguinte:</p>
    <p>«Sentenza</p>
    <p>En Vigo o 9 de abril de 2018.</p>
    <p>Vistos por min, María del Pilar Cao Fernández, maxistrada do Xulgado de reforzo dos xulgados de Primeira Instancia número 5 e número 12 de Vigo, os presentes autos de more uxorio co número 459/2016, seguidos por instancia de Mª del Carmen García Dávila, representada pola procuradora Marta Rodríguez Costas e baixo a dirección letrada de Jorge Juan Martínez González, fronte a Victor Manuel Lopes Enriques, declarado en situación de rebeldía procesual, e con intervención do Ministerio Fiscal, resultando o seguinte,</p>
    <p>Seguen antecedentes de feito e fundamentos de dereito:</p>
    <p>Decido que debo estimar e estimo a demandada interposta pola procuradora dos tribunais Marta Rodríguez Costas, en nome e representación de Mª del Carmen García Dávila, representada fronte a Victor Manuel Lopes Enriques, declarado en situación de rebeldía procesual, e por iso, debo acordar e acordo as seguintes medidas: </p>
    <p>– Atribúese á nai a garda e custodia da filla menor, Romina. O exercicio e titularidade da patria potestade debe ser compartida por ambos os proxenitores.</p>
    <p>– En canto ao réxime de visitas, establécese a favor do pai o seguinte réxime de visitas:</p>
    <p>• Fins de semana alternos: desde o venres á saída do colexio ata o domingo ás 20.00 horas e unha tarde, entre semana que se elixirá de común acordo entre os proxenitores con idéntico horario, coincidindo coa que pasa a fin de semana co proxenitor non custodio. As entregas e recollidas da filla menor verificaranse no domicilio materno.</p>
    <p>• Así mesmo, estará coa súa filla, os anos impares, a metade das vacacións de Nadal, desde que comecen estas ás 20.00 horas dese día ata as 20.00 horas do día 30 de decembro, pasando así a Noiteboa e fin de ano co pai. E, os anos pares, estará coa menor desde o día 30 de decembro ás 20.00 horas ata o día anterior ao comezo das clases ás 20.00 horas. As entregas e recollidas da filla menor verificaranse no domicilio materno.</p>
    <p>• Poderá desfrutar da súa filla durante as vacacións escolares de semana santa nos anos impares, desde as 20.00 horas do comezo das vacacións ata o domingo ás 20.00 horas. As entregas e recollidas da filla menor verificaranse no domicilio materno.</p>
    <p>• E, en canto ás vacacións de verán, dividirase en catro períodos quincenais, así a menor permanecerá co seu proxenitor desde o día 1 de xullo desde as 20.00 horas ata o 16 de xullo ás 20.00 horas, e desde o día 1 de agosto ás 20.00 horas e ata o 16 de agosto ás 20.00 horas os anos pares. E os anos impares rexeranse con quincenas contrarias con idéntico horario. As entregas e recollidas da filla menor verificaranse no domicilio materno.</p>
    <p>– Fíxase a contía da pensión de alimentos que o pai debe satisfacer a favor da menor en 150 euros, suma que aquel deberá ingresar por mensualidades anticipadas, dentro dos cinco primeiros días de cada mes, na conta bancaria que para o efecto designe a nai. </p>
    <p>A dita cantidade actualizarase anualmente en proporción ás variacións que experimente o índice oficial de prezos de consumo, segundo o INE ou organismo que o substitúa.</p>
    <p>– Ambos os proxenitores aboarán por metade os gastos extraordinarios que xere a filla menor.</p>
    <p>Merecerán a consideración de gastos extraordinarios, entre outros, os derivados da atención dos fillos menores de idade na sanidade privada por enfermidades, o custo pola adquisición ou uso de próteses, o custo doutras actividades médicas ou cirúrxicas non cubertas pola Seguridade Social e os gastos farmacéuticos inherentes a estas, e calquera outro, en definitiva, de análoga natureza aos antes enunciados. </p>
    <p>Calquera incidente en sede de gastos extraordinarios substanciarase nos termos do artigo 776.4 da Lei de axuizamento civil, aínda que os gastos antes enunciados e os de análoga natureza serán susceptibles de execución de título xudicial de forma inmediata.</p>
    <p>Dada a natureza do presente procedemento non procede realizar pronunciamento en canto ás custas procesuais.</p>
    <p>Notifíquese esta resolución en forma legal ás partes, ás cales se advirte que contra ela cabe interpoñer recurso de apelación ante a Audiencia Provincial de Pontevedra, que deberá prepararse ante este xulgado dentro dos vinte días seguintes á súa notificación, e que se substanciará conforme as normas da nova Lei de axuizamento civil, sendo necesario que para iso se ingrese na conta de depósitos e consignacións deste xulgado o depósito establecido pola Lei orgánica 1/2009 do 3 de novembro.</p>
    <p>Así o acordo, mando e asino».</p>
    <p>Vigo, 28 de febreiro de 2019</p>
    <footer><p>A letrada da Administración de xustiza</p></footer>

