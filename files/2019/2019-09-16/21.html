---
date: '2019-09-16'
id: L205-290819-0001
page: 40362
number: 175
agency: Concello de Caldas de Reis
section: VI. Anuncios. b) Administración local.
title: >-
  ANUNCIO de exposición pública dos expedientes de orde de execución para a
  xestión da biomasa vexetal de parcelas de propietarios descoñecidos ou de
  propietarios aos que non se lles puido efectuar a notificación (expediente 681
  e tres máis).
range: Anuncio
url: >-
  https://www.xunta.gal/dog/Publicados/2019/20190916/AnuncioL205-290819-0001_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia:</p>
    <p>«3. Cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no Boletín Oficial del Estado e no Diario Oficial de Galicia, no cal se incluirán os datos catastrais da parcela. Nestes supostos o prazo para o cumprimento computarase desde a publicación do anuncio no Boletín Oficial del Estado».</p>
    <p>Por non poderse practicar as notificacións ao seren descoñecidos os propietarios ou ser devoltas estas, faise pública a resolución da orde de execución para a xestión da biomasa vexetal, que esta alcaldía acordou no exercicio das súas atribucións. Os interesados dispoñen do prazo dun mes, contado a partir do día seguinte ao da publicación do anuncio no BOE para executar a orde de xestión da biomasa vexetal. Faise advertencia, de que en caso de incumplimiento da presente orde de execución, e de acordo co establecido no parágrafo 4 do artigo 136 da Lei 2/2016, a Administración municipal procederá á execución subsidiaria, de acordo co establecido no artigo 22.4 da Lei 3/2007, do 9 de abril, de prevención e defensa contra os incendios forestais de Galicia.</p>
    <table>
     <tbody>
      <tr>
       <td>Nº expte.</td>
       <td>Asunto</td>
       <td>Propietario/NIF</td>
       <td>Ref. catastral/situación<br>da parcela</td>
      </tr>
      <tr>
       <td>681/2019</td>
       <td>Limpeza de parcela</td>
       <td>76854399Z</td>
       <td>36005A029000140000TU nas Ribocias, San Clemente</td>
      </tr>
      <tr>
       <td>1106/2019</td>
       <td>Xestión da biomasa vexetal e retirada de especies arbóreas prohibidas</td>
       <td>35345222H</td>
       <td>36005A045001370000TG<br>en Aboi, Santo André</td>
      </tr>
      <tr>
       <td>1191/2019</td>
       <td>Xestión da biomasa vexetal e retirada de especies arbóreas prohibidas</td>
       <td>Hdros. de José Aboy Núñez</td>
       <td>36005A045004150000TZ<br>en Aboi, Santo André</td>
      </tr>
      <tr>
       <td>1458/2017</td>
       <td>Xestión da biomasa vexetal e retirada de especies arbóreas prohibidas</td>
       <td>María José Ortigueira González</td>
       <td>36005A014020040000TR en Pedra do Pan</td>
      </tr>
     </tbody>
    </table>
    <p>Recursos: contra a presente resolución, que pon fin á vía administrativa, pode interpoñer, alternativamente, o recurso de reposición potestativo ante o alcalde deste concello, no prazo dun mes contado desde o día seguinte ao da recepción desta notificación, de conformidade cos artigos 123 e 124 da Lei 39/2015, do 1 de octubro, do procedemento administrativo común das administracións públicas, ou ben interpoñer directamente recurso contencioso-administrativo, ante o Xulgado do Contencioso-Administrativo de Pontevedra, no prazo de dous meses contado desde o día seguinte ao da recepción da presente notificación, de conformidade co artigo 46 da Lei da xurisdición contencioso-administrativa. Se se optase por interpoñer o recurso de reposición potestativo, non se poderá interpoñer recurso contencioso-administrativo ata que aquel sexa resolto expresamente ou se teña producido a súa desestimación por silencio.</p>
    <p>De interpoñerse o recurso potestativo de reposición, este deberá ser resolto e notificado no prazo dun mes, segundo establede o artigo 124.2 da referida Lei 39/2015, entendéndose desestimado o recurso de reposición polo transcurso do mencionado prazo sen resolución expresa notificada, de conformidade co establecido no artigo 126.3 do mesmo texto legal, poderán entón os interesados interpoñer recurso contencioso-administrativo dentro do prazo de seis meses, contados desde o día seguinte a aquel en que deba entenderse presuntamente desestimado o recurso de reposición interposto, conforme o establecido na Lei de xurisdición contencioso-administrativa.</p>
    <p>Caldas de Reis, 29 de agosto de 2019</p>
    <footer><p>Juan Manuel Rey Rey<br>Alcalde presidente </p></footer>

