---
date: '2019-06-13'
id: G0532-130519-0006
page: 28406
number: 111
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 3 de maio de 2019, da Dirección Xeral de Calidade Ambiental e
  Cambio Climático, polo que se someten a información pública o estudo de
  impacto ambiental, a solicitude de modificación substancial e o procedemento
  de revisión da autorización ambiental integrada para unha explotación avícola
  de produción de carne que Finca Agruñeiras, S.C. posúe no concello de Friol
  (expediente 2018-IPPC-I-37).
range: Anuncio
url: >-
  https://www.xunta.gal/dog/Publicados/2019/20190613/AnuncioG0532-130519-0006_gl.html
---
<p>Para os efectos previstos na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro) e no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro de 2013), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– «<em>Proyecto Básico y Estudio de Impacto Ambiental para solicitar la modificación de la autorización ambiental integrada de una ampliación de explotación avícola</em></p>
    <p><em>Promotor: Finca Agruñeiras, S.C.</em></p>
    <p><em>Ubicación: Condes-Friol-Lugo</em>».</p>
    <p>Para que calquera interesado poida consultalos e, se é o caso, formular no citado prazo as alegacións, suxestións ou observacións que considere oportunas, os documentos poderán consultarse:</p>
    <p>– Na Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público;</p>
    <p>– Na páxina web da Consellería de Medio Ambiente, Territorio e Vivenda (http://cmatv.xunta.gal»medio ambiente e sostibilidade »prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 3 de maio de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2018-IPPC-I-37.</p>
    <p>Peticionaria: Finca Agruñeiras, S.C.</p>
    <p>CIF: J27383140.</p>
    <p>Enderezo social: lugar Agruñeiras, San Martiño de Condes, s/n, 27235 Friol (Lugo).</p>
    <p>Localización da instalación: lugar Agruñeiras, San Martiño de Condes, s/n, 27235 Friol (Lugo). Un punto de localización da explotación avícola é o definido polas coordenadas UTM (FUSO 29, DATUM ETRS89): X: 596848, Y: 4761050. </p>
    <p>Actividade: explotación avícola de produción de carne (polos de engorda).</p>
    <p>Descrición: o proxecto presentado consiste na ampliación da explotación destinada á ceba de 149.572 polos, ata acadar unha capacidade total de 225.918 aves, mediante a construción de dúas novas naves de 140,00 × 17,60 m e 130,00 × 17,60 m e dunha nova esterqueira de 31,50 × 11,00 m. </p>
    <p>Os ciclos de produción empezan coa chegada á explotación dos poliños dun día, onde permanecen uns 45-50 días ata acadaren un peso medio de 2,50 kg, momento no cal son levados ao matadoiro para o seu sacrificio, ao ano sucédense 6 ciclos produtivos. Tras cada ciclo procédese á retirada da galiñaza e á desinfección das naves.</p>
    <p>Verteduras: as augas residuais do aseos serán tratadas nunha fosa séptica composta por unha arqueta sifónica, un colector de entrada, unha fosa de decantación-dixestión e un filtro biolóxico con saída á fosa estanca. O aseo da vivenda anexa á explotación xa dispón deste sistema con fosa séptica-filtro biolóxico con saída canalizada á fosa de xurro da explotación de vacún anexa á explotación. Respecto ás augas de limpeza das naves da explotación avícola, canalizaranse á mesma fosa estanca que á que se conducen as augas residuais procedentes do aseos da vivenda anexa á explotación. As augas pluviais verteranse directamente ao terreo.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2017/302 da Comisión do 15 de febreiro de 2017 pola que se establecen as conclusións sobre as mellores técnicas dispoñibles (MTD) no marco da Directiva 2010/75/UE do Parlamento Europeo e do Consello respecto á cría intensiva de aves de curral ou de porcos.</p>

