---
date: '2019-11-11'
id: CA01-311019-0004
page: 48332
number: 214
agency: Consellería de Facenda
section: III. Outras disposicións.
title: >-
  ORDE do 24 de outubro de 2019 pola que se acorda a aprobación definitiva e se
  somete a información pública o expediente expropiatorio, polo procedemento de
  taxación conxunta, dos bens e dereitos que se precisan ocupar para a
  regularización, execución e implantación do Centro de Telecomunicación de
  Monte Barbeito na parroquia de Barrañán, no concello de Arteixo, incluído no
  Plan sectorial de implantación e desenvolvemento das infraestruturas da
  Administración xeral e do sector público autonómico de Galicia xestionadas por
  Retegal, S.A.
range: Orde
url: >-
  https://www.xunta.gal/dog/Publicados/2019/20191111/AnuncioCA01-311019-0004_gl.html
---
<p>En relación co expediente expropiatorio para a execución do Plan sectorial de implantación e desenvolvemento das infraestruturas da Administración xeral e do sector público autonómico de Galicia xestionadas por Retegal, e tendo en conta o seguinte:</p>
    <p>Antecedentes:</p>
    <p>I. Mediante a Resolución da directora da Axencia para a Modernización Tecnolóxica de Galicia, do 20 de maio de 2013, publicada no DOG nº 114, do 17 de xuño, faise pública a aprobación definitiva e as disposicións normativas do Plan sectorial de implantación e desenvolvemento das infraestruturas da Administración xeral e do sector público autonómico de Galicia xestionadas por Retegal, aprobado mediante o Acordo do Consello da Xunta de Galicia do 2 de maio de 2013.</p>
    <p>De conformidade co disposto na disposición adicional primera da Lei 10/1995, do 23 de novembro, de ordenación do territorio de Galicia, e o artigo 11.5 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, a citada resolución do Consello da Xunta, no número 2 da parte dispositiva, declara a utilidade pública e o interese social para efectos expropiatorios do Plan sectorial de implantación e desenvolvemento das infraestruturas da Administración xeral e do sector público autonómico de Galicia xestionadas por Retegal.</p>
    <p>De conformidade co disposto no artigo 85.1 da Lei 2/2016, do 10 de febreiro, do solo de Galicia, a aprobación dos instrumentos de planeamento urbanístico implicará a declaración de utilidade pública e a necesidade de ocupación dos bens e dereitos afectados, para o fin da expropiación ou imposición de servidumes.</p>
    <p>II. Actúa como Administración expropiante a Consellería de Facenda e Retegal como beneficiario da expropiación mediante a Resolución do 11 de maio de 2018, da Consellería de Facenda, coas consecuencia legais derivadas destas posicións xurídicas.</p>
    <p>III. Trátase dunha expropiación urbanística e, como tal, regulada na Lei 7/2015, do 30 de outubro, polo que se aproba o texto refundido da Lei do solo e rehabilitación urbana; na Lei 2/2016, do 10 de febreiro, do solo de Galicia, e no Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia.</p>
    <p>IV. Tratándose dunha expropiación urbanística, este expediente formúlase polo procedemento de taxación conxunta, de acordo co disposto no artigo 118 e concordantes da Lei do solo de Galicia.</p>
    <p>V. Mediante a Resolución do conselleiro de Facenda, do 30 de outubro de 2018, acordouse aprobar inicialmente o proxecto de expropiación forzosa dos bens e dereitos que se precisan ocupar para a regularización, execución e implantación do Centro de Telecomunicación de Monte Barbeito na parroquia de Barrañán, no concello de Arteixo, incluído no Plan sectorial de implantación e desenvolvemento das infraestruturas da Administración xeral e do sector público autonómico de Galicia xestionadas por Retegal, S.A., polo procedemento de taxación conxunta, e sometelo a información pública polo prazo dun mes, e anunciouse no <em>Diario Oficial de Galicia</em> nº 226, do 27 de novembro de 2018, e no xornal <em>La Voz de Galicia</em> do 1 de decembro de 2018. Para os mesmos efectos, déuselles traslado ao Concello de Arteixo, así como á Subdirección Xeral do Patrimonio da Consellería de Facenda.</p>
    <p>VI. A taxación foi notificada individualmente aos que aparecían como titulares de bens e dereitos no expediente, dándolles traslado literal da resolución e da correspondente folla de valoración, así como da proposta de fixación dos criterios de valoración, para que formulasen alegacións no prazo dun mes, contado a partir da data de recepción da notificación referida, tal e como se sinala no artigo 118.4 da Lei 2/2016, do 10 de febreiro, do solo de Galicia.</p>
    <p>Igualmente, o expediente estivo exposto á disposición dos interesados no Concello de Arteixo (A Coruña) e na Subdirección Xeral do Patrimonio da Consellería de Facenda en Santiago de Compostela (sita na rúa Pastoriza, 8, 2º).</p>
    <p>VII. Emitiuse informe individualizado sobre cada unha das alegacións presentadas polos interesados de conformidade co artigo 118.6 da Lei 2/2016, do 10 de febreiro, do solo de Galicia, e remítese o expediente de expropiación forzosa a esta consellería para a súa aprobación definitiva.</p>
    <p>Fundamentos xurídicos:</p>
    <p>Primeiro. O proxecto de expropiación forzosa tramitouse polo procedemento de taxación conxunta de conformidade co disposto no artigo 118 da Lei 2/2016, do 10 de febreiro, do solo de Galicia.</p>
    <p>Segundo. O expediente tramitado conta coa documentación preceptiva exixida polo artigo 118.1 da Lei 2/2016, do 10 de febreiro, do solo de Galicia:</p>
    <p>– Delimitación do ámbito territorial cos documentos que o identifiquen en canto á situación, superficie e lindes, coa descrición de bens e dereitos afectados e a relación dos seus titulares.</p>
    <p>– Fixación dos prezos coa valoración razoada do solo, segundo a cualificación urbanística.</p>
    <p>– Follas de prezo xusto individualizado de cada predio, nas cales se conterá non só o valor do solo, senón tamén o correspondente ás edificacións, obras, instalacións e plantacións.</p>
    <p>– Follas de prezo xusto que corresponden a outras indemnizacións.</p>
    <p>A relación de propietarios, predios e superficies é a que figura no anexo que se xunta.</p>
    <p>Terceiro. Os criterios de valoración fixados no proxecto de expropiación axústanse aos establecidos no Real decreto lexislativo 7/2015, do 30 de outubro, polo que se aproba o texto refundido da Lei do solo e rehabilitación urbana.</p>
    <p>Cuarto. A competencia para aprobar o expediente de expropiación forzosa polo procedemento de taxación conxunta correspóndelle ao conselleiro de Facenda.</p>
    <p>Na súa virtude, vistos a Lei 2/2016, do 10 de febreiro, do solo de Galicia; o Real decreto lexislativo 7/2015, do 30 de outubro, polo que se aproba o texto refundido da Lei do solo e rehabilitación urbana, e as demais disposicións aplicables, e tras a proposta realizada,</p>
    <h2>DISPOÑO:</h2>
    <p>Primeiro. Aprobar definitivamente o expediente de expropiación forzosa, polo procedemento de taxación conxunta, dos bens e dereitos necesarios para a regularización, execución e implantación do Centro de Telecomunicación de Monte Barbeito na parroquia de Barrañán, no concello de Arteixo, incluído no Plan sectorial de implantación e desenvolvemento das infraestruturas da Administración Xeral e do sector público autonómico de Galicia xestionadas por Retegal, S.A., para os efectos previstos polo artigo 118 da Lei 2/2016, do 10 de febreiro, do solo de Galicia, coa estimación ou desestimación das alegacións nos termos que aparecen nos informes respecto de cada unha das que constan no expediente. </p>
    <p>Esta aprobación definitiva do expediente implica a declaración de urxencia de ocupación dos bens e dereitos afectados polo proxecto de expropiación de conformidade co establecido no artigo 118.10 da Lei 2/2016, do 10 de febreiro, do solo de Galicia.</p>
    <p>En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 118.11 da Lei 2/2016, do 10 de febreiro, do solo de Galicia).</p>
    <p>Segundo. Notificarlles o contido desta resolución de aprobación definitiva do expediente e de xeito individualizado a todos os que aparezan como titulares de bens ou dereitos que figuran no expediente, aos cales se lles xuntará a correspondente folla de valoración e se lles conferirá un prazo de vinte días, contados a partir do día seguinte ao da recepción da notificación desta resolución. Durante este prazo de vinte días poderán os interesados manifestar por escrito dirixido á Subdirección Xeral do Patrimonio da Secretaría Xeral Técnica e do Patrimonio da Consellería de Facenda en Santiago de Compostela e presentado no Rexistro Xeral da Xunta de Galicia, no Edificio Administrativo San Caetano en Santiago de Compostela, ou nos lugares establecidos no artigo 16.4 da Lei 39/2015, do 1 de outubro, do procedemento administrativo común das administracións públicas, a súa desconformidade coa valoración establecida no expediente aprobado, conforme dispón o artigo 118.7 da Lei 2/2016, do 10 de febreiro, do solo de Galicia, advertíndolles que, transcorrido o citado prazo de vinte días sen que se formule oposición á valoración, se entenderá aceptada a que se fixou no acto aprobatorio do expediente e se entenderá determinado o prezo xusto definitivamente e de conformidade co artigo 118.8 da referida Lei 2/2016.</p>
    <p>Terceiro. Publicar esta resolución, así como o seu anexo coa relación dos bens e dereitos afectados pola expropiación, no <em>Diario Oficial de Galicia</em>, na páxina web da Consellería de Facenda http://www.conselleriadefacenda.es/areas-tematicas/patrimonio/expropiacions e no taboleiro de edictos do Concello de Arteixo, o que servirá de notificación aos propietarios descoñecidos e dos cales se ignore o lugar de notificación, ou ben, tramitada esta, non se puidese efectuar. O cómputo do prazo de vinte días para estes interesados comezará desde o día seguinte ao da referida publicación no DOG. Todo isto de conformidade co disposto no artigo 41.5 da Lei 39/2015, do 1 de outubro, do procedemento administrativo común das administracións públicas.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición, ante o conselleiro de Facenda, no prazo dun mes contado a partir do día seguinte ao da notificación desta resolución, nos termos establecidos na Lei 39/2015, do 1 de outubro, do procedemento administrativo común das administracións públicas, ou ser impugnada directamente no prazo de dous meses, ante a Sala do Contencioso-Administrativo do Tribunal Superior de Xustiza de Galicia, segundo o artigo 46.1 da Lei 29/1998, do 13 de xullo, da xurisdición contencioso-administrativa.</p>
    <p>No suposto de que o interesado sexa unha Administración pública, en vez do recurso de reposición poderalle dirixir ao órgano competente, no prazo de dous meses, o requirimento previo previsto no artigo 44 da Lei 29/1998, do 13 de xullo, da xurisdición contencioso-administrativa.</p>
    <p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte (20) días, contados a partir do seguinte ao da recepción da notificación, para manifestala por escrito.</p>
    <p>A relación dos propietarios, predios e superficies é a que figura no anexo que se xunta.</p>
    <p>Santiago de Compostela, 24 de outubro de 2019</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO</h2>
    <table>
     <tbody>
      <tr>
       <td rowspan="2">Nº de
        predio</td>
       <td colspan="2">Nº catastro</td>
       <td rowspan="2">Titular</td>
       <td rowspan="2">DNI/NIF</td>
       <td rowspan="2">Superficie afectada (m2)</td>
       <td rowspan="2">Afección</td>
      </tr>
      <tr>
       <td>Pol.</td>
       <td>Parc.</td>
      </tr>
      <tr>
       <td>1</td>
       <td>11</td>
       <td>18</td>
       <td>Germán Castiñeiras Martínez e Carmen Mato Mato</td>
       <td>***7221** e ***9176**</td>
       <td>417.00</td>
       <td>Expropiación</td>
      </tr>
      <tr>
       <td>2</td>
       <td>11</td>
       <td>289</td>
       <td>Antonio Pichel Lorenzo e Dolores Figueroa Cal</td>
       <td>***0509** e ***3577**</td>
       <td>84.00</td>
       <td>Expropiación</td>
      </tr>
      <tr>
       <td>3</td>
       <td>11</td>
       <td>289</td>
       <td>Antonio Pichel Lorenzo e Dolores Figueroa Cal</td>
       <td>***0509** e ***3577**</td>
       <td>9.00</td>
       <td>Servidume de paso</td>
      </tr>
      <tr>
       <td>4</td>
       <td>11</td>
       <td>346</td>
       <td>Manuel Suárez Rey</td>
       <td>***3471**</td>
       <td>32.00</td>
       <td>Servidume de paso</td>
      </tr>
      <tr>
       <td>5</td>
       <td>11</td>
       <td>347</td>
       <td>Hros. de María Rey Requeiro</td>
       <td>***9452**</td>
       <td>10.00</td>
       <td>Servidume de paso</td>
      </tr>
     </tbody>
    </table>

