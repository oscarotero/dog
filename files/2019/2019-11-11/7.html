---
date: '2019-11-11'
id: G0198-311019-0002
page: 48343
number: 214
agency: Axencia Galega de Innovación
section: III. Outras disposicións.
title: >-
  RESOLUCIÓN do 28 de outubro de 2019 pola que se resolve o proceso de selección
  de persoal investigador, na modalidade de investigador distinguido, para
  beneficiarios dunha bolsa do Consello Europeo de Investigación (ERC), no marco
  do programa Oportunius (código de procedemento IN859A).
range: Resolución
url: >-
  https://www.xunta.gal/dog/Publicados/2019/20191111/AnuncioG0198-311019-0002_gl.html
---
<p>A Axencia Galega de Innovación (Gain), dada a súa condición de organismo público de investigación tal e como recolle a Lei 12/2014, do 22 de decembro, de medidas fiscais e administrativas, poderá contratar persoal investigador en réxime laboral mediante as modalidades contractuais recollidas na Lei 14/2011, do 1 de xuño, de ciencia, tecnoloxía e innovación.</p>
    <p>Mediante a Resolución do 19 de xullo de 2019 (DOG núm. 141, do 26 de xullo), anunciouse a convocatoria de persoal investigador, conforme o establecido no Decreto 64/2016, do 26 de maio, polo que se regula o réxime de contratación de persoal investigador dotado cunha bolsa do ERC, no marco do programa para a xeración, captación, retención e recuperación de talento investigador en Galicia (programa Oportunius).</p>
    <p>Finalizado o proceso de selección e de acordo co sinalado nos artigos 9 e seguintes da convocatoria, o órgano de selección elevou á Dirección da Axencia Galega de Innovación a proposta a favor do aspirante seleccionado.</p>
    <p>Por todo iso, en virtude das atribucións do Decreto 50/2012, do 12 de xaneiro, polo que se crea a Axencia Galega de Innovación e se aproban os seus estatutos, esta dirección </p>
    <h2>RESOLVE:</h2>
    <p>Primeiro. Contratar como persoal laboral da Axencia Galega de Innovación, na modalidade de investigador distinguido, a persoa que se indica no anexo.</p>
    <p>Segundo. Contra esta resolución cabe interpor recurso de alzada perante a Presidencia da Axencia Galega de Innovación no prazo dun mes contado desde o seguinte ao da súa publicación.</p>
    <p>Santiago de Compostela, 28 de outubro de 2019</p>
    <footer><p>Patricia Argerey Vilar<br>Directora da Axencia Galega de Innovación</p></footer>
    <h2>ANEXO </h2>
    <p>Dominio ERC de Ciencias da vida: Rubén Nogueiras Pozo (***4826**).</p>

