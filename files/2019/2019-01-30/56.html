---
date: '2019-01-30'
id: G1570-210119-0002
page: 5969
number: 21
agency: Fundación Galicia Europa
section: VI. Anuncios. c) Outros anuncios.
title: >-
  EXTRACTO do Anuncio do 18 de xaneiro de 2019 polo que se convoca unha bolsa
  para a realización de prácticas en materia de políticas e programas europeos
  no ámbito da innovación e a investigación.
range: Anuncio
url: >-
  https://www.xunta.gal/dog/Publicados/2019/20190130/AnuncioG1570-210119-0002_gl.html
---
<p>BDNS (Identif.): 436878.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>As persoas que teñan a condición de seren naturais de Galicia, seren fillos/fillas de galegos ou acreditaren, mediante empadroamento, residencia en Galicia polo menos desde os dous anos anteriores á publicación da convocatoria, e nivel B2 nalgunha das linguas oficiais da Comunidade Autónoma de Galicia.</p>
    <p>Segundo. <em>Obxecto</em></p>
    <p>Convocar unha bolsa de formación, para persoas cun título universitario, para a realización de prácticas en materia de políticas e programas europeos no ámbito da innovación e a investigación con destino na oficina da Fundación Galicia Europa (FGE) en Bruxelas.</p>
    <p>Terceiro. <em>Bases reguladoras</em></p>
    <p>As bases reguladoras do procedemento están recollidas no anexo I da Orde do 17 de decembro de 2018 pola que se autoriza a Fundación Galicia Europa para conceder subvencións e se aproban as bases reguladoras para a concesión de bolsas de formación, dirixidas a persoas cun título universitario, para a realización de prácticas en materia de políticas e programas europeos no ámbito da innovación e a investigación (código de procedemento PR770M).</p>
    <p>Cuarto. <em>Importe</em></p>
    <p>O importe total da bolsa distribuirase do seguinte xeito: </p>
    <p>– Retribución bruta (pagamento ao bolseiro): 15.949,08 €.</p>
    <p>– Axuda de desprazamento para gastos de viaxe (pagamento ao bolseiro): 1.100 €.</p>
    <p>– Seguridade Social: 490,92 €.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes e da documentación complementaria será dun mes contado a partir do día seguinte ao da publicación do anuncio da correspondente convocatoria no <em>Diario Oficial de Galicia</em>.</p>
    <p>Santiago de Compostela, 18 de xaneiro de 2019</p>
    <footer><p>Alfonso Rueda Valenzuela<br>Vicepresidente da Fundación Galicia Europa</p></footer>

