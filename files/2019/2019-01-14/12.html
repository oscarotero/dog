---
date: '2019-01-14'
id: G1097-191218-0002
page: 1990
number: 9
agency: Axencia Galega das Industrias Culturais
section: III. Outras disposicións.
title: >-
  EXTRACTO da Resolución do 19 de decembro de 2018 pola que se aproban as bases,
  en réxime de concorrencia competitiva, de subvencións a festivais do sector
  audiovisual celebrados en Galicia e se convocan para o ano 2019.
range: Resolución
url: >-
  https://www.xunta.gal/dog/Publicados/2019/20190114/AnuncioG1097-191218-0002_gl.html
---
<p>BDNS (Identif.): 433882.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións<br>(http://www.pap.minhap.gob.es/bdnstrans/index).</p>
    <p>Primeiro. <em>Beneficiarias</em> </p>
    <p>1. Poderán acceder a estas axudas as persoas físicas e xurídicas privadas domiciliadas en Galicia ou nun territorio membro da Unión Europea ou asociado ao Espazo Económico Europeo, que desenvolvan a súa actividade en Galicia, así como as entidades locais galegas, que leven a cabo algún dos festivais descritos no obxecto da convocatoria e cumpran os requisitos referidos no artigo 10.1 da Lei de subvencións de Galicia. </p>
    <p>2. As entidades locais galegas poderán presentar a súa solicitude, individual ou conxuntamente, como agrupación, asociación, mancomunidade, fusión ou outra fórmula similar. Nos supostos de mancomunidades, consorcios ou áreas metropolitanas, deberá acreditarse que o servizo se presta de xeito mancomunado, metropolitano ou consorciado, e que, en todo caso, non supón unha actuación illada ou independente. </p>
    <p>3. Para optar a estas axudas os festivais terán que reunir os seguintes requisitos: </p>
    <p>a) Celebrarse nas datas comprendidas entre o 1 de novembro de 2018 e o 31 de outubro de 2019. No devandito cómputo enténdense incluídos tanto o 1 de novembro do ano da publicación da convocatoria coma o 31 de outubro do seguinte. Enténdense incluídos os festivais iniciados ata o día 31 de outubro do ano 2019 e que desenvolvan as actividades neste período.</p>
    <p>b) Ter unha duración mínima de 4 xornadas e realizar un mínimo de 20 proxeccións.</p>
    <p>c) Realizar un mínimo de tres edicións consecutivas inmediatamente anteriores ao ano da convocatoria respectiva.</p>
    <p>d) Que a programación proposta para a edición obxecto de axuda conteña un mínimo dun 5 % de títulos ou 5 sesións de produción cinematográfica galega e/ou dirección galega. </p>
    <p>e) Que obteñan unha puntuación mínima na fase de valoración de 50 puntos, polo que quedarán excluídos de subvención os que non alcancen a dita puntuación; deberán obter ademais 15 puntos na letra B da base décimo quinta.</p>
    <p>f) As actividades que se desenvolvan obxecto desta subvención non poden estar subcontratadas nin total nin parcialmente, de acordo co establecido no artigo 27 da Lei 9/2007, de subvencións de Galicia. </p>
    <p>Segundo. <em>Finalidade</em> </p>
    <p>A finalidade desta resolución é establecer as bases que regularán, en réxime de concorrencia competitiva, as subvencións establecidas pola Axencia Galega das Industrias Culturais (Agadic) para o apoio a festivais de cinema de carácter profesional celebrados en Galicia que, polas súas características, teñan un interese estratéxico para o sector, e convocalas para o ano 2019.</p>
    <p>Terceiro. <em>Bases reguladoras</em> </p>
    <p>Resolución do 19 de decembro de 2018 pola que se aproban as bases, en réxime de concorrencia competitiva, de subvencións a festivais do sector audiovisual celebrados en Galicia e se convocan para o ano 2019. </p>
    <p>Cuarto. <em>Importe</em> </p>
    <p>Para a concesión destas subvencións destínase un crédito global de 170.000 euros, repartido nas aplicacións orzamentarias seguintes: </p>
    <p>11.A1.432B.460.0: 50.000 euros. </p>
    <p>11.A1.432B.470.0: 50.000 euros.</p>
    <p>11.A1.432B.481.0: 70.000 euros.</p>
    <p>Quinto. <em>Prazo de presentación de solicitudes</em> </p>
    <p>O prazo para a presentación das solicitudes será dun mes desde o día seguinte ao da publicación da convocatoria no <em>Diario Oficial de Galicia</em>. </p>
    <p>Santiago de Compostela, 19 de decembro de 2018</p>
    <footer><p>Román Rodríguez González<br>Presidente do Consello Reitor da Axencia Galega das Industrias Culturais</p></footer>

