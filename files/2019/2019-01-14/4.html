---
date: '2019-01-14'
id: G0533-030119-0004
page: 1850
number: 9
agency: Consellería de Infraestruturas e Mobilidade
section: III. Outras disposicións.
title: >-
  DECRETO 173/2018, do 20 de decembro, polo que se declara en concreto a
  utilidade pública e se dispón a urxente ocupación dos bens e dereitos
  afectados polo proxecto de construcción dun itinerario peonil na AC-305.
  Treito: Tallós-Muro Novo. Puntos quilométricos 2+730 - 3+690, de clave
  AC/17/105.06, no concello de Dodro.
range: Decreto
url: >-
  https://www.xunta.gal/dog/Publicados/2019/20190114/AnuncioG0533-030119-0004_gl.html
---
<p>Antecedentes:</p>
    <p>Primeiro. O día 30 de abril de 2018 publicouse no Diario Oficial de Galicia (núm. 83) o Anuncio do 12 de abril de 2018 polo que se somete ao trámite de información pública o proxecto de construción dun itinerario peonil na AC-305. Treito: Tallós-Muro Novo. p.q. 2+730 - 3+690, de clave AC/17/105.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise das alegacións, certificados e informes presentados, o 11 de decembro de 2018 aprobouse o expediente de información pública e definitivamente o proxecto de construción dun itinerario peonil na AC-305. Treito: Tallós-Muro Novo. p.q. 2+730 - 3+690, de clave AC/17/105.06.</p>
    <p>Este proxecto de construción ten por obxecto a execución dun itinerario peonil na estrada AC-305, pertencente á rede autonómica galega, para mellorar as condicións de mobilidade peonil existentes actualmente entre os p.q. 2+730 - 3+690, no concello de Dodro.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia na súa reunión do día vinte de decembro de dous mil dezaoito,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción dun itinerario peonil na AC-305. Treito: Tallós-Muro Novo. p.q. 2+730 - 3+690, de clave AC/17/105.06.</p>
    <p>Santiago de Compostela, vinte de decembro de dous mil dezaoito</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Mª Vázquez Mourelle<br>Conselleira de Infraestruturas e Mobilidade</p>

