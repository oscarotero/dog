---
date: '2019-01-14'
id: G0427-211218-0004
page: 2168
number: 9
agency: Consellería do Mar
section: VI. Anuncios. a) Administración autonómica.
title: >-
  ORDE do 20 de decembro de 2018 pola que se autoriza a transmisión mortis causa
  mediante pacto de mellora da concesión administrativa e da batea Ramón.
range: Orde
url: >-
  https://www.xunta.gal/dog/Publicados/2019/20190114/AnuncioG0427-211218-0004_gl.html
---
<p>Visto o expediente instruído para os efectos de transmisión <em>mortis causa</em> mediante pacto de mellora do 60 % da batea Ramón e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 17 de decembro de 2018, Francisco Suárez Hermo e María del Pilar Vázquez Rodríguez solicitan autorización para transmisión mortis causa mediante pacto de mellora do 60 % da concesión administrativa e da batea Ramón, a favor do seu fillo Francisco Suárez Vázquez. </p>
    <p>Segundo. Os solicitantes presentan toda a documentación requirida para a tramitación deste tipo de procedementos.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administraciones públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión mortis causa mediante pacto de mellora a favor de Francisco Suárez Vázquez (****6335), do 60 % da concesión administrativa e da batea que se indica a seguir:</p>
    <p>Identificación</p>
    <p>Tipo: batea.</p>
    <p>Nome: Ramón.</p>
    <p>Situación:</p>
    <p>Cuadrícula nº: 06.</p>
    <p>Polígono: H.</p>
    <p>Distrito: Caramiñal (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título administrativo habilitante: concesión de actividade.</p>
    <p>Orde de outorgamento: 26.6.1980.</p>
    <p>Remate da vixencia: 15.12.2019.</p>
    <p>Actuais titulares: Francisco Suárez Hermo (****4425) e María del Pilar Vázquez Rodríguez (****7117) 100 % ganancial.</p>
    <p>Novos titulares: Francisco Suárez Hermo (****4425) e María del Pilar Vázquez Rodríguez ****7117) 40 % ganancial, Francisco Suárez Vázquez (****6335) 60 % privativo.</p>
    <p>Os novos titulares da concesión administrativa quedan subrogados nos dereitos e obrigas dos anteriores. </p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo ante a xurisdicción contencioso-administrativa, que se interporá no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 20 de decembro de 2018</p>
    <footer><p>A conselleira do Mar<br>P.D. (Orde do 8.9.2017)<br>Juan Carlos Barreiro González<br>Xefe territorial da Coruña</p></footer>

