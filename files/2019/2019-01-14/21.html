---
date: '2019-01-14'
id: G0003-030119-0005
page: 2076
number: 9
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 2 de xaneiro de 2019, da Dirección Xeral de Recursos Humanos,
  pola que se procede ao nomeamento como persoal estatutario fixo e á
  adxudicación de destino definitivo aos/ás aspirantes seleccionados/as no
  concurso-oposición para o ingreso na categoría de médico/a de admisión e
  documentación clínica, convocado pola Resolución do 22 de decembro de 2016.
range: Resolución
url: >-
  https://www.xunta.gal/dog/Publicados/2019/20190114/AnuncioG0003-030119-0005_gl.html
---
<p>A base décima da Resolución da Dirección Xeral de Recursos Humanos do 22 de decembro de 2016 (<em>Diario Oficial de Galicia</em> núm. 7, do 11 de xaneiro de 2017) pola que se convoca concurso-oposición para o ingreso na categoría de médico/a de admisión e documentación clínica do Servizo Galego de Saúde, establece que, unha vez adxudicados os destinos, se publicará no <em>Diario Oficial de Galicia </em>a resolución pola que se declare finalizado o proceso selectivo, co nomeamento como persoal estatutario fixo do Servizo Galego de Saúde e asignación de destino a aqueles/as aspirantes seleccionados/as que acrediten o cumprimento dos requisitos exixidos.</p>
    <p>De conformidade coa antedita base e co artigo 4 da Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde (<em>Diario Oficial de Galicia</em> núm. 139, do 20 de xullo), esta dirección xeral, como órgano convocante do proceso,</p>
    <h2>RESOLVE:</h2>
    <p>Primeiro. Declarar finalizado o concurso-oposición para o ingreso na categoría de médico/a de admisión e documentación clínica, convocado pola Resolución da Dirección Xeral de Recursos Humanos do 22 de decembro de 2016 (<em>Diario Oficial de Galicia</em> núm. 7, do 11 de xaneiro de 2017).</p>
    <p>Segundo. Nomear como persoal estatutario fixo do Servizo Galego de Saúde, na categoría de médico/a de admisión e documentación clínica, os/as aspirantes seleccionados/as que se inclúen no anexo desta resolución.</p>
    <p>Terceiro. Adxudicarlles aos/ás ditos/as aspirantes, con carácter de destino definitivo, a praza correspondente que figura no indicado anexo.</p>
    <p>Cuarto. Os/as aspirantes nomeados/as disporán do prazo dun mes, contado desde o día seguinte ao da publicación desta resolución no <em>Diario Oficial de Galicia</em>, para incorporarse á praza adxudicada. </p>
    <p>De conformidade coa base décima da resolución de convocatoria do proceso, a toma de posesión da praza efectuarase no centro de xestión a que pertenza esta. A falta de incorporación no prazo referido, cando sexa imputable ao/á interesado/a e non responda a causas xustificadas, producirá o decaemento do seu dereito a obter a condición de persoal estatutario fixo como consecuencia do concreto proceso selectivo. No entanto, en casos de forza maior e por instancia do/da interesado/a, a Dirección Xeral de Recursos Humanos do Servizo Galego de Saúde poderá prorrogar o prazo de toma de posesión.</p>
    <p>Quinto. Contra esta resolución, que pon fin á vía administrativa, poderase interpor recurso potestativo de reposición ante esta dirección, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas ou poderase impugnar directamente na xurisdición contencioso-administrativa nos termos da Lei 29/1998, do 13 de xullo.</p>
    <p>Santiago de Compostela, 2 de xaneiro de 2019</p>
    <footer><p>Margarita Prado Vaamonde<br>Directora xeral de Recursos Humanos</p></footer>
    <h2>ANEXO</h2>
    <h2>Relación definitiva de adxudicatarios/as e destinos</h2>
    <table>
     <tbody>
      <tr>
       <td>DNI</td>
       <td>Apelidos e nome</td>
       <td colspan="3">Destino adxudicado</td>
       <td>Localidade</td>
      </tr>
      <tr>
       <td colspan="6">Médico/a de admisión e documentación clínica</td>
      </tr>
      <tr>
       <td>*349E</td>
       <td>Bravo Ricoy, José Antonio</td>
       <td>320413140</td>
       <td>EOXI de Ourense, Verín e O Barco de Valdeorras</td>
       <td>Hospital de Valdeorras</td>
       <td>Barco de Valdeorras, O</td>
      </tr>
      <tr>
       <td>*086L</td>
       <td>Rodríguez Fouz, Coral</td>
       <td>271113140</td>
       <td>EOXI de Lugo, Cervo e Monforte de Lemos</td>
       <td>Complexo Hospitalario de Lugo</td>
       <td>Lugo</td>
      </tr>
      <tr>
       <td>*014V</td>
       <td>Rodríguez Vázquez, María Holanda</td>
       <td>271713140</td>
       <td>EOXI de Lugo, Cervo e Monforte de Lemos</td>
       <td>Hospital de Monforte</td>
       <td>Monforte de Lemos</td>
      </tr>
     </tbody>
    </table>
    <p>* O número do DNI dos/das profesionais relacionados/as amósase cifrado en protección dos datos de carácter persoal.</p>

