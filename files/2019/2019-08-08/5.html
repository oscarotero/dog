---
date: '2019-08-08'
id: G0534-310719-0001
page: 36127
number: 150
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 30 de xullo de 2019 pola que se autoriza a apertura e o funcionamento
  do centro de ensinanzas artísticas superiores de música Galival Music, en
  Valga.
range: Orde
url: >-
  https://www.xunta.gal/dog/Publicados/2019/20190808/AnuncioG0534-310719-0001_gl.html
---
<p>A representante de Galival Music, S.L., solicita autorización de apertura e funcionamento do centro privado superior de ensinanzas artísticas Galival Music, de Valga, para impartir as ensinanzas superiores de música, nas especialidades de composición, dirección, interpretación, musicoloxía, pedagoxía e produción e xestión, de conformidade co Decreto 163/2015, do 29 de outubro (DOG do 16 de novembro) e co Decreto 171/2016, do 24 de novembro (DOG do 12 de decembro), que establecen os plans de estudos das ensinanzas artísticas superiores de música nestas especialidades. </p>
    <p>O Real decreto 303/2010, do 15 de marzo, que establece os requisitos mínimos dos centros que impartan ensinanzas artísticas, e o Decreto 253/1995, do 29 de setembro, desenvolvido pola Orde do 5 de decembro de 1995, regula o procedemento para a autorización de centros docentes privados para impartir ensinanzas artísticas. Estes trámites preceptivos iniciáronse na Xefatura Territorial de Pontevedra, que achega o expediente cos correspondentes informes para a autorización das ditas ensinanzas.</p>
    <p>Por isto, por proposta da Dirección Xeral de Centros e Recursos Humanos, </p>
    <h2>DISPOÑO:</h2>
    <p>Artigo 1. <em>Autorización</em></p>
    <p>Autorizar a apertura e funcionamento do centro docente cuxos datos se sinalan a seguir:</p>
    <p>Denominación xenérica: centro autorizado de ensinanzas artísticas superiores de música (Cemu Superior).</p>
    <p>Denominación específica: <em>Galival Music</em>.</p>
    <p>Código do centro: 36025050.</p>
    <p>Enderezo: Auditorio Municipal, 1 A (lugar de Ferreirós).</p>
    <p>Localidade: Cordeiro (Santa Comba).</p>
    <p>Código postal: 36647.</p>
    <p>Concello: Valga.</p>
    <p>Provincia: Pontevedra.</p>
    <p>Titular: Galival Music, S.L. </p>
    <p>Ensinanzas que se autorizan: </p>
    <p>Ensinanzas artísticas superiores de música, nas especialidades de:</p>
    <p>• Composición.</p>
    <p>• Dirección.</p>
    <p>• Interpretación.</p>
    <p>• Musicoloxía.</p>
    <p>• Pedagoxía.</p>
    <p>• Produción e xestión.</p>
    <p>Total de postos escolares: 120.</p>
    <p>Artigo 2. <em>Inicio da actividade</em></p>
    <p>Antes da posta en funcionamento das ensinanzas que se autorizan, a Xefatura Territorial de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá a docencia, así como o equipamento axeitado. </p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 30 de xullo de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

