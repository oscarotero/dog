---
date: '2019-08-12'
id: G0181-300719-0002
page: 36607
number: 152
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 22 de xullo de 2019, do Servizo Provincial de Pontevedra, pola
  que se sinala a data para o levantamento de actas previas á ocupación dos bens
  e dereitos afectados polas obras do proxecto de construción de itinerario
  peonil e ciclista na PO-411, treito Parderrubias, p.q. 4+260-6+250, coa clave
  PO/16/105.06, no concello de Salceda de Caselas.
range: Resolución
url: >-
  https://www.xunta.gal/dog/Publicados/2019/20190812/AnuncioG0181-300719-0002_gl.html
---
<p>O artigo 28 do vixente Estatuto de autonomía de Galicia establece no seu ordinal 2º a competencia da Comunidade Autónoma galega no desenvolvemento lexislativo e execución da lexislación do Estado en materia de expropiación forzosa.</p>
    <p>Con data do 27 de xuño de 2019, a Xunta de Galicia declarou de utilidade pública e urxente ocupación os bens e dereitos afectados polo proxecto de construción de itinerario peonil e ciclista na PO-411, treito Parderrubias, p.q. 4+260-6+250, coa clave PO/16/105.06, no concello de Salceda de Caselas, mediante o Decreto 84/2019, publicado no <em>Diario Oficial de Galicia</em> con data do 15 de xullo de 2019.</p>
    <p>A tramitación do expediente expropiatorio débese axustar ao disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do seu regulamento do 26 de abril de 1957.</p>
    <p>En consecuencia, este servizo, en virtude da competencia delegada mediante a Orde do 7 de setembro de 2017 sobre delegación de competencias no secretario xeral técnico e noutros órganos e entidades públicas adscritos a esta consellería, publicada no DOG nº 179, do 20 de setembro de 2017, resolveu convocar os titulares de bens e dereitos afectados que figuran na relación exposta no taboleiro de anuncios do concello de Salceda de Caselas, para que comparezan no lugar, data e horas que se detallan a continuación, co fin de proceder ao levantamento das actas previas á ocupación, nas cales se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Salceda de Caselas.</p>
    <p>Lugar: casa do concello.</p>
    <p>Data: 17 de setembro de 2019, das 9.30 ás 13.30 horas, desde Alonso Rodríguez, Mª Isabel ata Gil Pérez, Manuel.</p>
    <p>Data: 18 de setembro de 2019, das 9.30 ás 13.30 horas, desde González Martínez, José ata o final.</p>
    <p>A relación de titulares cos bens e dereitos afectados, así como o plano parcelario correspondente, estarán expostos no Concello de Salceda de Caselas e no Servizo Provincial da Axencia Galega de Infraestruturas de Pontevedra (avenida Mª Victoria Moreno, nº 43-1º, 36002 Pontevedra) e publicarase na seguinte ligazón da páxina web da consellería:</p>
    <p>https://infraestruturasemobilidade.xunta.gal/avisos?p_p_id=ipecos_opencms_portlet_INSTANCE_Ps5C&amp;p_p_lifecycle=0&amp;p_p_state=normal&amp;p_p_col_id=column-1&amp;p_p_col_count=1&amp;_ipecos_opencms_portlet_INSTANCE_Ps5C_content=%2Fopencms%2FPortal-Web%2FContidos%2FAviso%2Faviso_0106.html</p>
    <p>Así mesmo, convocaranse os interesados ao levantamento das actas previas mediante notificación individual.</p>
    <p>Ao dito acto deberán acudir os titulares afectados, persoalmente ou ben representados pola persoa debidamente autorizada para actuar no seu nome, e xuntar os documentos acreditativos da súa titularidade, documento nacional de identidade (e, de ser o caso, outra documentación que se requira, xustificante do pagamento do IBI…), así como certificado de conta con códigos IBAN e BIC, co fin de proceder aos sucesivos pagamentos que sexan procedentes mediante transferencia bancaria, para o cal poderán ir acompañados pola súa conta, se o consideran oportuno, dos seus peritos e notarios.</p>
    <p>Pontevedra, 22 de xullo de 2019</p>
    <footer><p>Fausto Núñez Vilar<br>Xefe do Servizo Provincial de Pontevedra</p></footer>

