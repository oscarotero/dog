---
date: '2019-08-12'
id: G0244-060819-0001
page: 36549
number: 152
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 30 de xullo de 2019, da Dirección Xeral de Administración Local,
  pola que se fan públicas as novas inclusións e actualizacións de méritos nas
  bolsas para a provisión temporal mediante interinidade de postos reservados a
  persoal funcionario da Administración local con habilitación de carácter
  nacional.
range: Resolución
url: >-
  https://www.xunta.gal/dog/Publicados/2019/20190812/AnuncioG0244-060819-0001_gl.html
---
<p>Con data do 3 de xullo de 2019 publicouse no <em>Diario Oficial de Galicia</em> a Resolución do 1 de xullo de 2019 da Escola Galega de Administración Pública, pola que se convocaban os cursos de formación practica do persoal interino que desempeñe os postos reservados a funcionarios de Administración local da Comunidade Autónoma de Galicia con habilitación de carácter nacional.</p>
    <p>Finalizado o 24 de xullo o citado curso de formación práctica e de conformidade coa proposta de actualización de méritos do tribunal designado para iso por la Dirección Xeral de Administración Local, esta dirección xeral</p>
    <h2>RESOLVE: </h2>
    <p>Primeiro. Facer pública a relación de persoas declaradas aptas no curso práctico de formación pola Escola Galega de Administración Pública no portal de servizos web Eidolocal e na sede electrónica da Xunta de Galicia no enderezo https://sede.xunta.gal/tramitar/PR410A.</p>
    <p>Segundo. Facer pública a relación de méritos actualizados das persoas que forman parte das listaxes publicadas en 2018 e que así o solicitaron.</p>
    <p>Terceiro. Publicar a relación integrada e actualizada de persoas integrantes das listaxes correspondentes ás subescalas de Secretaría-Intervención, Secretaría e Intervención-Tesouraría para a selección de persoal interino para a cobertura de postos de funcionarios de Administración local con habilitación de carácter nacional das citadas subescalas, no portal de servizos web Eidolocal e na sede electrónica da Xunta de Galicia no enderezo https://sede.xunta.gal/tramitar/PR410A.</p>
    <p>Cuarto. Estas bolsas integradas e actualizadas entrarán en vigor ao día seguinte ao da publicación no <em>Diario Oficial de Galicia</em> da presente resolución. </p>
    <p>Contra esta resolución poderase interpoñer recurso potestativo de reposición ante a directora xeral de Administración Local, no prazo dun mes, contado desde o día siguiente ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xusticia de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, de 13 de xullo, en relación co artigo 10.1 do mesmo texto legal.</p>
    <p>Santiago de Compostela, 30 de xullo de 2019</p>
    <footer><p>Marta Fernández-Tapias Núñez<br>Directora xeral de Administración Local</p></footer>

