---
date: '2019-08-12'
id: G0424-020819-0008
page: 36495
number: 152
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 31 de xullo de 2019, da Dirección Xeral de Enerxía e Minas, pola
  que se acorda revogar e deixar sen efecto a Instrución 2/2013, do 19 de marzo,
  da Dirección Xeral de Industria, Enerxía e Minas, sobre a interpretación e
  aplicación do Regulamento de instalacións térmicas en edificios (RITE)
  respecto da temperatura e caudal de auga quente sanitaria (AQS) determinados
  polo Código técnico da edificación (CTE).
range: Resolución
url: >-
  https://www.xunta.gal/dog/Publicados/2019/20190812/AnuncioG0424-020819-0008_gl.html
---
<p>A Instrución 2/2013, do 19 de marzo, da Dirección Xeral de Industria, Enerxía e Minas, sobre a interpretación e aplicación do Regulamento de instalacións térmicas en edificios (RITE) respecto da temperatura e caudal de auga quente sanitaria (AQS) determinados polo Código técnico da edificación (CTE) (DOG núm. 69, do 10 de abril), recolle os parámetros e as condicións en que se debe subministrar a temperatura e caudal de auga quente sanitaria (AQS).</p>
    <p>Debido á evolución normativa, a Dirección Xeral de Enerxía e Minas, en virtude das atribucións que ten conferidas e conforme o establecido no artigo 19 do Decreto 135/2017, do 28 de decembro (DOG do 25 de xaneiro de 2018), polo que se establece a estrutura orgánica da Consellería de Economía, Emprego e Industria,</p>
    <h2>acorda:</h2>
    <p>Primeiro. Revogar e deixar sen efecto a Instrución 2/2013, do 19 de marzo, da Dirección Xeral de Industria, Enerxía e Minas, sobre a interpretación e aplicación do Regulamento de instalacións térmicas en edificios (RITE) respecto da temperatura e caudal de auga quente sanitaria (AQS) determinados polo Código técnico da edificación (CTE) (DOG núm. 69, do 10 de abril), e aplicar o Real decreto 1027/2007, do 20 de xullo, polo que se aproba o Regulamento de instalacións térmicas nos edificios (BOE do 29 de agosto).</p>
    <p>Segundo. Publicar esta resolución na páxina web e no DOG e informar que a partir deste momento se rexerá unicamente polo que estableza a normativa vixente en materia de instalacións térmicas nos edificios, sen que existan instrucións de carácter interno.</p>
    <p>Santiago de Compostela, 31 de xullo de 2019</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

