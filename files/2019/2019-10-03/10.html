---
date: '2019-10-03'
id: G0474-250919-0004
page: 43605
number: 188
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 25 de setembro de 2019 pola que se dá publicidade a varios
  encargos a medio propio realizados por esta axencia.
range: Resolución
url: >-
  https://www.xunta.gal/dog/Publicados/2019/20191003/AnuncioG0474-250919-0004_gl.html
---
<p>De conformidade co artigo 8 da Lei 19/2013, do 9 de setembro, de transparencia, acceso á información pública e bo goberno, dáse publicidade os seguintes encargos a medio propio:</p>
    <p>1. Resolución do 11 de xuño de 2019, do Instituto Enerxético de Galicia, pola que se lle encarga ao medio propio Tecnologías y Servicios Agrarios, S.A., S.M.E., M.P. (Tragsatec) o servizo técnico de apoio á tramitación das axudas ao abeiro do Programa de incentivos á mobilidade eficiente e sostible (Programa MOVES), de aforro e eficiencia enerxética e de enerxías renovables.</p>
    <p>– Actividade: apoio técnico na tramitación das axudas do Programa MOVES, de aforro e eficiencia enerxética e de enerxías renovables.</p>
    <p>– Natureza e alcance da encarga: encarga a medio propio ao ter a empresa Tecnologías y Servicios Agrarios, S.A., S.M.E., M.P. (Tragsatec), a consideración de medio propio instrumental e de servizo técnico da Administración xeral da Comunidade Autónoma de Galicia, segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia: desde o 11 de xuño de 2019 ata o 31 de decembro de 2019.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2019, o orzamento de execución ascende á cantidade de trinta e sete mil seiscentos vinte euros con oitenta e cinco céntimos (37.620,85 €), con cargo á aplicación orzamentaria 09 A2 733A 227.99 (código de proxecto 201500006).</p>
    <p>2. Resolución do 28 de xuño de 2019, do Instituto Enerxético de Galicia, pola que se encarga ao medio propio Empresa de Transformación Agraria, S.A., S.M.E., M.P. (Tragsa), a execución da obra fase 1ª substitución da iluminación das fachadas do Edificio Central de San Caetano (Santiago de Compostela, A Coruña).</p>
    <p>– Actividade: substitución da iluminación ornamental das fachadas dianteira e posterior do Edifico Central do Complexo Administrativo de San Caetano.</p>
    <p>– Natureza e alcance da encarga: encarga a medio propio ao ter a Empresa de Transformación Agraria, S.A., S.M.E., M.P. (Tragsa), a consideración de medio propio instrumental e de servizo técnico da Administración xeral da Comunidade Autónoma de Galicia, segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia: desde o 28 de xuño de 2019 ata o 24 de xullo de 2019.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2019, o orzamento de execución ascende á cantidade de cento cincuenta e catro mil cento noventa e seis euros con sesenta e tres céntimos (154.196,63 €), con cargo á aplicación orzamentaria 09.A2.733A.608.9 (código de proxecto 201900006).</p>
    <p>3. Resolución do 20 de agosto de 2019, do Instituto Enerxético de Galicia, pola que se lle encarga ao medio propio Tecnologías y Servicios Agrarios, S.A., S.M.E., M.P. (Tragsatec) o estudo de impacto técnico-económico da implantación de novas tecnoloxías para uso das biomasas non valorizadas de alto potencial (BNVAP) e análise de posibles liñas de subvención para fomentar o seu aproveitamento. </p>
    <p>– Actividade: elaboración dun estudo técnico-económico da implantación das novas tecnoloxías e biomasas, do Programa de cooperación Interreg V A España-Portugal (POCTEP) 2014-2020, co código 0015_BIOMASA_AP_1_E.</p>
    <p>– Natureza e alcance do encargo: encargo a medio propio ao ter a empresa Tecnologías y Servicios Agrarios, S.A., S.M.E., M.P. (Tragsatec), a consideración de medio propio instrumental e de servizo técnico da Administración xeral da Comunidade Autónoma de Galicia, segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia: desde o 20 de agosto de 2019 ata o 31 de decembro de 2019.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2019, o orzamento de execución ascende á cantidade vinte e oito mil dous euros con once céntimos (28.002,11 €) da aplicación orzamentaria 09 A2 733A 227.06 (código proxecto 201700003), dos que o 75 % son de fondos Feder e o 25 % son fondos propios para cofinanciar o proxecto.</p>
    <p>Santiago de Compostela, 25 de setembro de 2019</p>
    <footer><p>Ángel Bernardo Tahoces<br>Director da Axencia Instituto Enerxético de Galicia</p></footer>

