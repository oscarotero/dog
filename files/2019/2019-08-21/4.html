---
date: '2019-08-21'
id: G2017-060819-0007
page: 37165
number: 157
agency: Universidade da Coruña
section: IV. Oposicións e concursos.
title: >-
  RESOLUCIÓN do 5 de agosto de 2019 pola que se nomea profesor titular de
  universidade da área de coñecemento de Ciencia da Computación e Intelixencia
  Artificial a Daniel Rivero Cebrián.
range: Resolución
url: >-
  https://www.xunta.gal/dog/Publicados/2019/20190821/AnuncioG2017-060819-0007_gl.html
---
<p>De conformidade coa proposta da comisión designada para xulgar o concurso de acceso que convocou esta universidade mediante a Resolución do 13 de maio de 2019 (BOE do 31 de maio), para a provisión da praza número 19/012, de profesor titular de universidade da área de coñecemento de Ciencia da Computación e Intelixencia Artificial, Departamento de Computación desta universidade, a favor de Daniel Rivero Cebrián, con DNI núm. ***4560**, e unha vez que a persoa interesada acreditou os requisitos establecidos na convocatoria.</p>
    <p>Esta reitoría, no uso das atribucións que lle confire o artigo 20 da Lei 6/2001, do 21 de decembro, de universidades, e demais disposicións que a desenvolven, resolveu nomear a Daniel Rivero Cebrián profesor titular de universidade da área de coñecemento de Ciencia da Computación e Intelixencia Artificial, Departamento de Computación desta universidade.</p>
    <p>Este nomeamento producirá plenos efectos a partir da correspondente toma de posesión polo interesado, que se deberá efectuar no prazo máximo de vinte días contados desde o día seguinte ao da publicación deste nomeamento no <em>Boletín Oficial del Estado</em>; para estes efectos, o mes de agosto será inhábil.</p>
    <p>Contra esta resolución, que esgota a vía administrativa, poderá interpoñer un recurso contencioso-administrativo no prazo de dous meses, que se contarán desde o día seguinte ao da súa publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderá interpoñer un recurso de reposición, ante esta reitoría, no prazo dun mes, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 5 de agosto de 2019</p>
    <footer><p>Julio E. Abalde Alonso<br>Reitor da Universidade da Coruña</p></footer>

