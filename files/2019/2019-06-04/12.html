---
date: '2019-06-04'
id: G0003-220519-0010
page: 27072
number: 104
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de maio de 2019, da Xerencia de Xestión Integrada de Santiago
  de Compostela, pola que se resolve a convocatoria para a provisión de diversas
  prazas de supervisor/a de unidade convocada mediante a Resolución do 28 de
  xuño de 2018 da dita xerencia (Diario Oficial de Galicia número 138, do 19 de
  xullo).
range: Resolución
url: >-
  https://www.xunta.gal/dog/Publicados/2019/20190604/AnuncioG0003-220519-0010_gl.html
---
<p>Convocada por Resolución de 28 de xuño de 2018 (DOG nº 138, do 19 de xullo), a provisión de diversas prazas de supervisor/a de unidade da Xerencia de Xestión de Integrada de Santiago de Compostela e en virtude do establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e a Orde de 24 de maio de 2006 (DOG nº 106, do 5 de xuño) pola que se establecen as bases do procedemento para o provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde, da Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e do Decreto 168/2010, do 7 de outubro, polo que se regula a estrutura organizativa de Xestión Integrada do Servizo Galego de Saúde, a xerente de Xestión Integrada de Santiago de Compostela,</p>
    <h2>DISPÓN:</h2>
    <p>Primeiro. Resolver a convocatoria pública para a provisión de diversas prazas de supervisor/a de unidade da Xerencia de Xestión Integrada de Santiago de Compostela, convocada por Resolución do 28 de xuño de 2018 (DOG nº 138, do 19 de xullo).</p>
    <p>Segundo. Nomear, para os postos que se indican, ás persoas citadas no anexo desta resolución.</p>
    <p>Terceiro. De conformidade coa base décima da convocatoria, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período, ou proceder á súa remoción.</p>
    <p>Cuarto. O aspirante seleccionado deberá cesar na praza que desempeñe dentro dos tres días hábiles seguintes a aquel en que se publique a resolución do <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, percibíndose os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interpoñerse recurso de alzada perante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte á súa publicación, nos termos establecidos nos artigo 121 e 122 da lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 13 de maio de 2019</p>
    <footer><p>Eloína Núñez Masid<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Apelidos e Nome: Blanco Barral, José Manuel.</p>
    <p>DNI: ***8687**.</p>
    <p>Unidade: Cirurxía Ortopédica.</p>
    <p>Centro: Hospital de Conxo.</p>
    <p>Apelidos e nome: Seijo Ferro, Mónica.</p>
    <p>DNI: ***0104**.</p>
    <p>Unidade: Farmacia.</p>
    <p>Centro: Complexo Hospitalario Universitario de Santiago de Compostela.</p>
    <p>Apelidos e nome: Prego Domínguez, Jesús.</p>
    <p>DNI: ***0721**.</p>
    <p>Unidade: Atención Continuada.</p>
    <p>Centro: Hospital de Clínico.</p>
    <p>Apelidos e nome: Rodríguez Abad, Carlos.</p>
    <p>DNI: ***6005**.</p>
    <p>Unidade: Atención Continuada.</p>
    <p>Centro: Hospital de Clínico.</p>
    <p>Apelidos e Nome: Varela Mallou, Montserrat.</p>
    <p>DNI: ***7989**.</p>
    <p>Unidade: Psiquiatría de Agudos.</p>
    <p>Centro: Hospital de Conxo.</p>
    <p>Apelidos e nome: Agasi Martínez, Gustavo.</p>
    <p>DNI: ***3941**.</p>
    <p>Unidade: unidades Hospital Psiquiátrico/Atención Continuada.</p>
    <p>Centro: Hospital Psiquiátrico.</p>
    <p>Apelidos e nome: Montero Cibrian, José Ramón.</p>
    <p>DNI: ***3254**.</p>
    <p>Unidade: unidades Hospital Psiquiátrico/Atención Continuada.</p>
    <p>Centro: Hospital Psiquiátrico.</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo ca Lei orgánica 3/2018, do 5 de decembro.</p>

