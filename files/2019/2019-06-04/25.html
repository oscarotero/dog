---
date: '2019-06-04'
id: G0244-200519-0003
page: 27095
number: 104
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 20 de maio de 2019, da Dirección Xeral de Administración Local,
  pola que se aproba a desafectación dun ben comunal do Concello de Castro de
  Rei, para a súa cualificación como ben patrimonial.
range: Resolución
url: >-
  https://www.xunta.gal/dog/Publicados/2019/20190604/AnuncioG0244-200519-0003_gl.html
---
<p>O Concello de Castro de Rei acordou iniciar un expediente de desafectación do ben comunal denominado predio número 923 no sitio de Vedro Cerrado, cunha superficie total dunha hectárea, setenta e seis áreas e noventa centiáreas (17.690 m<sup>2</sup>), con referencia catastral 27010E005009230000FA, para dedicalos á súa cualificación como ben patrimonial. O inmoble atópase incluído no libro de inventario de bens municipais coa natureza de dominio público comunal.</p>
    <p>Segundo consta no expediente, os terreos sobre os que trata este expediente non foron obxecto de aproveitamento comunal durante máis de dez anos.</p>
    <p>O procedemento, no cal se acredita a súa oportunidade e legalidade, deu cumprimento aos requisitos exixidos na lexislación vixente, concretamente nos artigos 81.1 da Lei 7/1985, do 2 de abril, reguladora das bases de réxime local, 78.1 do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local, 269 da Lei 5/1997, do 22 de xullo, de Administración local de Galicia, e 8 e 100 do Real decreto 1372/1986, do 13 de xuño, polo que se aproba o Regulamento de bens das entidades locais, e seguiu os trámites que a seguir se indican:</p>
    <p>Primeiro. A Consellería do Medio Rural, a través da Dirección Xeral de Ordenación Forestal, con data do 4 de outubro de 2018, emitiu informe favorable á citada desafectación.</p>
    <p>Segundo. O Pleno do Concello de Castro de Rei, en sesión do 9 de novembro de 2018, acordou, por maioría absoluta do seu número legal de membros, a desafectación do ben comunal: predio número 923 no sitio de Vedro Cerrado, cunha superficie total dunha hectárea, setenta e seis áreas e noventa centiáreas (17.690 m<sup>2</sup>), inscrita no Rexistro da Propiedade número 2 de Lugo, tomo 1071, libro 93, folio 169, predio 12592, con referencia catastral 27010E005009230000FA.</p>
    <p>Terceiro. O expediente foi exposto a información pública polo prazo dun mes no BOP de Lugo núm. 281, do 10 de decembro de 2018, no taboleiro de anuncios do concello e por notificación individual aos lindeiros. Consta certificación do Concello de que non se realizaron alegacións durante o período indicado.</p>
    <p>Cuarto. Mediante escrito do 25 de marzo de 2019, o alcalde remitiu o expediente á Vicepresidencia e Consellería de Presidencia, Administracións Públicas e Xustiza, para a súa aprobación.</p>
    <p>O artigo 100 do Real decreto 1372/1986, do 13 de xuño, polo que se aproba o Regulamento de bens das entidades locais exixe que os expedientes de desafectación de bens comunais sexan aprobados pola comunidade autónoma. O Decreto 74/2018, do 5 de xullo, que establece a estrutura orgánica da Vicepresidencia e Consellería de Presidencia, Administracións Públicas e Xustiza, atribúe no artigo 22.3.n) a competencia da Dirección Xeral de Administración Local para «...; a tramitación dos expedientes suxeitos a intervención autonómica en materia de patrimonio das entidades locais...».</p>
    <p>Por todo isto, esta dirección xeral</p>
    <h2>RESOLVE:</h2>
    <p>Aprobar o expediente, incoado polo Concello de Castro de Rei, de desafectación do ben comunal predio número 923 no sitio de Vedro Cerrado, cunha superficie total dunha hectárea, setenta e seis áreas e noventa centiáreas (17.690 m<sup>2</sup>), con referencia catastral 27010E005009230000FA, e a súa cualificación como ben patrimonial.</p>
    <p>Contra esta resolución, que non pon fin á vía administrativa, poderase interpoñer recurso de alzada ante o vicepresidente e conselleiro de Presidencia, Administracións Públicas e Xustiza, no prazo dun mes contado desde o día seguinte ao da notificación desta resolución de conformidade co artigos 121 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 20 de maio de 2019</p>
    <footer><p>Marta Fernández-Tapias Núñez<br>Directora xeral de Administración Local</p></footer>

