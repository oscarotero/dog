---
date: '2019-06-04'
id: G0424-210519-0003
page: 27101
number: 104
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 21 de maio de 2019, da Xefatura Territorial da Coruña, polo que se
  notifica o acordo de inicio do procedemento de reintegro do expediente da
  subvención á transformación dun contrato  temporal en indefinido TR349C
  2016/40-1.
range: Anuncio
url: >-
  https://www.xunta.gal/dog/Publicados/2019/20190604/AnuncioG0424-210519-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, as notificacións que non se puidesen efectuar faranse por medio de anuncio no Boletín Oficial del Estado (BOE), e a súa eficacia quedará condicionada á súa publicación no taboleiro de edictos único (TEU) do BOE.</p>
    <p>Intentouse a notificación por correo certificado ao titular da empresa citada no anexo, sen que fose posible, polo que se lle notifica por medio deste anuncio o acordo do inicio do procedemento de reintegro no correspondente expediente de subvención.</p>
    <p>Sen prexuízo do anterior, e en virtude do disposto no artigo 44 da Lei 39/2015, do 1 de outubro, este anuncio publícase no Diario Oficial de Galicia.</p>
    <p>O interesado dispón do prazo de quince días hábiles, contado a partir do día seguinte ao da súa publicación no Boletín Oficial del Estado, para que poida realizar as alegacións e presentar a documentación que considere pertinente, entre a que debe constar unha relación da variación das altas e baixas do persoal adscrito, así como para comprobar o contido íntegro do expediente nas dependencias da Xefatura Territorial da Coruña, na rúa Salvador de Madariaga, 9-1º, da Coruña, das 9.00 ás 14.00 horas, de luns a venres.</p>
    <p>Advírteselle que, de non presentar alegacións en tempo e forma, ditarase a resolución que corresponda respecto ao reintegro da subvención concedida.</p>
    <p>A Coruña, 21 de maio de 2019</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>Empresa</td>
       <td>NIF</td>
       <td>Concello</td>
       <td>Materia</td>
       <td>Data da resolución</td>
      </tr>
      <tr>
       <td>TR349C 2016/40-1</td>
       <td>Instalaciones Eduardo Fuentes, S.L.</td>
       <td>B15402506</td>
       <td>A Coruña</td>
       <td>Subvención á transformación de contratos temporais en indefinidos</td>
       <td>23.4.2019</td>
      </tr>
     </tbody>
    </table>

