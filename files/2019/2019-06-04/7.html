---
date: '2019-06-04'
id: G0424-280519-0007
page: 27005
number: 104
agency: 'Consellería de Economía, Emprego e Industria'
section: III. Outras disposicións.
title: >-
  CORRECCIÓN DE ERROS. Orde do 3 de abril de 2019 pola que se establecen as
  bases reguladoras do programa Emprega Muller para a contratación por conta
  allea, cofinanciada polo programa operativo FSE Galicia 2014-2020, e a
  formación das mulleres desempregadas, e se procede á súa convocatoria para o
  ano 2019 (código de procedemento TR350A).
range: Corrección de orde
url: >-
  https://www.xunta.gal/dog/Publicados/2019/20190604/AnuncioG0424-280519-0007_gl.html
---
<p>Advertidos erros na citada orde, publicada no <em>Diario Oficial de Galicia</em> número 79, do xoves 25 de abril de 2019, procédese a efectuar as seguintes correccións:</p>
    <p>Na páxina 20108, no artigo 20, onde di:</p>
    <p>«Os incentivos previstos neste programa serán de aplicación:</p>
    <p>Ás contratacións indefinidas iniciais cofinanciadas polo PO FSE Galicia 2014-2020 e ás contratacións temporais cunha duración inicial mínima de 12 meses que se realicen desde o 1 de outubro de 2018 ata o 30 de setembro de 2019 con mulleres desempregadas».</p>
    <p>Debe dicir: </p>
    <p>«Os incentivos previstos neste programa serán de aplicación:</p>
    <p>Ás contratacións indefinidas iniciais cofinanciadas polo PO FSE Galicia 2014-2020, incluída a modalidade de fixos-descontinuos, e ás contratacións temporais cunha duración inicial mínima de 12 meses que se realicen desde o 1 de outubro de 2018 ata o 30 de setembro de 2019 con mulleres desempregadas».</p>
    <p>Na páxina 20111, no artigo 22.1, onde di:</p>
    <p>«1. As contratacións indefinidas iniciais realizadas ao abeiro desta orde de convocatoria incentivaranse cunha axuda de 12.000 euros por cada muller desempregada contratada sempre que cumpra os requisitos mencionados no artigo 21».</p>
    <p>Debe dicir:</p>
    <p>«1. As contratacións indefinidas iniciais realizadas ao abeiro desta orde de convocatoria incentivaranse cunha axuda de 12.000 euros por cada muller desempregada contratada sempre que cumpra os requisitos mencionados no artigo 21.</p>
    <p>No caso de contratacións indefinidas iniciais na modalidade de fixos-descontinuos a contía do incentivo será proporcional ao tempo de traballo».</p>
    <p>Na páxina 20111, no artigo 22.4, onde di:</p>
    <p>«4. A transformación de contratos temporais en indefinidos a tempo completo incentivarase cunha contía de 4.000 euros; neste caso non serán aplicables os incrementos establecidos no punto anterior».</p>
    <p>Debe dicir:</p>
    <p>«4. A transformación de contratos temporais en indefinidos a tempo completo incentivarase cunha contía de 4.000 euros; neste caso non serán aplicables os incrementos establecidos no punto anterior.</p>
    <p>No caso de transformación de contratos temporais en indefinidos na modalidade de fixos-descontinuos a contía do incentivo será proporcional ao tempo de traballo».</p>
    <p>Na páxina 20121, o punto 3 do artigo 27 pasa a ser o punto 4 e queda redactado como segue: </p>
    <p>«4. No caso do incentivo polo incremento da xornada, a entidade beneficiaria deberá manter a nova xornada da muller traballadora durante un período mínimo de dous anos».</p>
    <p>Na páxina 20121, no artigo 28.2.a), onde di: </p>
    <p>«a) Cando a entidade beneficiaria incumpra a obriga establecida no artigo 27.1.f) e g) e 27.2 desta orde, por cada contratación subvencionada e non substituída conforme o establecido no antedito artigo, procederá o reintegro da axuda concedida pola traballadora de que se trate».</p>
    <p>Debe dicir:</p>
    <p>«a) Cando a entidade beneficiaria incumpra a obriga establecida no artigo 27.1.f) e 27.2.a) desta orde, por cada contratación subvencionada e non substituída conforme o establecido no antedito artigo, procederá o reintegro da axuda concedida pola traballadora de que se trate».</p>
    <p>Na páxina 20123, ao final do punto 2, hai que engadir o seguinte parágrafo:</p>
    <p>«Cando a entidade beneficiaria incumpra a obriga establecida no artigo 27.1.g) e 27.2.b) desta orde procederá o reintegro da axuda. Para o cálculo da contía que se reintegrará terase en conta a contía mínima de subvención concedida á empresa por cada persoa traballadora subvencionada, sendo esta contía a que se aplicará por cada un dos empregados diminuídos, ata o tope da contía concedida».</p>
    <p>Na páxina 20123, no artigo 28.3, onde di: </p>
    <p>«3. Para as contratacións temporais cunha duración mínima inicial de doce meses procederá o reintegro das axudas cando se produza algunha das seguintes circunstacias:</p>
    <p>Cando a entidade beneficiaria incumpra a obriga establecida no artigo 27.2 desta orde por cada contratación subvencionada e non substituída conforme o establecido no antedito artigo, procederá o reintegro da axuda concedida pola traballadora de que se trate».</p>
    <p>Debe dicir:</p>
    <p>«3. Para as contratacións temporais cunha duración mínima inicial de doce meses procederá o reintegro das axudas cando se produza algunha das seguintes circunstacias:</p>
    <p>Cando a entidade beneficiaria incumpra a obriga establecida no artigo 27.3 desta orde por cada contratación subvencionada e non substituída conforme o establecido no antedito artigo, procederá o reintegro da axuda concedida pola traballadora de que se trate».</p>

