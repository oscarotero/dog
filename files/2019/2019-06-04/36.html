---
date: '2019-06-04'
id: G0198-200519-0001
page: 27114
number: 104
agency: Axencia Galega de Innovación
section: VI. Anuncios. a) Administración autonómica.
title: >-
  CÉDULA do 13 de maio de 2019 pola que se notifica o trámite de audiencia
  previo á resolución de reintegro da subvención correspondente ao expediente do
  proxecto IN525A-2014/037, cuxa notificación por oficio foi devolta polo
  servizo de Correos.
range: Cédula
url: >-
  https://www.xunta.gal/dog/Publicados/2019/20190604/AnuncioG0198-200519-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), logo de intentar sen éxito a notificación do trámite de audiencia previo á resolución de reintegro da subvención correspondente ao expediente do proxecto IN525A-2014/037 no último domicilio social coñecido da entidade Cañas y Gómez, S.L.U., notifícase por medio da presente cédula no <em>Boletín Oficial del Estado</em> á interesada o contido do dito acto como figura no anexo, para que poida ter coñecemento del.</p>
    <p>Antes de ditar a citada resolución de reintegro da subvención e de acordo co establecido no artigo 82.2 da mencionada Lei 39/2015, do 1 de outubro, concédeselle á beneficiaria da subvención un prazo de dez (10) días hábiles para alegar e presentar os documentos e xustificacións que considere pertinentes. Se antes do vencemento do prazo a interesada manifesta a súa decisión de non efectuar alegacións nin achegar novos documentos ou xustificacións, terase por realizado o trámite.</p>
    <p>A interesada, durante este prazo, poderá presentarse nas dependencias da Axencia Galega de Innovación, sita na rúa Airas Nunes, s/n, 15702 Santiago de Compostela, das 9.00 ás 14.00 horas, de luns a venres, para os efectos de coñecer integramente o contido do acto administrativo.</p>
    <p>Santiago de Compostela, 13 de maio de 2019</p>
    <footer><p>Patricia Argerey Vilar<br>Directora da Axencia Galega de Innovación</p></footer>
    <h2>ANEXO</h2>
    <p>Proxecto: IN525A-2014/037.</p>
    <p>Nome ou razón social: Cañas y Gómez, S.L.U.</p>
    <p>CIF/NIF: B36915148.</p>
    <p>Axuda: Resolución do 30 de decembro de 2013 pola que se establecen as bases reguladoras para a concesión, en réxime de concorrencia non competitiva, das subvencións para o fomento da propiedade industrial no ámbito da Comunidade Autónoma de Galicia (Programa i2C PI), cofinanciadas polo Fondo Europeo de Desenvolvemento Rexional, no marco do programa operativo Feder Galicia 2007-2013, e se procede á súa convocatoria para o ano 2014 (código de procedemento IN525A).</p>
    <p>Contido do acto administrativo: trámite de audiencia previo á resolución de reintegro de subvención.</p>

