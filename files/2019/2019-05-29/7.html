---
date: '2019-05-29'
id: G0425-240519-0001
page: 26272
number: 101
agency: Consellería de Política Social
section: III. Outras disposicións.
title: >-
  RESOLUCIÓN do 23 de maio de 2019, da Dirección Xeral de Xuventude,
  Participación e Voluntariado, pola que se publica a Resolución do 22 de maio
  de 2019, relativa á adxudicación do uso de instalacións xuvenís ao abeiro da
  Orde do 8 de abril de 2019 pola que se regula o uso de instalacións xuvenís
  dependentes desta consellería en réxime de oferta concertada durante a campaña
  de verán 2019.
range: Resolución
url: >-
  https://www.xunta.gal/dog/Publicados/2019/20190529/AnuncioG0425-240519-0001_gl.html
---
<p>Mediante a Orde do 8 de abril de 2019 (DOG nº 76, do 22 de abril de 2019) establecéronse as bases reguladoras e convocouse o procedemento para adxudicar o uso de instalacións xuvenís dependentes da Consellería de Política Social en réxime de oferta concertada durante a campaña de verán 2019, nos termos establecidos na orde e coa distribución de prazas recollida no anexo I desta.</p>
    <p>De conformidade co disposto no artigo 8.4 da orde de convocatoria, o órgano competente para resolver é a Dirección Xeral de Xuventude, Participación e Voluntariado, por delegación da persoa titular da Consellería de Política Social.</p>
    <p>Así mesmo, o artigo 9 da citada orde establece que se publicarán no <em>Diario Oficial de Galicia</em> (DOG), de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento. Esta publicación producirá os efectos de notificación.</p>
    <p>Polo exposto, </p>
    <p class="dog-centrado-sin-cursiva-c-a">RESOLVO:</p>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 22 de maio de 2019, ditada no procedemento BS304A, relativa á adxudicación do uso de instalacións xuvenís ao abeiro da Orde do 8 de abril de 2019 pola que se regula o uso de instalacións xuvenís dependentes da Consellería de Política Social en réxime de oferta concertada durante a campaña de verán 2019.</p>
    <p>Segundo. Comunicar que a Resolución do 22 de maio de 2019 que finaliza este procedemento esgota a vía administrativa e contra ela pode interpoñerse recurso contencioso- administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso- administrativa, no prazo de dous meses contados a partir do día seguinte ao da súa notificación a través desta publicación no <em>Diario Oficial de Galicia</em>.</p>
    <p>Non obstante, poderá interpoñerse potestativamente recurso de reposición, ante o mesmo órgano que a ditou, no prazo dun mes contado a partir do día seguinte ao da súa notificación a través desta publicación no <em>Diario Oficial de Galicia</em>, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de maio de 2019</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <p>Resolución do 22 de maio de 2019, ditada no procedemento BS304A, relativa á adxudicación do uso de instalacións xuvenís ao abeiro da Orde do 8 de abril de 2019 pola que se regula o uso de instalacións xuvenís dependentes da Consellería de Política Social en réxime de oferta concertada durante a campaña de verán 2019.</p>
    <p>Mediante a Orde do 8 de abril de 2019 (DOG nº 76, do 22 de abril de 2019) establecéronse as bases reguladoras e convocouse o procedemento para adxudicar o uso de instalacións xuvenís dependentes da Consellería de Política Social en réxime de oferta concertada durante a campaña de verán 2019, nos termos establecidos na orde e coa distribución de prazas recollida no anexo I desta.</p>
    <p>Unha vez comprobadas as solicitudes polo Instituto da Xuventude de Galicia, órgano instrutor do procedemento, a comisión de valoración prevista no artigo 8 da orde de convocatoria avaliou as solicitudes admitidas a trámite de acordo cos criterios de adxudicación que se recollen no artigo 7. </p>
    <p>Á vista do expediente e da acta da comisión de valoración o órgano instrutor formulou a proposta de resolución conforme o regulado no artigo 8.</p>
    <p>Esta Dirección Xeral de Xuventude, Participación e Voluntariado é competente para resolver, por delegación da conselleira de Política Social, segundo o disposto no artigo 8.4 da orde de convocatoria.</p>
    <p>Con base no exposto, </p>
    <h2>RESOLVO:</h2>
    <p>Primeiro. Adxudicar o uso temporal de instalacións xuvenís en réxime de oferta concertada durante a campaña de verán 2019 ás entidades relacionadas no anexo I, nos termos que se expoñen na devandita relación.</p>
    <p>Segundo. Denegar o uso de instalacións xuvenís en réxime de oferta concertada durante a campaña de verán 2019 ás entidades relacionadas no anexo II, por aplicación dos criterios de preferencia e prioridade recollidos no artigo 7 da orde de convocatoria.</p>
    <p>Terceiro. As entidades adxudicatarias deberán cumprir as obrigas previstas nos artigos 12, 13 e 14 da Orde do 8 de abril de 2019. </p>
    <p>A documentación indicada nos citados artigos deberán presentala no Servizo de Xuventude e Voluntariado da Xefatura Territorial da Consellería de Política Social correspondente á provincia en que estea a instalación adxudicada, conforme o sinalado nos artigos 12 e 13 da orde.</p>
    <p>Se transcorridos os prazos que se indican nos citados artigos non se cumprisen as obrigas correspondentes, declararase, mediante a oportuna resolución, o incumprimento das condicións da resolución de adxudicación e as prazas adxudicadas quedarán á disposición dos/as demais solicitantes. </p>
    <p>Cuarto. A presente resolución esgota a vía administrativa e contra ela pode interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso- administrativa, no prazo de dous meses contados a partir do día seguinte ao da súa notificación. </p>
    <p>Non obstante, poderá interpoñerse potestativamente recurso de reposición, ante o mesmo órgano que a ditou, no prazo dun mes contado a partir do día seguinte ao da súa notificación, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Quinto. A publicación desta resolución producirá os efectos de notificación, nos termos establecidos no artigo 9 da Orde do 8 de abril de 2019 e no artigo 45 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 22 de maio de 2019. A conselleira de Política Social. P.D. (Orde do 8.4.2019). Cristina Pichel Toimil. Directora xeral de Xuventude, Participación e Voluntariado</p>
    <h2>ANEXO I</h2>
    <h3>Entidades adxudicatarias</h3>
    <table>
     <thead>
      <tr>
       <td>Expediente</td>
       <td>Entidade adxudicataria</td>
       <td>Localidade</td>
       <td>Instalación adxudicada</td>
       <td>Datas</td>
       <td>Prazas</td>
      </tr>
     </thead>
     <tbody>
      <tr>
       <td>2019/4</td>
       <td>Asociación Banda de Música Cultural de Teo</td>
       <td>Teo</td>
       <td>Albergue xuvenil
        Marina Española</td>
       <td>23-28/06</td>
       <td>40</td>
      </tr>
      <tr>
       <td>2019/12</td>
       <td>Asociación Sustinea</td>
       <td>Ourense</td>
       <td>Campamento xuvenil
        Virxe de Loreto</td>
       <td>19-28/07</td>
       <td>30</td>
      </tr>
      <tr>
       <td>2019/14</td>
       <td>Concello de Rois</td>
       <td>Rois</td>
       <td>Campamento xuvenil
        Virxe de Loreto</td>
       <td>02-11/08</td>
       <td>30</td>
      </tr>
      <tr>
       <td>2019/2</td>
       <td>Concello de Ourense</td>
       <td>Ourense</td>
       <td>Campamento xuvenil
        Virxe de Loreto</td>
       <td>13-20/08</td>
       <td>90</td>
      </tr>
      <tr>
       <td>2019/1</td>
       <td>Concello de Cangas</td>
       <td>Cangas</td>
       <td>Campamento xuvenil
        Virxe de Loreto</td>
       <td>21-28/08</td>
       <td>90</td>
      </tr>
      <tr>
       <td>2019/9</td>
       <td>Asociación Espazo Aberto Galiza de Vite</td>
       <td>Santiago de Compostela</td>
       <td>Campamento xuvenil
        A Devesa</td>
       <td>16-27/08</td>
       <td>110</td>
      </tr>
      <tr>
       <td>2019/3</td>
       <td>Concello de Negreira</td>
       <td>Negreira</td>
       <td>Campamento xuvenil Penedos de Xacinto</td>
       <td>16-27/08</td>
       <td>60</td>
      </tr>
      <tr>
       <td>2019/8</td>
       <td>Concello de Touro</td>
       <td>Touro</td>
       <td>Campamento xuvenil 
        Illa de Ons</td>
       <td>11-18/08</td>
       <td>30</td>
      </tr>
      <tr>
       <td>2019/5</td>
       <td>Concello da Estrada</td>
       <td>A Estrada</td>
       <td>Campamento xuvenil 
        Illa de Ons</td>
       <td>20-27/08</td>
       <td>60</td>
      </tr>
      <tr>
       <td>2019/10</td>
       <td>Asociación Cultural, de Ocio e Tempo Libre Arrecó</td>
       <td>Ribeira</td>
       <td>Campamento xuvenil Pontemaril</td>
       <td>16-27/08</td>
       <td>50</td>
      </tr>
      <tr>
       <td>2019/15</td>
       <td>Asociación Integrados</td>
       <td>Ribeira</td>
       <td>Albergue xuvenil 
        As Sinas</td>
       <td>27/08-07/09</td>
       <td>40</td>
      </tr>
      <tr>
       <td>2019/13</td>
       <td>Asociación Limisi</td>
       <td>Xinzo de Limia</td>
       <td>Albergue xuvenil 
        As Sinas</td>
       <td>31/08-07/09</td>
       <td>19</td>
      </tr>
      <tr>
       <td>2019/6</td>
       <td>Concello de Barbadás</td>
       <td>Barbadás</td>
       <td>Albergue xuvenil 
        As Sinas</td>
       <td>27/08-01/09</td>
       <td>45</td>
      </tr>
     </tbody>
    </table>
    <h2>ANEXO II</h2>
    <h3>Entidades non adxudicatarias</h3>
    <table>
     <tbody>
      <tr>
       <td>Expediente</td>
       <td>Entidades non adxudicatarias</td>
       <td>Motivo</td>
      </tr>
      <tr>
       <td>2019/7</td>
       <td>Arenaria Escola de Tempo Libre</td>
       <td>Aplicación dos criterios de preferencia e prioridade regulados no artigo 7 da orde.</td>
      </tr>
      <tr>
       <td>2019/11</td>
       <td>Concello de Marín</td>
       <td>Aplicación dos criterios de preferencia e prioridade regulados no artigo 7 da orde.</td>
      </tr>
     </tbody>
    </table>

