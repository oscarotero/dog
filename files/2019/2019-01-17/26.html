---
date: '2019-01-17'
id: G0244-281218-0006
page: 3373
number: 12
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 20 de decembro de 2018, da Secretaría Xeral da Emigración, polo que
  se lle notifica á persoa interesada a resolución ditada no expediente PR911A
  2017/165.
range: Anuncio
url: >-
  https://www.xunta.gal/dog/Publicados/2019/20190117/AnuncioG0244-281218-0006_gl.html
---
<p>Intentada a notificación da resolución por correo certificado con xustificante de recepción no domicilio que consta no correspondente expediente, esta foi devolta polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia. En consecuencia, mediante este anuncio notifícase a resolución ditada á persoa interesada.</p>
    <p>O correspondente expediente consta no Servizo de Planificación e Xestión de Programas da Secretaría Xeral da Emigración en Santiago de Compostela, sita na praza de Mazarelos, nº 15.</p>
    <p>Contra a resolución, que pon fin á vía administrativa, a persoa interesada poderá interpoñer recurso de reposición no prazo dun mes contado desde o día seguinte ao da publicación deste anuncio no BOE, ou directamente recurso contencioso-administrativo, no prazo de dous meses contados desde o día seguinte ao da publicación deste anuncio no BOE, ante a Sala do Contencioso-Administrativo do Tribunal Superior de Xustiza de Galicia, conforme o establecido nos artigos 123 e 124 da Lei 39/2015 xa citada e na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de decembro de 2018</p>
    <footer><p>Antonio Rodríguez Miranda<br>Secretario xeral da Emigración</p></footer>
    <h2>ANEXO</h2>
    <p>Expediente: PR911A 2017/165.</p>
    <p>Interesado: XDA926598.</p>
    <p>Acto notificado: Resolución do 29 de novembro de 2018 pola que se declara a perda do dereito ao cobramento do importe correspondente ao segundo pagamento por un importe de 2.650 euros e do reintegro do importe correspondente ao primeiro pagamento por un importe de 5.000 euros xunto cos correspondentes xuros de demora devindicados desde a data de pagamento da bolsa concedida, ao abeiro da Resolución do 7 de abril de 2017, da Secretaría Xeral da Emigración, pola que se aprobaron as bases reguladoras e se procedeu á convocatoria de 100 bolsas de excelencia mocidade exterior, co fin de cursar estudos de máster que se inicien no ano 2017 nunha universidade galega.</p>

