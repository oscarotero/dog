---
date: '2019-01-17'
id: G2321-141218-0001
page: 3355
number: 12
agency: Xulgado de Primeira Instancia e Instrución número 2 do Porriño
section: V. Administración de xustiza.
title: EDICTO (490/2017).
range: Edicto
url: >-
  https://www.xunta.gal/dog/Publicados/2019/20190117/AnuncioG2321-141218-0001_gl.html
---
<p>María Ángeles Méndez Meira, letrada da Administración de xustiza do Xulgado de Primeira Instancia e Instrución número 2 do Porriño , polo presente, anuncio</p>
    <p>No presente procedemento seguido por instancia de Jorge Rodríguez Rodríguez fronte a Natalia Rodríguez Cebreiro ditouse sentenza cuxo teor literal é o seguinte:</p>
    <p>Modificación de medidas suposto contencioso 490/2017</p>
    <p>Sobre modificación de medidas</p>
    <p>Demandante: Jorge Rodríguez Rodríguez </p>
    <p>Procuradora: Elena Juliani Ortiz</p>
    <p>Demandada: Natalia Rodríguez Cebreiro</p>
    <p>Sentenza</p>
    <p>No Porriño o 30 de abril de 2018</p>
    <p>Vistos por min, María del Mar País Bonamusa, xuíza substituta do Xulgado de Primeira Instancia e Instrución número 2 do Porriño e o seu partido, os presentes autos de modificación de medidas definitivas en que foron partes, como demandante Jorge Rodríguez Rodríguez, representado pola procuradora Sra. Juliani Ortiz e asistido da letrada Sra. Rodríguez Iglesias, e como demandada Natalia Rodríguez Cebreiro (en situación procesual de rebeldía), intervindo o Ministerio Fiscal, en virtude das facultades que me confire a Constitución, dito a seguinte sentenza</p>
    <p>Decido que, estimando parcialmente a demanda de modificación de medidas definitivas formulada pola procuradora Sra. Juliani Ortiz, en nome e representación de Jorge Rodríguez Rodríguez, contra Natalia Rodríguez Cebreiro (en situación procesual de rebeldía ), modifícase a Sentenza do 15 de setembro de 2016 ditada no procedemento de divorcio contencioso 259/2015 no único sentido de modificar o relativo ao réxime de visitas establecido a favor de Natalia Rodríguez Cebreiro e fixar no seu lugar o seguinte: a nai poderá estar en compañía dos seus fillos dúas horas os sábados cada quince días desde as 10.00 da mañá ata 12.00 horas da mañá, visitas que levarán a cabo no que sexa o domicilio dos menores e serán supervisadas polo pai, debendo, respecto á filla menor Erika, respectarse a súa vontade de decidir libremente se desexa ver a súa nai durante as visitas que esta realice ao seu irmán Isaac. Así mesmo, autorízase que os menores poidan cambiar de domicilio e de centro escolar sen autorización da nai no caso de que o pai por motivos laborais deba cambiar de lugar de residencia, tendo en todo caso o pai que poñer en coñecemento da nai calquera cambio de domicilio que se produza co fin de que esta coñeza en todo momento o lugar en que deben desenvolverse as visitas que no seu favor establece esta resolución, así como os cambios de centro escolar, manténdose en todo o demais os pronunciamentos da sentenza.</p>
    <p>Non se fai pronunciamento sobre as custas causadas.</p>
    <p>Notifíquese a presente resolución ás partes facéndolles saber que esta non é firme e que contra ela cabe interpoñer recurso de apelación no prazo de 20 días ante este xulgado e do que coñecerá a Audiencia Provincial de Pontevedra, logo de acreditación do depósito da cantidade de 50 euros na conta de depósitos e consignacións deste mesmo xulgado. A falta de correcta consignación supoñerá a inadmisión a trámite do recurso. A súa desestimación ou inadmisión supoñerá a perda do depósito.</p>
    <p>E atopándose a dita demandada, Natalia Rodríguez Cebreiro, en paradoiro descoñecido, expídese o presente co fin de que sirva de notificación en forma a esta.</p>
    <p>O Porriño , 6 de novembro de 2018</p>
    <footer><p>A letrada da Administración de xustiza</p></footer>

