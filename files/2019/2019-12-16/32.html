---
date: '2019-12-16'
id: G0424-251119-0007
page: 53310
number: 238
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 24 de novembro de 2019, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública dunha instalación
  eléctrica no concello de Pontevedra (expediente IN407A 2019/207-4).
range: Resolución
url: >-
  https://www.xunta.gal/dog/Publicados/2019/20191216/AnuncioG0424-251119-0007_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita, da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: reforzo LMTA MUR809 entre a subestación de Mourente e o poste A2GYD9RV//D1.</p>
    <p>Situación: Pontevedra.</p>
    <p>Características técnicas: LMT subterránea (actuación 1) a 20 kV con condutor tipo RHZ de 221 metros de lonxitude, con orixe na cela de liña de media tensión da saída da subestación de Mourente correspondente a MUR809 e final no empalme que se vai realizar na arqueta situada no exterior do recinto da subestación. LMT subterránea (actuación 2) a 20 kV con condutor tipo RHZ de 2.708 metros de lonxitude, con orixe no empalme que se vai realizar na arqueta situada no exterior do recinto da subestación de Mourente e final no paso aéreo subterráneo no poste A2GYD9RV//D1. As instalacións están situadas no lugar de Mourente, no concello de Pontevedra.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual.</p>
    <p>Adicionalmente, durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia</em>, o proxecto atópase dispoñible ao público para a súa consulta no portal da Consellería de Economía, Emprego e Industria (http://ceei.xunta.gal/transparencia/documentos-sometidos-a-informacion-publica).</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 24 de novembro de 2019</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <h3>Relación de bens e dereitos afectados</h3>
    <p>Nº de expediente: IN407A 2019/207-4.</p>
    <p>Termo municipal: Pontevedra.</p>
    <p>Denominación: reforzo LMTA MUR809 entre a subestación de Mourente e o poste A2GYD9RV//D1.</p>
    <p>Predio 1:</p>
    <p>Titular: Deputación Provincial de Pontevedra.</p>
    <p>Localización: PS Domingo Fontán, 26, 36005 Pontevedra.</p>
    <p>Uso: solo sen edificar.</p>
    <p>Afección: 93,21 m² superficie servidume de paso.</p>

