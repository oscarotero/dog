---
date: '2019-02-25'
id: G0425-070219-0001
page: 11063
number: 39
agency: Consellería de Política Social
section: III. Outras disposicións.
title: >-
  ORDE do 5 de febreiro de 2019 pola que se modifica a Orde do 1 de abril de
  2016 pola que se fixan os prezos privados correspondentes á prestación de
  servizos nas instalacións xuvenís e á expedición de carnés dirixidos á
  mocidade, xestionados pola Dirección Xeral de Xuventude, Participación e
  Voluntariado.
range: Orde
url: >-
  https://www.xunta.gal/dog/Publicados/2019/20190225/AnuncioG0425-070219-0001_gl.html
---
<p>O 8 de abril de 2016 publicouse no <em>Diario Oficial de Galicia</em> núm. 67, a Orde do 1 de abril de 2016 pola que se fixan os prezos privados correspondentes á prestación de servizos nas instalacións xuvenís e á expedición de carnés dirixidos á mocidade, xestionados pola Dirección Xeral de Xuventude, Participación e Voluntariado. </p>
    <p>A Orde do 1 de abril de 2016 regula no anexo I os prezos exixibles pola prestación de servizos e actividades en campamentos, albergues, residencias e demais instalacións de xuventude, xestionados pola Dirección Xeral de Xuventude, Participación e Voluntariado, da Consellería de Política Social.</p>
    <p>O punto A.2 deste anexo I establece os prezos aplicables durante a Campaña de verán ás actividades promovidas pola Dirección Xeral de Xuventude, Participación e Voluntariado, en campamentos (A.2.1) e en albergues (A.2.2). </p>
    <p>As tarifas para as actividades están sinaladas para quendas de doce e de oito días, cando as actividades da Dirección Xeral de Xuventude, Participación e Voluntariado ás que resultan de aplicación os citados prezos non sempre se axustan a esta duración.</p>
    <p>En consecuencia, faise necesario fixar un prezo por día de actividade que resulte aplicable con independencia da súa duración e procede, polo tanto, modificar a Orde do 1 de abril de 2016 no devandito punto A.2 do anexo I, nos seus puntos 1 e 2. </p>
    <p>Por iso, facendo uso das facultades que me confire o artigo 34.6 da Lei 1/1983, do 22 de febreiro, de normas reguladoras da Xunta e da súa Presidencia, </p>
    <h2>RESOLVO:</h2>
    <p>Artigo único. <em>Modificación da Orde do 1 de abril de 2016 pola que se fixan os prezos privados correspondentes á prestación de servizos nas instalacións xuvenís e á expedición de carnés dirixidos á mocidade, xestionados pola Dirección Xeral de Xuventude, Participación e Voluntariado</em></p>
    <p>Os puntos A.2.1. Campamentos e A.2.2. Albergues, do punto A.2 do anexo I da Orde do 1 de abril de 2016 pola que se fixan os prezos privados correspondentes á prestación de servizos nas instalacións xuvenís e á expedición de carnés dirixidos á mocidade, xestionados pola Dirección Xeral de Xuventude, Participación e Voluntariado, quedan redactados da seguinte maneira: </p>
    <p>«A.2.1. Campamentos:</p>
    <p>Tarifa en euros</p>
    <p>Actividades náuticas</p>
    <p>Por día .......................................................................................................................... 17,25</p>
    <p>Actividades educativas, culturais, de voluntariado, ao aire libre, ambientais e lúdico-deportivas </p>
    <p>Por día ..........................................................................................................................14,67</p>
    <p>Actividades turístico-deportivas</p>
    <p>Por día .......................................................................................................................... 17,25</p>
    <p>A.2.2. Albergues:</p>
    <p>Tarifa en euros</p>
    <p>Actividades náuticas </p>
    <p>Por día ..........................................................................................................................19,33</p>
    <p>Actividades educativas, culturais, de voluntariado, ao aire libre, ambientais e lúdico-deportivas</p>
    <p>Por día ............................................................................................................................ 18,5</p>
    <p>Actividades turístico-deportivas</p>
    <p>Por día ........................................................................................................................18,5 ».</p>
    <p>Disposición derradeira única. <em>Entrada en vigor </em></p>
    <p>Esta orde entrará en vigor aos 20 días da súa publicación no <em>Diario Oficial de Galicia</em>. </p>
    <p>Santiago de Compostela, 5 de febreiro de 2019</p>
    <footer><p>Fabiola García Martínez<br>Conselleira de Política Social</p></footer>

