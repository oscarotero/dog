---
date: '2019-09-09'
id: CA01-300819-0001
page: 39543
number: 170
agency: Consellería de Facenda
section: IV. Oposicións e concursos.
title: >-
  RESOLUCIÓN do 30 de agosto de 2019, da Dirección Xeral da Función Pública,
  pola que se aproba a relación provisional de admitidos e excluídos do concurso
  ordinario para a provisión de postos de traballo vacantes na Administración
  especial da Administración xeral da Comunidade Autónoma de Galicia, escalas do
  Servizo de Gardacostas de Galicia, convocado pola Resolución do 8 de maio de
  2019.
range: Resolución
url: >-
  https://www.xunta.gal/dog/Publicados/2019/20190909/AnuncioCA01-300819-0001_gl.html
---
<p>Mediante a Resolución do 8 de maio de 2019 (DOG núm. 94, do 20 de maio), a Dirección Xeral da Función Pública convocou un concurso ordinario para a provisión de postos de traballo vacantes na Administración especial da Administración xeral da Comunidade Autónoma de Galicia, escalas do Servizo de Gardacostas de Galicia.</p>
    <p>A base VII da convocatoria establece que «Rematados os prazos de presentación das solicitudes de participación no concurso e de petición de postos de traballo, a Dirección Xeral da Función Pública ditará resolución que se publicará no <em>Diario Oficial de Galicia</em>, na cal se declararán aprobadas as listas de admitidos/as e excluídos/as, con indicación do lugar en que estarán a disposición das persoas interesadas».</p>
    <p>En consecuencia, esta dirección xeral, logo de examinar as solicitudes dos/das participantes, </p>
    <h2>RESOLVE:</h2>
    <p>Aprobar a relación provisional de solicitantes admitidos/as e excluídos/as do concurso para a provisión de postos de traballo vacantes na Administración especial da Administración xeral da Comunidade Autónoma de Galicia, escalas do Servizo de Gardacostas de Galicia.</p>
    <p>A relación de persoas admitidas e excluídas publicarase no portal web corporativo da Xunta de Galicia, http://funcionpublica.xunta.gal, na epígrafe de «concurso de traslados».</p>
    <p>A listaxe de solicitantes excluídos/as figura como anexo desta resolución.</p>
    <p>As persoas excluídas disporán dun prazo de dez (10) días hábiles contados a partir do día seguinte ao da publicación da resolución no <em>Diario Oficial de Galicia</em> para, de ser o caso, poder emendar o defecto que motivou a exclusión. O formulario de reclamación estará á disposición das persoas interesadas no portal web corporativo da Xunta de Galicia e deberá presentarse no Rexistro Xeral da Vicepresidencia e Consellería de Presidencia, Administracións Públicas e Xustiza, nas xefaturas territoriais e/ou oficinas comarcais da dita consellería ou nos demais lugares previstos no artigo 16, relativo a rexistros, da Lei 39/2015, do 1 de outubro, do procedemento administrativo común das administracións públicas. Para estes efectos, a estimación ou desestimación das ditas peticións de emenda entenderanse implícitas na resolución pola cal se publique a listaxe definitiva.</p>
    <p>Aquelas persoas que non figuren na relación de admitidos nin na de excluídos e solicitasen participar no concurso disporán de igual prazo de dez (10) días hábiles, contados a partir do día seguinte ao da publicación desta resolución no <em>Diario Oficial de Galicia</em>, para formular a súa reclamación.</p>
    <p>Os/as solicitantes que dentro do prazo sinalado non emenden os defectos motivo de exclusión serán definitivamente excluídos.</p>
    <p>Santiago de Compostela, 30 de agosto de 2019</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <h2>Listaxe provisional de instancias excluídas</h2>
    <p>Concurso Trl.: F0119-Administración especial da Administración xeral da Comunidade Autónoma de Galicia, escalas do servizo de Gardacostas de Galicia.</p>
    <table>
     <thead>
      <tr>
       <td>1º Apelido</td>
       <td>2º Apelido</td>
       <td>Nome</td>
       <td>NIF</td>
       <td>Motivo da exclusión</td>
      </tr>
     </thead>
     <tbody>
      <tr>
       <td>Goce</td>
       <td>Lemos</td>
       <td>Jesús Fernando</td>
       <td>***7243**</td>
       <td>21</td>
      </tr>
      <tr>
       <td>González</td>
       <td>Arias</td>
       <td>Francisco</td>
       <td>***3950**</td>
       <td>73</td>
      </tr>
      <tr>
       <td>Piñeiro</td>
       <td>Pouso</td>
       <td>Ramón Javier</td>
       <td>***7419**</td>
       <td>21</td>
      </tr>
      <tr>
       <td>Rodas</td>
       <td>Chapela</td>
       <td>Daniel</td>
       <td>***0901**</td>
       <td>47</td>
      </tr>
      <tr>
       <td>Rodríguez</td>
       <td>Cid</td>
       <td>Benito</td>
       <td>***3782**</td>
       <td>4</td>
      </tr>
     </tbody>
    </table>
    <p>Relación de causas de exclusión.</p>
    <table>
     <thead>
      <tr>
       <td>Cod. causa</td>
       <td>Causa exclusión</td>
      </tr>
     </thead>
     <tbody>
      <tr>
       <td>4</td>
       <td>Falta nomeamento para o corpo/categ. Desde o que concursa</td>
      </tr>
      <tr>
       <td>21</td>
       <td>Falta de sinatura da solicitude de participación</td>
      </tr>
      <tr>
       <td>47</td>
       <td>Falta de sinatura da solicitude de selección de postos</td>
      </tr>
      <tr>
       <td>73</td>
       <td>Non achega copia da solicitude do condicionado</td>
      </tr>
     </tbody>
    </table>

