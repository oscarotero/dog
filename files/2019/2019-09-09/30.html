---
date: '2019-09-09'
id: L422-190819-0001
page: 39680
number: 170
agency: Concello de Guitiriz
section: VI. Anuncios. b) Administración local.
title: ANUNCIO de requirimento de xestión da biomasa.
range: Anuncio
url: >-
  https://www.xunta.gal/dog/Publicados/2019/20190909/AnuncioL422-190819-0001_gl.html
---
<p>Orde de execución de limpeza de parcelas, ditada ao abeiro do artigo 22 da Lei 3/2007, de prevención e defensa contra incendios forestais de Galicia.</p>
    <p>Intentadas as notificacións que constan no seguinte expediente, na forma prevista nos artigos 41 e 42 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen que fose posible practicalas por causas non imputables a esta Administración e, en aplicación do disposto nos artigos 44 a 46 do mesmo texto legal e no artigo 22 da Lei 3/2007, de prevención e defensa contra incendios forestais de Galicia (última redacción por Lei 9/2017, de medidas fiscais e administrativas), procedemos á publicación da referencia do expediente e da referencia catastral da parcela afectada, co fin de poder continuar o procedemento previsto na normativa, para garantir a protección de vivendas e núcleos habitados, fronte a incendios forestais, en caso de incumprimento das ordes ditadas contra os responsables, advertindo de execución subsidiaria á conta do interesado, conforme o disposto no artigo 22.4 da Lei 3/2007.</p>
    <p>O texto íntegro da orde de execución atópase ao dispor dos interesados no Servizo de Medioambiente do Concello de Guitiriz.</p>
    <table>
     <tbody>
      <tr>
       <td>Expediente</td>
       <td>Interesado</td>
       <td>Referencia catastral</td>
      </tr>
      <tr>
       <td>594/2019</td>
       <td>Oliveros Vázquez Rebolo</td>
       <td>27022A356000080000OB</td>
      </tr>
      <tr>
       <td>647/2019</td>
       <td>José Miragaya Sánchez</td>
       <td>27022A129000970000FO</td>
      </tr>
     </tbody>
    </table>
    <p>En todo caso, o cómputo dos prazos comezará a contar a partir do día seguinte ao da correspondente notificación, que neste caso coincidirá coa publicación no <em>Boletín Oficial del Estado</em>.</p>
    <p>Guitiriz, 19 de agosto de 2019</p>
    <footer><p>María Sol Moranderia Morandeira<br>Alcaldesa</p></footer>

