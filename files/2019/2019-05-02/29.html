---
date: '2019-05-02'
id: G0424-240419-0003
page: 21329
number: 83
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 12 de abril de 2019, da Dirección Xeral de Enerxía e Minas, pola
  que se fai público o Acordo do Consello da Xunta de Galicia, do 4 de abril de
  2019, polo que se aproba definitivamente o proxecto do parque eólico Serra do
  Punago-Vacariza como proxecto sectorial de incidencia supramunicipal, así como
  as disposicións normativas contidas no mencionado proxecto.
range: Resolución
url: >-
  https://www.xunta.gal/dog/Publicados/2019/20190502/AnuncioG0424-240419-0003_gl.html
---
<p>En cumprimento do disposto no artigo 13.5 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, esta dirección xeral dispón que se publique no <em>Diario Oficial de Galicia</em> o acordo adoptado polo Consello da Xunta de Galicia na súa reunión do 4 de abril de 2019, cuxa parte dispositiva é o seguinte texto literal:</p>
    <p>«1ª. Aprobar definitivamente o proxecto sectorial de incidencia supramunicipal denominado parque eólico Serra do Punago-Vacariza, nos concellos de Castroverde, Baralla e Baleira (Lugo), promovido por Fenosa Wind, S.L.</p>
    <p>2ª. De conformidade co contido do Acordo do Consello da Xunta de Galicia do 1 de outubro de 1997 polo que se aproba o Plan eólico de Galicia como proxecto sectorial de incidencia supramunicipal, modificado mediante o acordo do 5 de decembro de 2002, os planeamentos nos concellos de Castroverde, Baralla e Baleira quedan vinculados ás determinacións contidas no proxecto sectorial que se aproba».</p>
    <p>De conformidade co artigo 4 da Lei 10/1995, do 23 de novembro, de ordenación do territorio de Galicia, publícanse como anexo a esta resolución as disposicións normativas do proxecto sectorial denominado parque eólico Serra do Punago-Vacariza.</p>
    <p>Santiago de Compostela, 12 de abril de 2019</p>
    <footer><p>Ángel Bernardo Tahoces<br>Director xeral de Enerxía e Minas</p></footer>
    <h2>ANEXO</h2>
    <h2>Disposicións normativas do proxecto sectorial</h2>
    <p>1. Adecuación ao plan local vixente e prazo para realizala.</p>
    <p>A continuación procédese a analizar a normativa urbanística vixente no termo municipal afectado, propoñendo as modificacións que compatibilizan os usos do parque eólico cos previstos no plan vixente, mentres non se adecúe ao proxecto sectorial.</p>
    <p>1.1. Adecuación ao plan local vixente.</p>
    <p>1.1.1. Análise da normativa vixente e proposta de modificacións que compatibilizan os usos do parque cos previstos no plan vixente.</p>
    <p>O plan urbanístico vixente do ámbito territorial afectado pola construción do parque eólico de Serra do Punago-Vacariza que afectan os termos municipais de Castroverde, Baleira e Baralla, é o seguinte:</p>
    <p>• Concello de Castroverde:</p>
    <p>– Plan xeral de ordenación municipal. Aprobado definitivamente por Orde da Consellería de Medio Ambiente, Territorio e Infraestruturas o 14 de marzo de 2008, que clasifica os terreos afectados polas infraestruturas como solo de núcleo rural e como solo rústico de protección agropecuaria (SPRA), forestal produtor (SRPF/PD) e forestal protector (SRPF/PT).</p>
    <p>• Concello de Baleira:</p>
    <p>– Plan xeral de ordenación municipal. Normas subsidiarias de plan aprobadas definitivamente o día 14 de xullo de 1988, que clasifica os terreos afectados polas infraestruturas como solo non urbanizable, non protexido e solo non urbanizable de protección rural.</p>
    <p>• Concello de Baralla:</p>
    <p>– Plan xeral de ordenación municipal. Normas subsidiarias de plan aprobadas definitivamente o día 18 de xuño de 1986, que clasifica os terreos afectados polas infraestruturas como solo non urbanizable de réxime normal.</p>
    <p>O ámbito territorial afectado pola construción do parque eólico afecta solos clasificados nos plans dos concellos anteriores como:</p>
    <p>• Concello de Castroverde:</p>
    <p>– Solo rústico de protección agropecuaria (SR/PAG).</p>
    <p>– Solo rústico de protección forestal (produtor) (SRPF/PD).</p>
    <p>– Solo rústico de protección forestal (protector) (SRPF/PT).</p>
    <p>– Área de circunscrición de núcleo rural.</p>
    <p>• Concello de Baleira:</p>
    <p>– Solo non urbanizable (SNU).</p>
    <p>– Solo rústico non urbanizable de protección rural.</p>
    <p>• Concello de Baralla:</p>
    <p>– Solo non urbanizable (SNU).</p>
    <p>Debido a que se trata de plans non adaptados á Lei 2/2016, do 10 de febreiro, do solo de Galicia (LSG), ao amparo da súa disposición transitoria 1ª, aos terreos incluídos na área de afección urbanística do parque aplicaráselles o seguinte réxime:</p>
    <p>– Aos terreos situados en Baleira e Baralla (plans non adaptados á LOUG), acorde á DT1ª.2 da LSG aplicaráselles o disposto na LSG para o solo rústico. Por tanto, aos terreos no Concello de Baleira, correspóndelles o réxime do solo rústico de protección ordinaria e de especial protección agropecuaria (concentración parcelaria de Esperela), forestal (MVMC Puñago e MVMC Quintá e Queirogal) e de infraestruturas (afección a Lu-530).</p>
    <p>– Aos terreos no concello de Baralla, correspóndelles o réxime do solo rústico de especial protección agropecuaria (concentración de parcelaria Camporredondo) e forestal (MVMC Barrosa).</p>
    <p>– Aos terreos situados en Castroverde (plan adaptado á LOUG), acorde á DT1ª.1 da LSG, aplicaráselles o disposto na LSG para o solo rústico mantendo, en todo caso, a vixencia das categorías contidas no PXOM.</p>
    <p>Resulta necesario adecuar a normativa urbanística dos concellos lucenses de Castroverde, Baleira e Baralla, para que así sexa viable a implantación das instalacións do parque eólico, nos termos recollidos na modificación do Plan sectorial eólico de Galicia. Con todo, modificarase o plan exclusivamente na área onde localízanse as infraestruturas previstas no proxecto sectorial sen alterar o resto do plan.</p>
    <p>1.1.2. Proposta da normativa.</p>
    <p>Cando se revisen os plans municipais dos concellos de Castroverde, Baleira e Baralla e/ou se adapte a Lei 2/2016, do 10 de febreiro, do solo de Galicia, incluiranse as delimitacións sinaladas no plano da planta xeral sobre plan modificado pola adecuación, cualificándoas como solo rústico de protección de infraestruturas coa seguinte normativa:</p>
    <p>Ámbito:</p>
    <p>Comprende esta categoría de solos as zonas delimitadas nos planos como solo rústico de protección de infraestruturas exclusivamente na área onde localízanse as infraestruturas previstas no proxecto sectorial sen alterar o resto do plan co uso permitido de parques eólicos.</p>
    <p>O ámbito en que se engadirá o novo réxime de solo rústico de especial protección de infraestruturas proposto superpoñerase complementariamente aos doutras categorías que concorran.</p>
    <p>Uso do solo:</p>
    <p>O uso permitido ou autorizable é o de parques eólicos e someterase a un estudo de impacto ambiental de acordo co previsto na Lei 1/1995, do 2 de xaneiro, de protección ambiental de Galicia, e á aprobación dun proxecto sectorial en conformidade co Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
    <p>Os usos compatibles do terreo serán os do aproveitamento existente coas seguintes restricións co fin de garantir que non se vai a alterar o potencial eólico e con iso o funcionamento e rendemento enerxético do parque eólico:</p>
    <p>– Prohibición de levantar edificacións, fóra dos edificios Almacén de Residuos e Centro de Seccionamiento a unha distancia inferior a 200 metros do centro de cada aeroxerador.</p>
    <p>– Prohibición de plantar árbores a unha distancia inferior a 200 metros do centro de cada aeroxerador.</p>
    <p>Condicións de edificación:</p>
    <p>As condicións de edificación que se propoñen para o edificio de control e subestación do parque eólico Serra do Punago-Vacariza serán as seguintes: </p>
    <p>Parcela mínima: a superficie de parcela mínima para poder edificar deberá ser de 5.000 m2, sendo neste caso de 140.641 m2 aproximadamente, correspondente á superficie de ocupación e afección das instalacións do edificio de control e subestación do parque eólico.</p>
    <p>Edificabilidade máxima:</p>
    <p>Edificio: 253 m2.</p>
    <p>Parque subestación: 1.800 m2.</p>
    <p>Ocupación máxima:</p>
    <p>2.750 m2 da superficie das parcelas en que se empracen os edificios e contornos pechados (edificio de control e subestación) distribuída da seguinte maneira: </p>
    <p>Edificio: 253 m2.</p>
    <p>Beirarrúa: 95 m2.</p>
    <p>Parque subestación: 1.800 m2.</p>
    <p>Parking e adicional explanación: 602 m2.</p>
    <p>Total aproximado: 2.750 m2.</p>
    <p>Recuamentos:</p>
    <p>En todos os casos os recuamentos das construcións son superiores a 5 m respecto aos lindeiros.</p>
    <p>Altura máxima:</p>
    <p>A altura máxima medida desde a rasante natural do terreo ao arranque inferior da vertente da cuberta medido desde o centro da fachada é de 4,27 m.</p>
    <p>En todos os casos os recuamentos das construcións son superiores a 5,0 m respecto aos lindeiros.</p>
    <p>Condicións estéticas:</p>
    <p>En conformidade co artigo 91.c) da Lei 2/2016, do solo de Galicia, a tipoloxía das construcións e materiais e cores empregadas no edificio de control terán unha fachada e cuberta similar á das construcións da zona coa finalidade de integrarse na paisaxe.</p>
    <p>A fachada construirase con acabado en granito e a cuberta será de lousa da zona. O devandito edificio, construirase con estruturas de formigón, forxado unidireccional e cimentación mediante zapatas illadas, convenientemente arriostadas e co dimensionamento adecuado para os esforzos a que será sometido. O desaugadoiro de augas pluviais efectúase mediante baixantes exteriores ao edificio. As citadas augas non se recollen na rede horizontal de saneamento, senón que verten directamente sobre o terreo. Ademais, dotarase ao edificio da súa rede perimetral de drenaxe.</p>
    <p>Condicións de servizos:</p>
    <p>En conformidade co previsto no artigo 39 da Lei 2/2016, a promotora da infraestrutura enerxética resolverá á súa costa os servizos de: acceso rodado, abastecemento de augas, saneamento e depuración e enerxía eléctrica, así como a dotación de aparcadoiros, logo de xustificación da superficie que se propoña.</p>
    <p>1.2. Eficacia.</p>
    <p>De acordo co establecido no artigo 29 da normativa do Plan sectorial eólico de Galicia, a aprobación definitiva do proxecto sectorial polo Consello da Xunta, á marxe de cando adecúen o plan, implica para o concello afectado a obrigación de conceder a licenza de obras para as consecuentes instalacións, seguindo os trámites previstos na lexislación de réxime local e do procedemento administrativo común.</p>
    <p>1.3. Prazo.</p>
    <p>A adecuación do plan urbanístico vixente ao proxecto sectorial, deberá realizarse coa redacción e tramitación de:</p>
    <p>– A primeira modificación puntual que por calquera causa acorde o Concello, que obviamente pode ser expresamente para esta adaptación.</p>
    <p>– A revisión do plan urbanístico municipal vixente.</p>
    <p>1.4. Cumprimento das normas de aplicación directa.</p>
    <p>O deseño do proxecto parque eólico de Serra do Punago-Vacariza, mostrado na presente memoria e planos complementarios, realizouse de forma que se cumpre coas normas de aplicación directa especificadas no título III, da Lei 2/2016, do solo de Galicia e do Decreto 143/2016 polo que se aproba o seu regulamento.</p>
    <p>2. Cualificación das obras e instalacións como de marcado carácter territorial.</p>
    <p>De acordo co establecido na modificación Plan sectorial eólico de Galicia, as obras e instalacións do parque eólico, obxecto deste proxecto sectorial, se cualifican expresamente como de carácter territorial e en consecuencia quedan exentas das autorizacións urbanísticas a que se refire o artigo 11.4 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal e, en consonancia con este, o artigo 34.4 da Lei 2/2016, do 10 febreiro, do solo de Galicia.</p>

