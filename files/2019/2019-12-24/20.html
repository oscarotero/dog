---
date: '2019-12-24'
id: G0426-121219-0010
page: 54521
number: 244
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 5 de decembro de 2019, do Servizo de Infraestruturas Agrarias de
  Pontevedra, polo que se comunica a aprobación do acordo de reestruturación
  parcelaria da zona de Tremoedo (Vilanova de Arousa-Pontevedra).
range: Anuncio
url: >-
  https://www.xunta.gal/dog/Publicados/2019/20191224/AnuncioG0426-121219-0010_gl.html
---
<p>Ponse en coñecemento das persoas interesadas na reestruturación parcelaria da zona de Tremoedo (Vilanova de Arousa-Pontevedra), que con data do 2 de decembro de 2019, o director xeral de Desenvolvemento Rural aprobou a resolución que a seguir se cita:</p>
    <p>«Á vista da disposición transitoria primeira da Lei 4/2015, do 17 de xuño, de mellora da estrutura territorial agraria de Galicia, e en cumprimento do establecido no seu artigo 35, unha vez revisada a documentación e planos que o compoñen, polo presente acto apróbase o acordo de reestruturación parcelaria da zona de Tremoedo (Vilanova de Arousa-Pontevedra).</p>
    <p>Conforme a disposto no número 3 do artigo 16 da antedita lei, queda disolta a xunta local da zona.</p>
    <p>A Xefatura Provincial do Servizo de Infraestruturas Agrarias do Departamento Territorial da Consellería do Medio Rural de Pontevedra disporá a súa notificación e publicación nos termos legalmente establecidos».</p>
    <p>Contra esta resolución, que non pon fin á vía administrativa, as persoas interesadas poderán interpor recurso de alzada ante a persoa titular da Consellería do Medio Rural, dentro do prazo dun mes, contado desde o día seguinte ao da recepción persoal ou publicación substitutiva. </p>
    <p>Pontevedra, 5 de decembro de 2019</p>
    <footer><p>María José Pérez Gil<br>Xefa do Servizo de Infraestruturas Agrarias de Pontevedra</p></footer>

