---
date: '2019-12-24'
id: L413-041219-0001
page: 54528
number: 244
agency: Concello de Cervo
section: VI. Anuncios. b) Administración local.
title: >-
  ANUNCIO da aprobación definitiva do estudo de detalle do casco antigo do
  núcleo de Cervo.
range: Anuncio
url: >-
  https://www.xunta.gal/dog/Publicados/2019/20191224/AnuncioL413-041219-0001_gl.html
---
<p>Mediante o Acordo do Pleno do 28 de novembro de 2019, aprobouse definitivamente o estudo de detalle do casco antigo do núcleo de Cervo (Lugo), concello de Cervo, que ten por obxecto completar ou reaxustar as aliñacións e rasantes na rúa da Aldea ao carecer o planeamento vixente do grao de definición requirido para acometer a concesión directa de licenzas. O acordo literal é o seguinte:</p>
    <p>«1º. Aprobar definitivamente o estudo de detalle do casco antigo do núcleo de Cervo (Lugo), con rexistro de entrada neste concello número 2019-E-RC-2529, o 10 de xuño de 2019, modificado polo presentado en outubro de 2019, despois de recoller a alegación presentada, e sendo o seu redactor o arquitecto técnico Alfonso Botana Castelo, colexiado nº 2405 do COAG.</p>
    <p>2º. Notificarlles este acordo aos interesados e publicalo, no prazo dun mes desde a súa adopción, no Diario Oficial de Galicia, e o texto dos documentos que integran o estudo de detalle, así como o índice de planos no Boletín Oficial da provincia.</p>
    <p>3º. Unha vez publicado o acordo no Diario Oficial de Galicia, remitir á Consellería de Medio Ambiente, Territorio e Vivenda a documentación exixida polo artigo 88.3 da Lei do solo de Galicia, para os efectos de inscribir o estudo de detalle no Rexistro de Planeamento Urbanístico de Galicia. Logo de que conste a inscrición no rexistro, publicar a normativa no Boletín Oficial da provincia».</p>
    <p>O documento deste estudo de detalle estará á disposición dos interesados na sede electrónica deste concello: http://cervo.sedelectronica.es </p>
    <p>Contra este acordo interporase recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contado desde o día seguinte ao da publicación deste anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Cervo, 2 de decembro de 2019</p>
    <footer><p>Alfonso Villares Bermúdez<br>Alcalde</p></footer>

