---
date: '2019-12-11'
id: G0424-201119-0009
page: 52642
number: 235
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 20 de novembro de 2019, da Xefatura Territorial da Coruña, polo que
  se somete a información pública a solicitude de autorización administrativa
  previa e de construción dunha instalación de distribución eléctrica no
  concello de Santiago de Compostela (expediente-e IN407A 2019/204-1).
range: Acordo
url: >-
  https://www.xunta.gal/dog/Publicados/2019/20191211/AnuncioG0424-201119-0009_gl.html
---
<p>Expediente-e: IN407A 2019/204-1.</p>
    <p>Solicitante: UFD Distribución Electricidad, S.A.</p>
    <p>Denominación: subestación Formarís 66/20 kV-nova subestación.</p>
    <p>Concello: Santiago de Compostela.</p>
    <p>Características técnicas:</p>
    <p>– Subestación cun parque blindado de 66 kV, dous transformadores de potencia trifásicos de 25 MVA e un parque blindado de 20 kV.</p>
    <p>– O parque de 66 kV terá unha configuración de dobre barra, realizado mediante celas con envolvente metálica e illamento en gas SF6 para interior, constituído por dúas posicións de liña, duas posicións de trafo (T-I e T-II), unha posición de medida de barras e unha posición de acoplamento transversal.</p>
    <p>– A transformación realizarase mediante dous transformadores trifásicos de potencia, de relación de transformación 66/20 kV e potencia 25 MVA.</p>
    <p>– O parque de 20 kV terá unha configuración de dobre barra, realizado mediante celas con envolvente metálica e illamento en gas SF6 para interior, constituído por tres posicións de liña, duas posicións de trafo (T-I e T-II), duas posicións de trafo de servizos auxiliares e unha posición de acoplamento transversal de barras con medida de tensión de barras (dobre xogo de transformadores de tensión).</p>
    <p>– Dous transformadores de servizos auxiliares de dieléctrico seco con encapsulado total en resinas, cunha potencia de 160 kVA e unha relación de transformación 20.000/420 V.</p>
    <p>– Localización do acceso á subestación UTM: </p>
    <p>X: 541.253 m.</p>
    <p>Y: 4.751.443 m.</p>
    <p>Fuso 29.</p>
    <p>Lexislación de aplicación:</p>
    <p>Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>Resolución do 19 de febreiro de 2014 pola que se aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións no Servizo de Enerxía e Minas da Xefatura Territorial da Consellería de Economía, Emprego e Industria, sita na rúa Vicente Ferrer, nº 2, 2º andar, 15071 A Coruña, no prazo de vinte días, a partir do día seguinte ao da derradeira publicación deste acordo.</p>
    <p>A Coruña, 20 de novembro de 2019</p>
    <footer><p>Isidoro Martínez Arca<br>Xefe territorial da Coruña</p></footer>

