---
date: '2019-10-14'
id: C3K1-041019-0001
page: 45128
number: 195
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 2 de outubro de 2019 de modificación da composición do Comité
  Territorial de Ética da Investigación de Pontevedra-Vigo-Ourense.
range: Resolución
url: >-
  https://www.xunta.gal/dog/Publicados/2019/20191014/AnuncioC3K1-041019-0001_gl.html
---
<p>O presidente do Comité Territorial de Ética da Investigación de Pontevedra-Vigo-Ourense enviou o día 30.9.2019 un escrito á Secretaría Xeral Técnica da Consellería de Sanidade no cal comunica a renuncia dun membro do Comité Territorial de Ética da Investigación de Pontevedra-Vigo-Ourense e, asemade, propón o nomeamento doutra persoa como novo membro do citado órgano.</p>
    <p>Antecedentes:</p>
    <p>Mediante a Resolución do 1 de febreiro de 2018, que se publicou no <em>Diario Oficial de Galicia</em> do 9.2.2018, concedeuse a renovación da acreditación do Comité Territorial de Ética da Investigación de Pontevedra-Vigo-Ourense, estableceuse a súa sede e nomeáronse como membros as persoas que se relacionaban no seu anexo. </p>
    <p>Entre as persoas que se relacionaban no citado anexo figuraba Juan Carlos Rodríguez García, que renuncia agora á súa condición de membro do comité.</p>
    <p>Consideracións legais e técnicas:</p>
    <p>O Decreto 63/2013, do 11 de abril, polo que se regulan os comités de ética da investigación en Galicia, recolle no capítulo III a regulamentación correspondente aos comités territoriais.</p>
    <p>No que atinxe á súa composición, os comités territoriais de ética da investigación terán, segundo dispón o número 1 do artigo 9, «unha composición multidisciplinar e estarán formados por un mínimo de nove e un máximo de quince membros de xeito que se asegure a súa independencia, competencia e experiencia na toma de decisións e no cumprimento das súas funcións».</p>
    <p>Na actualidade, o Comité Territorial de Ética da Investigación de Pontevedra-Vigo-Ourense conta con doce membros, e coa modificación que aquí se propón, a composición axústase igualmente ao tope numérico indicado no parágrafo anterior, dado que, xunto coa renuncia dunha persoa, se propón a incorporación doutra como novo membro, que é Eloy Sánchez Hernández, xefe do Servizo de Aparello Dixestivo do Complexo Hospitalario Universitario de Ourense. </p>
    <p>Pola súa banda, o número 5 do artigo 9 sinala que «os membros destes comités serán designados/as e nomeados/as pola persoa titular da consellería competente en materia de sanidade, por proposta da Secretaría Xeral Técnica, garantindo en todo caso a representación equilibrada de homes e mulleres».</p>
    <p>Logo de ver o que se expuxo, e de acordo coa proposta que efectuou a Secretaría Xeral Técnica desta consellería, </p>
    <p class="dog-titulo">RESOLVO:</p>
    <p>O cesamento, por causa de renuncia, de Juan Carlos Rodríguez García como membro do Comité Territorial de Ética da Investigación de Pontevedra-Vigo-Ourense.</p>
    <p>Así mesmo, o nomeamento de Eloy Sánchez Hernández como novo membro do citado comité territorial. </p>
    <p>Santiago de Compostela, 2 de outubro de 2019</p>
    <footer><p>Jesús Vázquez Almuíña<br>Conselleiro de Sanidade</p></footer>

