---
date: '2019-10-14'
id: L178-240919-0001
page: 45307
number: 195
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para a rehabilitación
  integral dos grupos de vivendas Cardeal Quiroga Palacios e Compostela, no
  barrio de Pontepedriña.
range: Anuncio
url: >-
  https://www.xunta.gal/dog/Publicados/2019/20191014/AnuncioL178-240919-0001_gl.html
---
<p>O Pleno da Corporación na sesión ordinaria que tivo lugar o dia 17 de xaneiro de 2019, adoptou o seguinte acordo:</p>
    <p>– Aprobar definitivamente o estudo de detalle para a rehabilitación integral dos grupos de vivendas Cardeal Quiroga Palacios e Compostela, no barrio de Pontepedriña, redactado polos arquitectos Elisabeth Abalo Díaz e Gonzalo Alonso Núñez, coas condicións sinaladas no citado acordo.</p>
    <p>O estudo de detalle contén a delimitación espacial do ámbito da actuación, para os efectos do disposto polo artigo 24 do Real decreto lexislativo 7/2015, que habilita a ocupación do dominio público e das superficies comúns de uso privativo para a instalación de ascensores ou outros elementos que aseguren a accesibilidade universal, así como para a realización de obras ou instalacións que reduzan a demanda enerxética.</p>
    <p>O acordo de aprobación definitiva publicarase no Diario Oficial de Galicia, e a normativa e ordenanzas, publicaranse no Boletín Oficial da provincia.</p>
    <p>Así mesmo, remitirase á Consellería de Medio Ambiente e Ordenación do Territorio a documentación exixida polo artigo 88.3 da LSG, para os efectos de inscribir o estudo de detalle no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do RLSG, a eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei.</p>
    <p>Con data 23 de agosto de 2019, preséntase un documento refundido que recolle as cuestións sinaladas no acordo de aprobación definitiva.</p>
    <p>Contra o acordo da aprobación definitiva do citado estudo de detalle, poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 9 de setembro de 2019</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

