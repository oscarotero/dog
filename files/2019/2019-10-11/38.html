---
date: '2019-10-11'
id: G0532-230919-0004
page: 45067
number: 194
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 19 de setembro de 2019, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada da planta de fabricación
  de formaldehído, colas e resinas e xestión de residuos hidrocarburados.
  Titular: Forestal del Atlántico, S.A. (expediente 2018-IPPC-M-107).
range: Anuncio
url: >-
  https://www.xunta.gal/dog/Publicados/2019/20191011/AnuncioG0532-230919-0004_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro) regula a revisión da autorización ambiental integrada. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro) establecen o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada por Forestal del Atlántico, S.A. para a revisión da autorización ambiental integrada da planta de fabricación de formaldehído, colas e resinas e xestión de residuos hidrocarburados de Mugardos, para que calquera persoa interesada poida consultala e, de ser o caso, presentar dentro do dito prazo as alegacións, suxestións ou observacións que estime convenientes. </p>
    <p>Poderase acceder a esta documentación nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 19 de setembro de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2018-IPPC-M-107.</p>
    <p>Autorización ambiental integrada: 2006/0349_NAA/IPPC_168.</p>
    <p>Categoría principal da instalación: 4.1.b).</p>
    <p>Categoría secundaria da instalación: 5.1.b).</p>
    <p>Titular: Forestal del Atlántico, S.A. (A151226253):</p>
    <p>Enderezo do titular: Punta Promontorio, s/n, 15620 Mugardos (A Coruña).</p>
    <p>Localización da instalación: Punta Promontorio, s/n, 15620 Mugardos (A Coruña).</p>
    <p>Actividade principal: fabricación de formaldehído, colas e resinas.</p>
    <p>Descrición: a planta está dedicada principalmente á industria química de gran volume para a fabricación de formol e de varios tipos de colas e resinas. Conta ademais con varias actividades complementarias como o tratamento de residuos hidrocarburados para a obtención de combustibles recuperados, unha zona de almacenamento de graneis líquidos, instalacións portuarias para a carga e descarga e unha planta de coxeración. </p>
    <p>Verteduras: </p>
    <p>A planta conta cun punto de vertedura directo á ría de Ferrol, a onde se conducen os seguintes tipos de augas para a súa vertedura final conxunto:</p>
    <p>• Augas residuais industriais procedentes da instalación de residuos hidrocarburados, logo de pasaxe pola EDAR desta actividade.</p>
    <p>• Augas residuais industriais xeradas na fabricación de colas e resinas e nas instalacións da empresa IMEGASA, logo de pasaxe pola EDAR desta actividade.</p>
    <p>• Augas residuais de refrixeración procedentes da planta de coxeración e da planta de colas e resinas, sen tratamento previo.</p>
    <p>• Augas residuais fecais procedentes da planta e de IMEGASA, depuradas previamente en fosas sépticas.</p>
    <p>• Augas residuais pluviais limpas, sen tratamento previo, e augas residuais pluviais procedentes dos dous cubetos dos tanques de fuelóleos e gasóleos, da explanada portuaria e da zona da planta de coxeración, logo de tratamento nunha balsa de decantación.</p>

