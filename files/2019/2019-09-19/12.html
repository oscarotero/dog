---
date: '2019-09-19'
id: G2018-110919-0001
page: 40625
number: 178
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 10 de setembro de 2019, da Xerencia da Universidade de Santiago
  de Compostela, pola que se convoca a provisión, polo sistema de libre
  designación, dun posto vacante no cadro de persoal funcionario de
  administración e servizos.
range: Resolución
url: >-
  https://www.xunta.gal/dog/Publicados/2019/20190919/AnuncioG2018-110919-0001_gl.html
---
<p>Vacante na Universidade de Santiago de Compostela o posto de traballo que se indica no anexo I desta resolución, e sendo necesaria a súa provisión,</p>
    <p>O xerente, no exercicio das competencias delegadas que se lle recoñecen pola Resolución reitoral do 20 de xuño de 2018, e de conformidade co previsto na Lei 2/2015, do 29 de abril, do emprego público de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, resolve convocar a provisión do dito posto mediante o procedemento de libre designación, con suxeición ás seguintes bases da convocatoria:</p>
    <p>Primeira. Poderá participar o persoal funcionario de carreira da escala facultativa de arquivos e bibliotecas da Universidade de Santiago de Compostela, especialidade de arquivos, ou de corpos ou escalas equivalentes doutras universidades e administracións públicas, que presten servizos nela. </p>
    <p>Segunda. As solicitudes para participar nesta convocatoria poderanse presentar na Oficina de Asistencia en Materia de Rexistros da USC, situada na Reitoría da Universidade (Colexio de San Xerome; praza do Obradoiro, s/n, 15782 Santiago de Compostela); no Edificio de Servizos Administrativos e Biblioteca Intercentros (avda. de Bernardino Pardo Ouro, s/n, Polígono de Fingoi, 27002 Lugo), no rexistro electrónico da USC, https://sede.usc.es/sede/publica/persoais/rexistroEntrada/acceso.htm ou nas restantes formas previstas no artigo 16 da Lei 39/2015, do 1 de outubro, no prazo de quince (15) días hábiles contados a partir do seguinte ao da publicación desta convocatoria no <em>Diario Oficial de Galicia</em>, segundo o modelo que figura como anexo II.</p>
    <p>Terceira. A solicitude deberase presentar acompañada de <em>curriculum vitae </em>e deberanse xustificar documentalmente os méritos que se aleguen. Os méritos relacionados no <em>curriculum</em> non será necesario acreditalos sempre que consten no expediente persoal do/da aspirante.</p>
    <p>Cuarta. A resolución desta convocatoria publicarase no <em>Diario Oficial de Galicia</em> e poderá declararse deserto o posto de traballo, de considerarse oportuno.</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. </p>
    <p>Non obstante, as persoas interesadas poderán interpoñer un recurso potestativo de reposición, no prazo dun mes, ante o órgano que a ditou. Neste caso, non se poderá interpoñer o recurso contencioso-administrativo mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de setembro de 2019</p>
    <footer><p>Antonio Javier Ferreira Fernández<br>Xerente da Universidade de Santiago de Compostela</p></footer>
    <h2>ANEXO I</h2>
    <p>Denominación do posto: director/a do Arquivo Histórico.</p>
    <p>Código praza: PF000019.</p>
    <p>Subgrupo: A1.</p>
    <p>Nivel: 28</p>
    <p>Complemento específico: 20.706,56 €.</p>
    <p>Quenda: mañá.</p>
    <p>Localidade: Santiago de Compostela.</p>

