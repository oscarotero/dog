---
date: '2019-08-20'
id: G2410-230719-0002
page: 37051
number: 156
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DSP 197/2018).
range: Edicto
url: >-
  https://www.xunta.gal/dog/Publicados/2019/20190820/AnuncioG2410-230719-0002_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 197/2018 deste xulgado do social, seguido por instancia de Juan Manuel Refojo González contra a empresa Hipescar, S.L., María José Lorenzo Gómez, Juan Manuel Capella Pérez, Fidel Derivados Cárnicos, S.L. e Campiñas de Laíño, S.A., sobre despedimento, se ditou a seguinte resolución:</p>
    <p>«Decreto</p>
    <p>Letrada da Administración de xustiza: María Teresa Vázquez Abades</p>
    <p>Santiago de Compostela, 28 de xuño de 2019</p>
    <p>Antecedentes de feito:</p>
    <p>Primeiro. Nos presentes autos ditouse Sentenza do 1 de febreiro de 2019 respecto da cal a parte Campiñas de Laíño, S.A. anunciou recurso de suplicación.</p>
    <p>Segundo. Por Resolución do 15 de maio de 2019 acordouse con carácter previo solicitar a parte recorrente para que constituíse depósito, así como a consignación da cantidade obxecto de condena no prazo de cinco días.</p>
    <p>Terceiro. Na data da presente resolución transcorreu o prazo de cinco días desde a notificación á recorrente da resolución de posta á disposición dos autos, sen que conste presentado en debida forma o escrito interpoñendo o recurso de suplicación anunciado.</p>
    <p>Fundamentos de dereito:</p>
    <p>Único. Dispón o artigo 450.1 da Lei de axuizamento civil, subsidiariamente aplicable nesta xurisdición, que todo recorrente poderá desistir do recurso antes de que sobre el se dite resolución.</p>
    <p>O número 2 do mesmo artigo manifesta que se só algún ou algúns dos recorrentes, no caso de seren varios, desistisen, a resolución impugnaa non será firme en virtude do desistencia, pero teranse por abandonadas as pretensións de impugnación que foren exclusivas daqueles que tivesen desistido.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva:</p>
    <p>Acordo:</p>
    <p>Ter o recorrente Campiñas de Laíño, S.A. por desistido do recurso de suplicación anunciado fronte á Resolución do 1 de febreiro de 2019.</p>
    <p>Procede decretar a firmeza da resolución.</p>
    <p>Modo de impugnación: poderase interpor recurso directo de revisión ante quen dita esta resolución mediante escrito que deberá expresar a infracción cometida a xuízo do recorrente, no prazo de tres días hábiles seguintes á súa notificación (artigo 188.2 da LXS).</p>
    <p>A letrada da Administración de xustiza».</p>
    <p>E para que lle sirva de notificación en legal forma a Fidel Derivados Cárnicos, S.L., en ignorado paradoiro, expido o presente edicto para a súa inserción no <em>Diario Oficial de Galicia</em> e colocación no taboleiro de anuncios deste xulgado.</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 23 de xullo de 2019</p>
    <footer><p>A letrada da Administración de xustiza</p></footer>

