---
date: '2019-05-15'
id: G0532-230419-0001
page: 23666
number: 92
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 22 de abril de 2019, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental de planta de xestión de residuos de construción e demolición en
  planta fixa en Carral (A Coruña), promovida por Transportes Vasa Norte, S.A.
  (expediente 2017-SC-I-00288).
range: Anuncio
url: >-
  https://www.xunta.gal/dog/Publicados/2019/20190515/AnuncioG0532-230419-0001_gl.html
---
<p>Para os efectos previstos no artigo 36 da Lei 21/2013, do 9 de decembro, de avaliación ambiental (BOE núm. 296, de 11 de decembro) faise público que, por espazo de 30 días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedarán expostos os documentos titulados:</p>
    <p>– Estudo de impacto ambiental da autorización de xestor de valorización de residuos mediante planta fixa en Carral (A Coruña).</p>
    <p>– Estudo de impacto e integración paisaxística de xestor de valorización de residuos mediante planta fixa en Carral (A Coruña).</p>
    <p>Para que calquera interesado poida consultalos e, de ser o caso, formular dentro do dito prazo as alegacións, suxestións ou observacións que coide convenientes, os documentos poderán consultarse en horario de atención ao público:</p>
    <p>– Na Dirección Xeral de Calidade Ambiental e Cambio Climático, Servizo de Residuos (rúa de San Lázaro, s/n, 15781 Santiago de Compostela).</p>
    <p>– Na Xefatura Territorial da Consellería de Medio Ambiente, Territorio e Vivenda da Coruña (rúa Vicente Ferrer, 2, 15071 A Coruña).</p>
    <p>– No Concello de Carral (rúa Paleo, 17, 15175 Carral, A Coruña).</p>
    <p>As alegacións, suxestións ou observacións dirixiranse ao Servizo de Residuos.</p>
    <p>Santiago de Compostela, 22 de abril de 2019</p>
    <footer><p>María Cruz Ferreira Costa <br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h3>Memoria resumo </h3>
    <p>Titular: Transportes Vasa Norte, S.A.</p>
    <p>CIF: A15158942.</p>
    <p>Domicilio social: rúa Gambrinus, 99, Polígono da Grela, 15008 A Coruña.</p>
    <p>Localización da instalación: lugar Monte Xalo, rúa Gacela, s/n, 15185, Carral (A Coruña).</p>
    <p>Actividade: valorización de residuos non perigosos.</p>
    <p>O proceso consistirá na valorización de residuos da construción e demolición e componse das seguintes etapas:</p>
    <p>• Recepción: depósito dos residuos en praia de descarga, verificación do estado e comprobación da presencia de impropios, incluso separación manual ou mecánica, se procede.</p>
    <p>• Trituración: redución do tamaño do RCD mediante emprego de culler trituradora. Separación de fracción férrea mediante electroimán. Revisión do residuo para someter de novo ao proceso de trituración a aquela fracción de calibre superior ao requirido.</p>
    <p>• Cribaxe e clasificación: o residuo, una vez triturado ata o calibre axeitado, será sometido a un proceso de clasificación mediante unha criba vibrante móbil, que, a través da instalación de distintas mallas, permitirá obter distinta granulometría.</p>
    <p>• Almacenamento da fracción final: almacenamento, mediante pá cargadora, que retirará o material reciclado baixo a cinta e o trasladará a unha zona habilitada para realizar almacenamientos temporais, agardando a súa expedición ao punto de reutilización.</p>

