---
date: '2019-12-03'
id: G1096-201119-0001
page: 51619
number: 230
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 19 de novembro de 2019 pola que se notifica a resolución do recurso
  de reposición contra a Resolución do 2 de decembro de 2015 (expediente
  PON/574/2014-R1).
range: Cédula
url: >-
  https://www.xunta.gal/dog/Publicados/2019/20191203/AnuncioG1096-201119-0001_gl.html
---
<p>O director da Axencia de Protección da Legalidade Urbanística, o día 21 de outubro de 2019, ditou resolución pola cal se desestima o recurso de reposición interposto contra a Resolución do 2 de decembro de 2015, do director da Axencia de Protección da Legalidade Urbanística, que declarou ilegalizables as obras de construción dunha nave con tipoloxía industrial construída mediante cimentación e piares de formigón armado no lugar de Prado, Morgadáns, no termo municipal de Gondomar, e ordenouse a demolición das devanditas obras, a reposición dos terreos afectados ao estado anterior ao inicio das obras e o cesamento definitivo dos usos a que desen lugar.</p>
    <p>Ao non poderse realizar a notificación persoal daquela resolución a Bernabé Gameiro Costas, mediante esta cédula, e ao abeiro do disposto no artigo artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a dita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber ao interesado que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o dito prazo, a notificación entenderase producida.</p>
    <p>Contra a dita resolución, que é definitiva en vía administrativa, cabe interpoñer recurso contencioso-administrativo, ante o xulgado do contencioso-administrativo da circunscrición onde radique o inmoble afectado, conforme o disposto no artigo 14.1.3ª da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, segundo o disposto no artigo 46.1 da citada lei. </p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 19 de novembro de 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

