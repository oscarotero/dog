---
date: '2019-12-03'
id: G0424-271119-0004
page: 51540
number: 230
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 2 de decembro de 2019 pola que se fai pública a ampliación do importe
  existente para a concesión de subvencións para entidades con personalidade
  xurídica propia e sen ánimo de lucro recollido na Orde do 7 de xuño de 2019
  para a posta en práctica de programas integrados de emprego de Galicia e pola
  que se convocan para o ano 2019 (código de procedemento TR332A).
range: Orde
url: >-
  https://www.xunta.gal/dog/Publicados/2019/20191203/AnuncioG0424-271119-0004_gl.html
---
<p>Mediante a Orde do 7 de xuño de 2019, que se publicou no <em>Diario Oficial de Galicia</em> número 116, do 20 de xuño, establecéronse as bases reguladoras para a concesión de subvencións para a posta en práctica de programas integrados de emprego de Galicia e procedeuse á súa convocatoria para o ano 2019.</p>
    <p>No seu artigo 2 recóllese o financiamento das axudas previstas con cargo á aplicación orzamentaria 09.41.322A.481.3 (proxecto 2014 00 583) dos orzamentos xerais da Comunidade Autónoma de Galicia para o ano 2019, aprobados mediante a Lei 2/2018, do 26 de decembro, polos importes de 1.500.000,00 euros na anualidade 2019 e 3.500.000,00 euros na anualidade 2020, correspondentes a fondos finalistas transferidos polo Servizo Público de Emprego Estatal.</p>
    <p>No mesmo artigo 2 da dita orde establécese que a contía máxima así como a distribución entre créditos orzamentarios, poderán ser obxecto de modificación nos supostos e nas condicións previstas nos artigos 30 e 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia.</p>
    <p>De acordo co disposto no artigo 30.2.b) do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia (DOG núm. 20, do 29 de xaneiro de 2009) a convocatoria poderá prever a posibilidade de ampliar o crédito cando o aumento veña derivado da existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>Rematado o prazo de presentación de solicitudes fixado no artigo 5 da Orde do 7 de xuño de 2019 comprobouse que na aplicación 481.3 o volume de solicitudes supera a dispoñibilidade orzamentaria.</p>
    <p>En consecuencia, existindo remanentes de fondos finalistas nesa mesma aplicación procedentes de compromisos negativos de convocatorias anteriores con cargo ao mesmo crédito, pódese ampliar o crédito inicialmente previsto na aplicación 481.3 para o financiamento das citadas subvencións e procede ditar esta orde de ampliación, en cumprimento do disposto nos preceptos anteriormente citados co fin de optimizar os recursos dispoñibles para esta convocatoria, baixo a perspectiva da eficiencia na asignación dos recursos públicos e así poder atender a un maior número de proxectos.</p>
    <p>Por todo o exposto,</p>
    <h2>DISPOÑO:</h2>
    <p>Artigo 1</p>
    <p>Ampliar o crédito destinado ás axudas convocadas pola Orde do 7 de xuño de 2019 pola que se establecen as bases reguladoras para a concesión de subvencións para a posta en práctica de programas integrados de emprego de Galicia e se convocan para o ano 2019 nas seguintes contías e aplicación orzamentaria con remanentes existentes con cargo ao mesmo crédito na mesma aplicación e proxecto.</p>
    <table>
     <tbody>
      <tr>
       <td>Aplicación</td>
       <td>Proxecto</td>
       <td>Anualidade</td>
       <td>Crédito inicial</td>
       <td>Ampliación</td>
       <td>Crédito definitivo</td>
      </tr>
      <tr>
       <td>09.41.322A.481.3</td>
       <td>2014 00583</td>
       <td>2019</td>
       <td>1.500.000,00 €</td>
       <td>225.000,00 €</td>
       <td>1.725.000,00 €</td>
      </tr>
      <tr>
       <td>09.41.322A.481.3</td>
       <td>2014 00583</td>
       <td>2020</td>
       <td>3.500.000,00 €</td>
       <td>525.000,00 €</td>
       <td>4.025.000,00 €</td>
      </tr>
     </tbody>
    </table>
    <p>Artigo 2</p>
    <p>Esta modificación non implicará a apertura de prazo para presentar novas solicitudes.</p>
    <p>Santiago de Compostela, 2 de decembro de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

