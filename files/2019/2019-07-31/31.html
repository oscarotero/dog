---
date: '2019-07-31'
id: G0426-170719-0007
page: 35476
number: 144
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 15 de xullo de 2019, da Xefatura Territorial de Lugo, polo que se
  comunica a aprobación do Acordo de reestruturación parcelaria da zona de Santo
  Estevo de Pol (Pol-Lugo).
range: Anuncio
url: >-
  https://www.xunta.gal/dog/Publicados/2019/20190731/AnuncioG0426-170719-0007_gl.html
---
<p>Ponse en coñecemento dos interesados na reestruturación parcelaria da zona de Santo Estevo de Pol (Pol-Lugo), declarada de utilidade pública e urxente execución polo Decreto 95/2011, do 12 de maio (DOG núm. 102, do 27 de maio), o seguinte:</p>
    <p>Primeiro. Que con data do 27 de xuño de 2019, o director xeral de Desenvolvemento Rural aprobou o Acordo de reestruturación parcelaria da zona de Santo Estevo de Pol (Pol-Lugo).</p>
    <p>Segundo. O Acordo de reestruturación seralle notificado individualmente a cada un dos afectados e estará exposto ao público no Concello de Pol. O documento que se pode examinar no dito concello inclúe, entre outros, o plano dos predios resultantes.</p>
    <p>Terceiro. De conformidade co disposto no artigo 36 da Lei 4/2015, do 17 de xuño, de mellora da estrutura territorial agraria de Galicia, os interesados poderán interpoñer recurso de alzada ante a persoa titular da Consellería do Medio Rural, no prazo dun mes, contado desde o día seguinte ao da recepción da notificación individual ou publicación substitutiva.</p>
    <p>Os recursos poderanse presentar no Rexistro do Edificio Administrativo de Lugo, situado na rolda da Muralla, 70, Lugo; no Rexistro Xeral da Xunta de Galicia, situado no Edificio Administrativo San Caetano, s/n, Santiago de Compostela; ou en calquera dos rexistros sinalados no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Os planos do acordo están accesibles na internet na páxina web da Consellería do Medio Rural, no seguinte enderezo: https://ovmediorural.xunta.gal/gl/consultas-publicas/concentracions-parcelarias-publicacions</p>
    <p>Lugo, 15 de xullo de 2019</p>
    <footer><p>María Olga Iglesias Fontal<br>Xefa territorial de Lugo</p></footer>

