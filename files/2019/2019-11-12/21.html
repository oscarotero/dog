---
date: '2019-11-12'
id: G2347-221019-0001
page: 48568
number: 215
agency: Xulgado do Social número 4 da Coruña
section: V. Administración de xustiza.
title: EDICTO (DSP 881/2018-MA).
range: Edicto
url: >-
  https://www.xunta.gal/dog/Publicados/2019/20191112/AnuncioG2347-221019-0001_gl.html
---
<p>Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 881/2018 por instancia de María Rodiño García contra Step Consulting &amp; Advisors, S.L., a administración concursal e o Fogasa, sobre despedimento, nos cales se ditou sentenza o 15 de outubro de 2019 que, copiada nos particulares necesarios, di así:</p>
    <p>Resolución:</p>
    <p>Estímase parcialmente a demanda formulada por María Rodiño García fronte á empresa Step Consulting &amp; Advisor, S.L. e a súa administración concursal, con intervención do Fondo de Garantía Salarial e, en consecuencia:</p>
    <p>– Declárase improcedente o despedimento de María Rodiño García realizado pola empresa Step Consulting &amp; Advisor, S.L.</p>
    <p>– Declárase extinguida a relación laboral.</p>
    <p>– Condénase Step Consulting &amp; Advisor, S.L. a aboar a María Rodiño García a cantidade de dous mil seiscentos sesenta e catro euros con vinte e oito céntimos de euro (2.664,28 euros) en concepto de indemnización, debendo responder de tales cantidades a administración concursal.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>Notifíquese esta resolución ás partes e fágaselles saber que contra ela cabe recurso de suplicación, que se anunciará dentro dos cinco días seguintes á notificación da sentenza, ante este xulgado, do que coñecerá, se é o caso, a Sala do Social do Tribunal Superior de Xustiza de Galicia, tal como establecen os artigos 188 e seguintes do texto refundido da Lei de procedemento laboral, aprobado polo Real decreto lexislativo 2/1995, do 7 de abril.</p>
    <p>Así por esta miña sentenza, definitivamente xulgando en primeira instancia, pronúncioo, mándoo e asínoo.</p>
    <p>Para que conste, para os efectos da súa publicación no Diario Oficial de Galicia, co fin de que sirva de notificación en forma á empresa Step Consulting &amp; Advisors S.L. e á administración concursal de Step Consulting &amp; Advisors S.L. expido e asino este edicto.</p>
    <p>A Coruña, 22 de outubro de 2019</p>
    <footer><p>A letrada da Administración de xustiza</p></footer>

