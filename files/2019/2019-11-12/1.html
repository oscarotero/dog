---
date: '2019-11-12'
id: G0244-041119-0001
page: 48456
number: 215
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 24 de outubro de 2019, da Secretaría Xeral da Igualdade, pola
  que se adxudica o Premio Comunicar en Igualdade para o ano 2019.
range: Resolución
url: >-
  https://www.xunta.gal/dog/Publicados/2019/20191112/AnuncioG0244-041119-0001_gl.html
---
<p>Con data do 28 de febreiro de 2019 publicouse no Diario Oficial de Galicia a Resolución do 12 de febreiro de 2019, da Secretaría Xeral da Igualdade, pola que se aproban as bases reguladoras e se convoca o Premio Comunicar en Igualdade para o ano 2019, co obxecto de recoñecer e recompensar traballos de tipo xornalístico que contribúan á defensa e difusión dos valores da igualdade entre mulleres e homes, así como á loita contra a violencia de xénero.</p>
    <p>A base décimo terceira da resolución de convocatoria prevé que a adxudicación dos premios se realizará mediante resolución da secretaria xeral da Igualdade, de acordo coa proposta do xurado do premio. </p>
    <p>Tendo en conta a proposta efectuada polo xurado o día 14 de outubro de 2019 e o previsto nas bases antes indicadas, mediante esta resolución procédese á adxudicación do Premio Comunicar en Igualdade para o ano 2019.</p>
    <p>Por todo o exposto,</p>
    <h2>RESOLVO:</h2>
    <p>1. Adxudicar o Premio Comunicar en Igualdade para o ano 2019 ás persoas que se indican a seguir:</p>
    <p>a) Modalidade profesionais do xornalismo: </p>
    <p>– Primeiro premio, cunha dotación económica de seis mil euros (6.000 €), a Susana Rois Parga polo traballo «As mulleres na opinión: un elefante rosa no medio das redaccións».</p>
    <p>– Segundo premio, cunha dotación económica de tres mil euros (3.000 €), a Sara Vila Alonso polo traballo «O noso toque de queda».</p>
    <p>– Terceiro premio, cunha dotación económica de dous mil euros (2.000 €), a Montserrat Dopico González polo traballo «Sesé Mateo: a palabra que resiste a morte».</p>
    <p>b) Modalidade alumnado universitario: </p>
    <p>– Primeiro premio, cunha dotación económica de catro mil euros (4.000 €), a Uxía Castro Martínez polo traballo «Eles gobernan, elas aman. Os mitos do amor romántico».</p>
    <p>– Segundo premio, cunha dotación económica de dous mil euros (2.000 €), a Lucía Parrilla del Río polo traballo «Un relato de mulleres nas minas do Bierzo».</p>
    <p>– Terceiro premio, cunha dotación económica de mil euros (1.000 €), a Silvia López López polo traballo «Nun sistema tan opresivo para a muller, ser monxa era unha opción cómoda».</p>
    <p>2. De acordo coa base décimo cuarta da resolución de convocatoria, unha vez publicada esta resolución no Diario Oficial de Galicia as persoas interesadas disporán dun prazo de dez (10) días para a súa aceptación, transcorrido este sen que se produza manifestación expresa, entenderase tacitamente aceptada, segundo o artigo 21.5 da Lei 9/2007, do 13 de xuño, de subvencións de Galicia.</p>
    <p>3. Esta resolución pon fin á vía administrativa e contra ela poderán interpoñerse os seguintes recursos, sen prexuízo de que as persoas interesadas poidan exercer calquera outro que consideren procedente:</p>
    <p>a) Recurso potestativo de reposición ante a secretaria xeral da Igualdade, no prazo dun mes contado a partir do día seguinte ao da súa publicación nos termos dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>b) Recurso contencioso-administrativo ante os xulgados do contencioso-administrativo, no prazo de dous meses contados desde o día seguinte ao da súa publicación ou ben de seis meses contados a partir do día seguinte a aquel en que se produza o acto presunto, de conformidade co establecido nos artigos 8.2.a) e 14 e 46 respectivamente da Lei 29/1998, do 13 de xullo, reguladora da xurisdición contencioso-administrativa. Non se poderá interpoñer recurso contencioso-administrativo ata que se resolva expresamente ou se produza a desestimación presunta do recurso de reposición interposto.</p>
    <p>Santiago de Compostela, 24 de outubro de 2019</p>
    <footer><p>Susana López Abella<br>Secretaria xeral da Igualdade</p></footer>

