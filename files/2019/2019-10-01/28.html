---
date: '2019-10-01'
id: G0424-250919-0002
page: 43372
number: 186
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 18 de setembro de 2019, da Xefatura Territorial da Coruña, do
  procedemento para a execución de diversas actuacións tendentes a garantir a
  seguridade nos terreos afectados pola explotación mineira denominada
  Monteneme, nos termos municipais de Carballo e Malpica, da provincia da
  Coruña.
range: Anuncio
url: >-
  https://www.xunta.gal/dog/Publicados/2019/20191001/AnuncioG0424-250919-0002_gl.html
---
<p>Tras tentarse practicar sen efecto a notificación da Resolución do 9 de agosto de 2019, da Consellería de Economía, Emprego e Industria, sobre execución de diversas actuacións tendentes a garantir a seguridade nos terreos afectados pola explotación mineira denominada Monteneme, nos termos municipais de Carballo e Malpica, aos interesados que se identifican a continuación, sen que ninguén se fixese cargo dela por estar ausente na repartición ou por resultar descoñecidos nos lugares sinalados para ese efecto, e ignorándose outros lugares de notificación, notifícase mediante o procedemento establecido nos artigos 44 e 46 da Lei 39/2015, do 1 de outubro, do procedemento administrativo común das administracións públicas.</p>
    <p>As persoas xurídicas interesadas identifícanse mediante o seu nome e NIF, e as persoas físicas identifícanse mediante o seu DNI completo, de conformidade coa disposición adicional sétima da Lei orgánica 3/2018, do 5 de decembro, de protección de datos persoais e garantía dos dereitos dixitais.</p>
    <table>
     <tbody>
      <tr>
       <td>Persoas físicas interesadas</td>
       <td></td>
       <td colspan="2">Persoas xurídicas interesadas</td>
      </tr>
      <tr>
       <td>DNI</td>
       <td></td>
       <td>Nome</td>
       <td>NIF</td>
      </tr>
      <tr>
       <td>52674402D</td>
       <td></td>
       <td>Leitosa, S.A.U.</td>
       <td>A15099583</td>
      </tr>
      <tr>
       <td>02193108N</td>
       <td></td>
       <td>Inicia Energy, S.L.</td>
       <td>B85178838</td>
      </tr>
      <tr>
       <td>45278143K</td>
       <td></td>
       <td>Inversiones Imison, S.L.</td>
       <td>B97117659</td>
      </tr>
      <tr>
       <td>19506660S</td>
       <td></td>
       <td></td>
       <td></td>
      </tr>
     </tbody>
    </table>
    <p>O texto íntegro da resolución que se notifica atópase ao dispor dos interesados durante un prazo de dez (10) días, contados desde o seguinte ao da publicación deste anuncio, na sede da Xefatura Territorial da Consellería de Economía, Emprego e Industria da Coruña, situada no Edificio Administrativo de Monelos na rúa Vicente Ferrer, 2, 2ª planta, 15071 A Coruña, na Sección de Minas (teléfono de contacto 981 18 49 13), das 9.00 ás 14.00 horas, de luns a venres. A eficacia deste anuncio queda supeditada á súa publicación no taboleiro de edictos únicos (TEU) do Boletín Oficial del Estado (BOE).</p>
    <p>Transcorrido o prazo indicado no parágrafo anterior sen efectuarse a comparecencia, a notificación entenderase producida desde o día seguinte ao vencemento do prazo sinalado para comparecer.</p>
    <p>Contra a resolución, que pon fin á vía administrativa, poderá interpoñerse directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contado desde o día seguinte ao da notificación da resolución, de acordo co disposto no artigo 46.1 da Lei 29/1998, do 13 de xullo, reguladora da xurisdición contencioso-administrativa, ou ben, recurso potestativo de reposición ante o conselleiro de Economía, Emprego e Industria, no prazo dun mes contado desde o día seguinte ao da súa notificación, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que proceda.</p>
    <p>A Coruña, 18 de setembro de 2019</p>
    <footer><p>O xefe territorial da Coruña<br>P.A. (Decreto 135/2017, do 28 de decembro; DOG nº 18, do 25.1.2018)<br>Juan José Iglesias Suárez<br>Xefe do Servizo de Enerxía e Minas</p></footer>

