---
date: '2019-11-28'
id: G0424-141119-0008
page: 50877
number: 227
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 11 de novembro de 2019, da Secretaría Xeral de Emprego, pola que
  se dispón a inscrición no rexistro e a publicación no Diario Oficial de
  Galicia do acordo da comisión paritaria do IV convenio colectivo para as
  empresas e traballadores de transporte de enfermos/as e accidentados/as en
  ambulancia na Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2019/20191128/AnuncioG0424-141119-0008_gl.html
---
<p>Visto o acordo da comisión paritaria do IV convenio colectivo para as empresas e traballadores de transporte de enfermos/as e accidentados/as en ambulancia na Comunidade Autónoma de Galicia (código 82000895012006), subscrito na xuntanza celebrada o 2.9.2019 entre FEGAM e as organizacións sindicais UGT, CC.OO. e CIG, e de conformidade co disposto no artigo 90.2 e 3 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo,</p>
    <p>A Secretaría Xeral de Emprego </p>
    <h2>RESOLVE: </h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (REGCON), creado mediante a Orde do 29 de outubro de 2010.</p>
    <p>Segundo. Dispoñer a súa publicación no <em>Diario Oficial de Galicia</em>.</p>
    <p>Santiago de Compostela, 11 de novembro de 2019</p>
    <footer><p>Covadonga Toca Carús<br>Secretaria xeral de Emprego</p></footer>
    <h2>ANEXO</h2>
    <h2>Acta de constitución da comisión paritaria do IV convenio colectivo para as empresas e traballadores de transporte de enfermos/as e accidentados/as en ambulancia na Comunidade Autónoma de Galicia</h2>
    <p>En Santiago de Compostela, ás 10.00 horas do día 2 de setembro de 2019, na sede do Consello Galego de Relacións Laborais, sito na rúa Algalia de Abaixo, 24, baixo, reúnense as persoas abaixo sinaladas, co obxecto de constituír a comisión paritaria do IV convenio colectivo para as empresas e traballadores de transporte de enfermos/as e accidentados/as en ambulancia na Comunidade Autónoma de Galicia.</p>
    <p>– Representación empresarial:</p>
    <p>Enrique Blanco Manzano.</p>
    <p>Eduardo Quiroga Negreira.</p>
    <p>– Representación social:</p>
    <p>• UGT Galicia:</p>
    <p>Diego Cobos Gende.</p>
    <p>Alfonso Boullosa Costas.</p>
    <p>• SN de CC.OO. de Galicia:</p>
    <p>Roberto Carlos Rodríguez García.</p>
    <p>Francisco Ríos Pérez. </p>
    <p>• CIG:</p>
    <p>Xesus María Pastoriza Santamarina (asesor).</p>
    <p>Inácio Pavón Barbagelata (asesor).</p>
    <p>Xesús Saleta Castro.</p>
    <p>Mario Rodríguez Otero.</p>
    <p>Logo do oportuno debate e exposición de posturas por todas e cada unha das representacións presentes sobre as cuestións obxecto da presente xuntanza, procede reflectir na acta o seguinte.</p>
    <p>Primeiro. <em>Constitución da comisión paritaria</em></p>
    <p>Acórdase constituír a comisión paritaria do convenio colectivo para as empresas e traballadores de transporte de enfermos/as e accidentados/as en ambulancia na Comunidade Autónoma de Galicia, de conformidade e coas competencias e funcións que lle atribúe o seu artigo 10, que queda constituída por 12 membros, 6 en representación da parte empresarial e 6 en representación da parte sindical. </p>
    <p>Os 6 representantes da parte empresarial corresponden á FEGAM. </p>
    <p>Os 6 representantes da parte sindical corresponden 2 a UGT, 2 a CC.OO. e 2 a CIG.</p>
    <p>Segundo. <em>Delegados de prevención sectorial</em></p>
    <p>Acórdase nomear como delegados de prevención sectorial as seguintes persoas:</p>
    <p>CIG: Ernesto López Rei.</p>
    <p>UGT: Diego Cobos Gende.</p>
    <p>CC.OO.: Alberto Blanco Rodríguez.</p>
    <p>Terceiro. <em>Consideracións sobre o contido do artigo 42</em></p>
    <p>En relación co punto 4 do artigo 42 do convenio de aplicación, acórdase que cando se aplique a fórmula de eleccións sindicais para os efectos de saber o número de contratos indefinidos que se teñen que utilizar e dea un resultado con decimais, aplicarase o seguinte baremo: cando o decimal estea entre 1 e 4, aplicarase o enteiro resultante, e cando o decimal estea entre 5 e 9, aplicarase o enteiro resultante máis 1. </p>
    <p>Cuarto. <em>Delegación</em></p>
    <p>Acórdase delegar a realización dos trámites de rexistro, depósito e publicación da presente acta no funcionario do Consello Galego de Relacións Laborais Ignacio Bouzada Gil.</p>
    <p>E non tendo máis asuntos que tratar, levántase a reunión, ás 11.30 horas do día sinalado no encabezamento, para o que se expide a presente acta, que asinan todos os asistentes en proba de conformidade.</p>

