---
date: '2019-11-28'
id: G0256-181119-0001
page: 51018
number: 227
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 15 de novembro de 2019, da Área Provincial de Turismo de Pontevedra,
  pola que se lles dá audiencia aos interesados no procedemento de baixa e
  cancelación da inscrición no Rexistro de Empresas e Actividades Turísticas da
  Comunidade Autónoma de Galicia.
range: Cédula
url: >-
  https://www.xunta.gal/dog/Publicados/2019/20191128/AnuncioG0256-181119-0001_gl.html
---
<p>De conformidade co disposto no artigo 44 e 82 da Lei 39/2015, do 1 de outubro, do procedemento administrativo común das administracións públicas, notifícaselle e outórgaselle audiencia ao titular do establecemento que no anexo se menciona, no procedemento de baixa e cancelación da inscrición no Rexistro de Empresas e Actividades Turísticas da Comunidade Autónoma de Galicia.</p>
    <p>Mediante a visita da inspección comprobouse que no establecemento que se relaciona no anexo non se realiza nin exerce a actividade turística.</p>
    <p>Considerando que no expediente non consta ningunha comunicación do cesamento da actividade, esta área provincial acordou, ao abeiro do establecido no artigo 46 da Lei 7/2011, do 27 de outubro, do turismo de Galicia, e no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma galega, iniciar o expediente de baixa de oficio do establecemento relacionado no anexo.</p>
    <p>O que se notifica ao titular do establecemento referido no dito anexo, para que no prazo de 15 días poida efectuar as alegacións que xulgue pertinentes, podendo examinar o expediente e obter copias dos documentos contidos nel, na área provincial da Axencia Turismo de Galicia de Pontevedra.</p>
    <p>Pontevedra, 15 de novembro de 2019</p>
    <footer><p>O/a xefe/a da Área Provincial de Turismo de Pontevedra<br>P.S. (Resolución do 29.3.2019)<br>María José Echevarría Moreno<br>Xefa territorial de Pontevedra</p></footer>
    <h2>ANEXO</h2>
    <table>
     <thead>
      <tr>
       <td>Establecemento</td>
       <td>Signatura</td>
       <td>Titular</td>
       <td>Domicilio</td>
       <td>Concello</td>
      </tr>
     </thead>
     <tbody>
      <tr>
       <td>Bao</td>
       <td>V-PO-000767</td>
       <td>Ángel González García</td>
       <td>Lugar O Vao, s/n, Coruxo</td>
       <td>Vigo</td>
      </tr>
      <tr>
       <td>Federico</td>
       <td>V-PO-001868</td>
       <td>Federico Fernández Pérez</td>
       <td>Rúa Generales, Canido</td>
       <td>Vigo</td>
      </tr>
      <tr>
       <td>La Posada del Mar</td>
       <td>V-PO-004551</td>
       <td>Jaime Viéitez Rodríguez</td>
       <td>Playa de Canidos, s/n</td>
       <td>Vigo</td>
      </tr>
      <tr>
       <td>Las Rosas</td>
       <td>V-PO-001735</td>
       <td>José Aldao Prada</td>
       <td>Lugar Canido, San Miguel de Oia</td>
       <td>Vigo</td>
      </tr>
     </tbody>
    </table>

