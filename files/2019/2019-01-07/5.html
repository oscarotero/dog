---
date: '2019-01-07'
id: G0532-281218-0002
page: 598
number: 4
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 28 de decembro de 2018 pola que se modifica a Orde do 23 de novembro
  de 2018 pola que se regulan o Rexistro de Entidades Colaboradoras de Pesca
  Fluvial, o Rexistro de Embarcacións e Artefactos Boiantes de Pesca Fluvial e
  mais os formularios normalizados que se van empregar en distintos
  procedementos en materia de pesca fluvial.
range: Orde
url: >-
  https://www.xunta.gal/dog/Publicados/2019/20190107/AnuncioG0532-281218-0002_gl.html
---
<p>O día 5 de decembro de 2018 publicouse no <em>Diario Oficial de Galicia</em> número 232, a Orde do 23 de novembro de 2018 pola que se regulan o Rexistro de Entidades Colaboradoras de Pesca Fluvial, o Rexistro de Embarcacións e Artefactos Boiantes de Pesca Fluvial e mais os formularios normalizados que se van empregar en distintos procedementos en materia de pesca fluvial.</p>
    <p>Na disposición derradeira da dita orde establécese que a súa entrada vigor será aos vinte (20) días naturais da súa publicación no DOG. Por outra banda, o artigo 8.1 recolle de xeito erróneo que as solicitudes de todos os procedementos se presentarán a partir do día seguinte ao da publicación da orde no DOG.</p>
    <p>Advertido o erro, cómpre efectuar a modificación pertinente.</p>
    <p>Con base no exposto,</p>
    <h2>DISPOÑO:</h2>
    <p>Artigo único</p>
    <p>A Orde do 23 de novembro de 2018 pola que se regulan o Rexistro de Entidades Colaboradoras de Pesca Fluvial, o Rexistro de Embarcacións e Artefactos Boiantes de Pesca Fluvial e mais os formularios normalizados que se van empregar en distintos procedementos en materia de pesca fluvial, modifícase nos termos sinalados no número seguinte:</p>
    <p>Un. O número 1 do artigo 8 (Prazo de presentación de solicitudes) pasa a ter a seguinte redacción:</p>
    <p>«1. As solicitudes de todos os procedementos presentaranse a partir da entrada en vigor desta orde».</p>
    <p>Santiago de Compostela, 28 de decembro de 2018</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

