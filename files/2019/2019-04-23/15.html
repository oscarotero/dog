---
date: '2019-04-23'
id: G0003-100419-0007
page: 19749
number: 77
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 28 de marzo de 2019, da Xerencia Xestión Integrada de Ourense,
  Verín e O Barco de Valdeorras, pola que se resolve a convocatoria pública para
  a provisión, polo sistema de libre designación, de varios postos vacantes de
  coordinador/a de servizo de enfermaría do nivel de atención primaria.
range: Resolución
url: >-
  https://www.xunta.gal/dog/Publicados/2019/20190423/AnuncioG0003-100419-0007_gl.html
---
<p>Mediante a Resolución do 16 de xaneiro de 2019 (DOG núm. 22, do 31 de xaneiro) convocáronse para a súa provisión, polo sistema de libre designación, varios postos vacantes de coordinador/a de servizo de enfermaría do nivel de atención primaria.</p>
    <p>De acordo co disposto nas bases da convocatoria, logo do informe da Dirección de Enfermaría a que se fai referencia na base quinta, </p>
    <p>Esta xerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 marzo) polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo) e na Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVE:</h2>
    <p>Primeiro. Resolver a convocatoria pública para a provisión de varios postos vacantes de coordinador/a de servizo de enfermaría do nivel de atención primaria, anunciada mediante a Resolución do 16 de xaneiro de 2019 (DOG núm. 22, do 31 de xaneiro).</p>
    <p>Segundo. Nomear, nos posto que se indican, as persoas que se citan no anexo desta resolución.</p>
    <p>Terceiro. Declarar deserto o posto de coordinador/a de servizo de atención primaria de Nóvoa Santos-O Couto (Ourense) por non concorreren aspirantes á convocatoria.</p>
    <p>Cuarto. Os profesionais nomeados deberán cesar na praza que desempeñen dentro dos tres días hábiles seguintes ao da súa publicación.</p>
    <p>Quinto. A toma de posesión dos postos de traballo adxudicados deberase efectuar dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisorio ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo xerente de Xestión Integrada.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Sexto. Contra esta resolución poderase interpoñer, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ourense, 28 de marzo de 2019</p>
    <footer><p>Julio García Comesaña<br>Xerente de Xestión Integrada de Ourense, Verín e O Barco de Valdeorras</p></footer>
    <h2>ANEXO</h2>
    <p>Denominación do posto: coordinador/a de servizo.</p>
    <p>Servizo de Atención Primaria: Ribadavia.</p>
    <p>Nome e apelidos: María del Pilar González Iglesias.</p>
    <p>DNI (*): ***9524**.</p>
    <p>Denominación do posto: coordinador/a de servizo.</p>
    <p>Servizo de Atención Primaria: Allariz.</p>
    <p>Nome e apelidos:Rosa María Forneiro Arce.</p>
    <p>DNI (*): ***3199**.</p>
    <p>Denominación do posto: coordinador/a de servizo.</p>
    <p>Servizo de Atención Primaria: Mariñamansa (Ourense).</p>
    <p>Nome e apelidos: Rosa María Salgado Ferreiro.</p>
    <p>DNI (*): ***2917**.</p>
    <p>(*) O DNI móstrase cifrado co fin de protexer os datos de carácter persoal.</p>

