---
date: '2019-05-08'
id: G0534-250419-0003
page: 22042
number: 87
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 11 de abril de 2019 pola que se autorizan, na modalidade a distancia,
  ensinanzas deportivas no centro Jesús Morlán Fariña, de Verducido
  (Pontevedra).
range: Orde
url: >-
  https://www.xunta.gal/dog/Publicados/2019/20190508/AnuncioG0534-250419-0003_gl.html
---
<p>Por Orde do 6 de novembro de 2017 autorízase a apertura e o funcionamento do centro de ensinanzas deportivas (CAD) denominado na actualidade Jesús Morlán Fariña, de Verducido (Pontevedra), para impartir as ensinanzas conducentes á obtención dos títulos de técnico deportivo en piragüismo de augas bravas, piragüismo de augas tranquilas e piragüismo recreativo guía en augas bravas, e dos títulos de técnico deportivo superior en piragüismo de augas bravas e piragüismo en augas tranquilas. </p>
    <p>O representante da titularidade do devandito centro solicita autorización para impartir as mencionadas ensinanzas na modalidade a distancia. </p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial, e no seu artigo 24 sinala a posibilidade de ofertar ensinanzas deportivas de xeito modular ou parcial, ben sexa en réxime presencial ou a distancia. </p>
    <p>O Decreto 109/2017, do 28 de setembro, establece o currículo dos ciclos inicial e final de grao medio, e na súa disposición adicional primeira cita a oferta a distancia dos módulos de ensino deportivo dos títulos de técnico deportivo en piragüismo de augas bravas, técnico deportivo en piragüismo de augas tranquilas e técnico deportivo en piragüismo recreativo guía en augas bravas. Os módulos de ensino deportivo que se detallan no anexo XVIII poderán ofertarse a distancia, sempre que se garanta que o alumnado poida conseguir os seus resultados de aprendizaxe.</p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Educación, Universidade e Formación Profesional para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas cales se determinan o procedemento de autorización e os requisitos mínimos dos espazos administrativos e docentes xenéricos cos que deben contar os centros. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización de ensinanzas</p>
    <p>Autorizar na modalidade a distancia os módulos relacionados do bloque común e especifico no centro que se sinala a seguir: </p>
    <p>Denominación xenérica: Centro Autorizado de Ensinanzas Deportivas.</p>
    <p>Denominación específica: Jesús Morlán Fariña.</p>
    <p>Código do centro: 36024975.</p>
    <p>Titular: Federación Galega de Piragüismo.</p>
    <p>Domicilio: r/ Gavián, s/n.</p>
    <p>Localidade: Verducido.</p>
    <p>Concello: 36151 Pontevedra.</p>
    <p>Provincia: Pontevedra.</p>
    <p>Módulos que se autorizan na modalidade a distancia (anexo XVIII do Decreto 109/2017):</p>
    <table>
     <tbody>
      <tr>
       <td></td>
       <td>Ciclo inicial</td>
       <td>Ciclo final</td>
      </tr>
      <tr>
       <td>Bloque común</td>
       <td>MED-C101. Bases do comportamento deportivo.
        MED-C102. Primeiros auxilios.
        MED-C103. Actividade física adaptada e discapacidade.
        MED-C104. Organización deportiva.</td>
       <td>MED-C201. Bases da aprendizaxe deportiva.
        MED-C202. Bases do adestramento deportivo.
        MED-C203. Deporte adaptado e discapacidade.
        MED-C204. Organización e lexislación deportiva.
        MED-C205. Xénero e deporte.</td>
      </tr>
      <tr>
       <td>Bloque específico</td>
       <td>MED-PIPI106. Organización de eventos de iniciación en piragüismo.</td>
       <td>MED-PIPI202. Escola de piragüismo.
        MED-PIPI203. Piragüismo adaptado.
        MED-PIPI204. Organización de eventos en piragüismo.
        MED-PIAB207. Preparación física do piragüismo en augas bravas.
        MED-PIAT210. Adestramento en augas tranquilas.
        MED-PIAT211. Manexo de embarcacións de recreo.
        MED-PIPR216. Expedición, loxística e materiais.</td>
      </tr>
     </tbody>
    </table>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Educación, Universidade e Formación Profesional de Pontevedra, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos devanditos ciclos, así como o equipamento. </p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando deban modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de abril de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

