---
date: '2019-06-21'
id: G0424-030619-0003
page: 29840
number: 117
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 31 de maio de 2019, da Xefatura Territorial da Coruña, pola que
  se concede a autorización administrativa previa, de construción e declaración
  de utilidade pública, en concreto, dunha instalación de distribución eléctrica
  no concello de Fene (expediente IN407A 2016/3037).
range: Resolución
url: >-
  https://www.xunta.gal/dog/Publicados/2019/20190621/AnuncioG0424-030619-0003_gl.html
---
<p>Expediente: IN407A 2016/3037.</p>
    <p>Promotora: Unión Fenosa Distribución, S.A.</p>
    <p>Instalación: LMTS, CTC e RBT Sixto-Mauriz e anexo 1.</p>
    <p>Concello: Fene.</p>
    <p>Feitos.</p>
    <p>1. O 26 de decembro de 2016 a promotora solicitou a autorización administrativa previa, a autorización administrativa de construción e a declaración de utilidade pública, en concreto, da instalación de distribución eléctrica indicada.</p>
    <p>2. Características técnicas:</p>
    <p>– Liña eléctrica de media tensión subterránea, cunha lonxitude de 1,112 m, coa orixe no CT O Cádavo (expediente 254/01), condutor tipo RHZ1-2OL-12/20 kV AI, e final nos empalmes proxectados na LMTS ASN-706, no tramo entre o CT O Cádavo (expediente 254/01) e o CT avenida Concello (expediente 495/06), logo de realizar a entrada e saída no CT Sixto-Mauriz proxectado.</p>
    <p>– Centro de transformación prefabricado Sixto-Mauriz, cunha potencia de 250 kVA, e unha relación de transformación de 15.000/400 V.</p>
    <p>3. O proxecto someteuse ao trámite de información pública mediante resolución publicada nos seguintes medios:</p>
    <p>– Resolución de información pública: 30 de xaneiro de 2017.</p>
    <p>– DOG: 21 de febreiro de 2017.</p>
    <p>– BOP: 6 de febreiro de 2017.</p>
    <p>– Xornal La Voz de Galicia: 3 de marzo de 2017.</p>
    <p>– Taboleiro de anuncios do concello: segundo certificado municipal do 21 de febreiro de 2017.</p>
    <p>Ao mesmo tempo, realizáronse notificacións individuais aos titulares que figuran na relación de bens e dereitos afectados.</p>
    <p>4. Durante o período en que se someteu ao trámite de información pública presentáronse as seguintes alegacións.</p>
    <p>– Esperanza Maceira González manifesta actuar en nome e representación de José Maceira Eibe, e mediante escrito do recibido o 12 de abril de 2017 solicita a expropiación total do predio, ao abeiro do artigo 23 da Ley de expropiación forzosa.</p>
    <p>Destas alegacións déuselle traslado á promotora, que contestou o seguinte:</p>
    <p>– Manifesta oporse á expropiación da totalidade do predio por falta de xustificación da solicitude.</p>
    <p>5. Durante o período en que se someteu o anexo 1 ao trámite de información pública foi presentada a seguinte alegación.</p>
    <p>– Esperanza Maceira González manifesta actuar en nome e representación de José Maceira Eibe e, mediante escrito recibido o 18 de marzo de 2019, solicita o seguinte:</p>
    <p>– Comprobar a situación exacta duns apoios existentes de baixa tensión no seu predio.</p>
    <p>– Definir detalladamente a afección do seu predio.</p>
    <p>– Que se mellore a oferta por parte da beneficiaria ou que se expropie a totalidade do soar.</p>
    <p>Destas alegacións déuselle traslado á promotora, que contestou o seguinte:</p>
    <p>– Non ten nada que alegar en relación co apoio de baixa tensión.</p>
    <p>– Será o Xulgado de Expropiación de Galicia o que valorará o prexuízo ocasionado ao expropiado.</p>
    <p>– Cuestiona a cualificación urbanística que sostén o afectado que ten o seu predio.</p>
    <p>– Afirma que a documentación existente no proxecto é suficiente para definir a afección do predio. Non obstante, no momento en que se efectúe o levantamento da acta previa á ocupación, será sinalada.</p>
    <p>6. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. A promotora manifestou a súa conformidade coas condicións establecidas.</p>
    <p>7. Os servizos técnicos da Xefatura Territorial emitiron informe favorable sobre a dita solicitude.</p>
    <p>Consideracións legais e técnicas.</p>
    <p>1. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>– Decreto 146/2016, do 13 de novembro, polo que se establece a estrutura orgánica da Xunta de Galicia (DOG núm. 217, do 14 de novembro).</p>
    <p>– Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria (DOG núm. 232, do 4 de decembro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957, polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>2. Na visita de campo realizada para examinar o lugar da instalación non se apreciou, nos predios sometidos á expropiación, ningunha das limitacións á constitución da servidume indicadas no artigo 58.a) da Lei 24/2013, do 26 de decembro, do sector eléctrico.</p>
    <p>3. En relación coas alegacións formuladas e coas manifestacións da promotora, cómpre sinalar:</p>
    <p>En relación coas solicitudes realizadas por Esperanza Maceira González, de expropiación da totalidade do predio, de definir a súa cualificación urbanística e de concretar con total precisión as afeccións, indicar que estas deberán ser valoradas no momento adecuado do procedemento de expropiación.</p>
    <p>Os apoios da rede de baixa tensión situados no predio do afectado son existentes e non son obxecto deste proxecto.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado</p>
    <h2>resolvo:</h2>
    <p>1. Conceder a autorización administrativa previa, a autorización administrativa de construción e a declaración de utilidade pública, en concreto, da instalación de distribución eléctrica indicada.</p>
    <p>2. A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>3. Para a posta en funcionamento da instalación autorizada deberá presentar ante esta xefatura territorial unha solicitude coa cal deberá achegar a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas para a montaxe da instalación e posta a punto.</p>
    <p>4. Esta autorización outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se consideren pertinente.</p>
    <p>A Coruña, 31 de maio de 2019</p>
    <footer><p>Isidoro Martínez Arca<br>Xefe territorial da Coruña</p></footer>

