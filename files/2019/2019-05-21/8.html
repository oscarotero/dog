---
date: '2019-05-21'
id: G0534-100519-0001
page: 24541
number: 95
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 7 de maio de 2019, da Dirección Xeral de Educación, Formación
  Profesional e Innovación Educativa, pola que se regula a incorporación e
  impartición do programa de dobre titulación de bacharelato e Baccalauréat
  -Bachibac- nos centros educativos sostidos con fondos públicos da Comunidade
  Autónoma de Galicia para o curso 2019/20.
range: Resolución
url: >-
  https://www.xunta.gal/dog/Publicados/2019/20190521/AnuncioG0534-100519-0001_gl.html
---
<p>Co obxecto de continuar coas accións de mellora enmarcadas na Estratexia galega de linguas estranxeiras EDUlingüe 2020, así como coa vontade de seguir promovendo a cooperación en materia educativa con Francia e, tendo en conta os beneficiosos resultados obtidos coa implantación do programa <em>Bachibac</em> na Comunidade Autónoma de Galicia, procede regular a incorporación do programa de dobre titulación de bacharelato e Baccalauréat -<em>Bachibac</em>- en novos centros educativos para o curso 2019/20, así como a impartición do programa nos centros en que se estea desenvolvendo.</p>
    <p>Con esta finalidade, a Dirección Xeral de Educación, Formación Profesional e Innovación Educativa, resolve anunciar:</p>
    <p>Primeiro. A regulación e convocatoria da incorporación e impartición do programa de dobre titulación de bacharelato e Baccalauréat -<em>Bachibac</em>- en centros educativos sostidos con fondos públicos da Comunidade Autónoma de Galicia para o curso 2019/20 estará dispoñible na páxina web da Consellería de Educación, Universidade e Formación Profesional www.edu.xunta.gal/portal.</p>
    <p>Segundo. O prazo de presentación de solicitudes será dun mes contado a partir do día seguinte ao da publicación do anuncio da presente resolución no<em> Diario Oficial de Galicia</em>. Entenderase como último día do prazo o correspondente ao mesmo ordinal do día da publicación. Se o último día de prazo for inhábil entenderase prorrogado ao primeiro día hábil seguinte e, se no mes do vencemento non houber día equivalente ao inicial do cómputo, entenderase que o prazo remata o último día do mes.</p>
    <p>Terceiro. A solicitude de autorización formulada pola Dirección do centro, xunto con toda a documentación requirida, deberase dirixir á xefatura territorial correspondente, que a trasladará, co informe da Inspección Educativa, á Dirección Xeral de Educación, Formación Profesional e Innovación Educativa. Ademais, remitirase copia ao correo electrónico edulinguas@edu.xunta.es nos prazos establecidos.</p>
    <p>Santiago de Compostela, 7 de maio de 2019</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>

