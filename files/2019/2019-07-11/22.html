---
date: '2019-07-11'
id: G0202-210619-0001
page: 32752
number: 131
agency: Xulgado de Primeira Instancia e Instrución número 2 de Corcubión
section: V. Administración de xustiza.
title: EDICTO (PO 278/2015).
range: Edicto
url: >-
  https://www.xunta.gal/dog/Publicados/2019/20190711/AnuncioG0202-210619-0001_gl.html
---
<p>Eu, Aarón González Pérez, letrado da Administración de xustiza do Xulgado de Primeira Instancia e Instrución número 2 de Corcubión, polo presente anuncio:</p>
    <p>No presente procedemento seguido por instancia de Asemas Mutua de Seguros a Prima Fija fronte a Antoca, S.L. ditouse sentenza, cuxo tenor literal é o seguinte:</p>
    <p>«Sentenza.</p>
    <p>Corcubión, 1 de setembro de 2017.</p>
    <p>Vistos por María Purificación Prieto Picos, xuíza titular do Xulgado de Primeira Instancia e Instrución número 2 de Corcubión os autos de xuízo ordinario 278/2015, iniciado por instancia da entidade Asemas Mutua de Seguros a Prima Fija, representada polo procurador Fernando Leis Espasandín e asistida pola letrada Delia Baptista de Sousa Vieites, contra a entidade mercantil Antoca, S.L., en situación de rebeldía procesual, sobre reclamación de cantidade.</p>
    <p>Resolución.</p>
    <p>Admito substancialmente a demanda formulada pola entidade Asemas Mutua de Seguros a Prima Fija, representada polo procurador Fernando Leis Espasandín e asistida pola letrada Delia Baptista de Sousa Vieites, contra a entidade mercantil Antoca, S.L. En consecuencia, a entidade Antoca, S.L. deberá aboar á demandante a cantidade de 85.035,59 euros (4.500 máis 80.535,59). Esta cantidade deberá incrementarse cos xuros legais devindicados desde o 22 de decembro de 2011 respecto do importe de 4.500 euros e desde o 18 de setembro de 2013 respecto do importe de 80.535,59 euros, quedando pendente a súa liquidación en execución de sentenza; así mesmo, a demandada deberá aboar os xuros previstos nos fundamentos de dereito cuarto e quinto desta resolución.</p>
    <p>Todo iso con imposición das custas á parte demandada.</p>
    <p>Notifíquese esta sentenza ás partes, facéndolles saber que contra ela cabe recurso de apelación ante a Audiencia Provincial da Coruña, que poderán presentar por escrito ante este xulgado no prazo de vinte días contados desde o seguinte ao da súa notificación, advertíndolles que para iso deberán constituír o depósito requirido pola disposición adicional décimo quinta da LOPX.</p>
    <p>Están exentos de constituír este depósito os incluídos no número 5 da citada disposición e os que teñan recoñecido o dereito á asistencia xurídica gratuíta.</p>
    <p>Así o acordo, mando e asino».</p>
    <p>Publicación. A anterior sentenza foi lida e publicada no día da data en audiencia pública pola xuíz que a ditou do que eu, secretaria, dou fe.</p>
    <p>E encontrándose a devandita parte demandada, Antoca, S.L., en paradoiro descoñecido, expídese o presente co fin de que sirva de notificación en forma a este.</p>
    <p>Corcubión, 9 de abril de 2019</p>
    <footer><p>O letrado da Administración de xustiza</p></footer>

