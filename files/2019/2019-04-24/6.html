---
date: '2019-04-24'
id: G0424-080419-0009
page: 19916
number: 78
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 1 de abril de 2019 pola que se establecen as bases
  reguladoras das axudas ás empresas de inserción laboral (EIL) e ás súas
  entidades promotoras, e se procede á súa convocatoria para o ano 2019.
  Programa II: axudas para compensar os custos adicionais do emprego de persoas
  en risco ou situación de exclusión social (código de procedemento TR356C).
range: Orde
url: >-
  https://www.xunta.gal/dog/Publicados/2019/20190424/AnuncioG0424-080419-0009_gl.html
---
<p>BDNS (Identif.): 450641.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>1. As entidades promotoras de empresas de inserción laboral e as empresas de inserción laboral que cumpran as condicións e os requisitos establecidos na orde para os distintos tipos de axudas.</p>
    <p>2. As empresas que solicitasen, conforme o procedemento establecido para o efecto, a súa cualificación como empresa de inserción laboral.</p>
    <p>Segundo. Obxecto</p>
    <p>Promover a inserción sociolaboral das persoas en situación ou en risco de exclusión social mediante o establecemento de medidas de fomento das empresas de inserción laboral que teñan centros de traballo na Comunidade Autónoma de Galicia, previamente cualificadas no rexistro administrativo de Galicia.</p>
    <p>Terceiro. Tipos de axudas</p>
    <p>1. As empresas de inserción laboral poderán acceder aos seguintes tipos de axuda deste programa (TR356C):</p>
    <p>a) Asistencia técnica para a creación, mellora e diversificación da EIL.</p>
    <p>b) Inicio e posta en marcha da actividade.</p>
    <p>c) Creación e ampliación de novos postos de traballo para persoas en inserción.</p>
    <p>d) Contratación de xerentes ou persoas técnicas de produción necesarias para garantir a viabilidade da EIL.</p>
    <p>e) Contratación de persoas técnicas en orientación e acompañamento á inserción.</p>
    <p>f) Formación para as persoas en proceso de inserción.</p>
    <p>g) Mediación laboral para a inserción no mercado laboral ordinario da persoa en situación ou risco de exclusión social.</p>
    <p>2. As entidades promotoras de empresas de inserción laboral poderán ser beneficiarias das axudas indicadas nas letras a) e e). Se a subvención a solicitan as entidades promotoras, non poderán solicitala a empresa ou as empresas de inserción laboral que promovan.</p>
    <p>Cuarto. Bases reguladoras</p>
    <p>Orde do 1 de abril de 2019 pola que se establecen as bases reguladoras das axudas ás empresas de inserción laboral (EIL) e ás súas entidades promotoras, e se procede á súa convocatoria para o ano 2019.</p>
    <p>Quinto. Importe</p>
    <p>Para a concesión das axudas deste programa destínanse oitenta mil euros (80.000,00 €) con cargo ás aplicacións orzamentarias 09.40.324C.470.5 e 09.40.324C.481.5, código de proxecto 201500561.</p>
    <p>Sexto. Prazo de presentación de solicitudes</p>
    <p>O prazo de presentación de solicitudes para todos os tipos de axudas deste programa comeza a partir do día seguinte ao da publicación da orde no <em>Diario Oficial de Galicia</em> e finaliza o 30 de setembro de 2019.</p>
    <p>Santiago de Compostela, 1 de abril de 2019</p>
    <footer><p>Francisco Conde López<br>Conselleiro de Economía, Emprego e Industria</p></footer>

