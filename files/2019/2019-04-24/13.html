---
date: '2019-04-24'
id: G0003-120419-0001
page: 19970
number: 78
agency: Servizo Galego de Saúde
section: IV. Oposicións e concursos.
title: >-
  ANUNCIO do 3 de abril de 2019, da Xerencia de Xestión Integrada de Lugo, Cervo
  e Monforte de Lemos, polo que se dá publicidade á resolución da mesma data
  pola que se convoca para vinculación temporal, por concurso de méritos, a
  cobertura dunha praza de persoal licenciado sanitario no Hospital de Monforte.
range: Anuncio
url: >-
  https://www.xunta.gal/dog/Publicados/2019/20190424/AnuncioG0003-120419-0001_gl.html
---
<p>De acordo co disposto no artigo 67 do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica dos servizos centrais do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo), e na Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde; o Decreto 168/2010, do 7 de outubro (DOG núm. 199, do 15 de outubro), polo que se regula a estrutura organizativa de Xestión Integrada do Servizo Galego de Saúde, e a Orde do 12 de abril de 2013 (DOG núm. 76, do 19 de abril) pola que se desenvolve a estrutura organizativa de Xestión Integrada das áreas de Lugo, Cervo e Monforte de Lemos, e mediante o procedemento de concurso de méritos a que se aplicará o baremo recollido no parágrafo 2.2 da Resolución do 11 de decembro de 2018 (DOG núm. 240, do 18 de decembro), da Dirección Xeral de Recursos Humanos, pola que se publica o pacto subscrito pola Administración sanitaria coas organizacións sindicais CIG, CESM-O´MEGA, CC.OO., UGT e CSIF sobre a selección de persoal estatutario temporal licenciado sanitario de atención hospitalaria, esta xerencia</p>
    <h2>DISPÓN: </h2>
    <p>Primeiro. Anunciar a convocatoria para cubrir, mediante vinculación temporal, por concurso de méritos, a praza de persoal licenciado sanitario que se relaciona no anexo.</p>
    <p>Segundo. As bases íntegras da convocatoria estarán expostas no taboleiro de anuncios do Hospital de Monforte, na intranet da EOXI de Lugo, Cervo e Monforte de Lemos, así como na páxina web do Servizo Galego de Saúde (www.sergas.es).</p>
    <p>Terceiro. As solicitudes para participar na presente convocatoria, xunto coa documentación a que se refiren as bases, presentaranse preferentemente, dirixidas ao xerente de Xestión Integrada, no Rexistro de Entrada do Hospital de Monforte, sito na rúa Corredoira, s/n, 27400 Monforte de Lemos, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días hábiles contados a partir do día seguinte ao da publicación deste anuncio no Diario Oficial de Galicia. </p>
    <p>Lugo, 3 de abril de 2019</p>
    <footer><p>Ramón Ares Rico<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO</h2>
    <table>
     <tbody>
      <tr>
       <td>Especialidade</td>
       <td>Praza ofertada</td>
       <td>Nomeamento</td>
      </tr>
      <tr>
       <td>Médico/a de admisión e&amp;nbsp;documentación clínica</td>
       <td>1</td>
       <td>Substitución de titular con reserva de praza. Hospital de Monforte.</td>
      </tr>
     </tbody>
    </table>

