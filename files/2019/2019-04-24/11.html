---
date: '2019-04-24'
id: G0474-170419-0001
page: 19966
number: 78
agency: Axencia Instituto Enerxético de Galicia
section: III. Outras disposicións.
title: >-
  CORRECCIÓN de erros. Resolución do 10 de abril de 2019 pola que se aproba a
  convocatoria do procedemento de concesión de axudas correspondentes ao
  Programa estatal de incentivos á mobilidade eficiente e sustentable (Programa
  MOVES). Anualidade 2019 (códigos de procedemento IN421Q e IN421R).
range: Corrección de resolución
url: >-
  https://www.xunta.gal/dog/Publicados/2019/20190424/AnuncioG0474-170419-0001_gl.html
---
<p>Advertidos erros na dita resolución, publicada no Diario Oficial de Galicia número 74, do 16 de abril de 2019, cómpre facer a seguinte corrección:</p>
    <p>Na páxina 18979, artigo 5, onde di: </p>
    <p>«Actuación 1: adquisición de vehículos de enerxías alternativas. Neste caso a solicitude farase a través dos concesionarios de automóbiles que actuarán como entidades colaboradoras. Actuación 2: implantación de infraestrutura de recarga de vehículos eléctricos todas as solicitudes, independentemente do tipo de beneficiario de que se trate, faranse a través de empresas con actividade de instalación de baixa tensión que actuarán como entidades colaboradoras»,</p>
    <p>Debe dicir: </p>
    <p>«Actuación1: adquisición de vehículos de enerxías alternativas. Neste caso, a solicitude farase a través dos concesionarios de automóbiles que actuarán como entidades colaboradoras excepto cando o solicitante sexa o sector público, que poderá solicitar directamente». Actuación 2: implantación de infraestrutura de recarga de vehículos eléctricos. As solicitudes, salvo cando o beneficiario sexa o sector público que poderá solicitar directamente, faranse a través de empresas con actividade de instalación de baixa tensión que actuarán como entidades colaboradoras».</p>
    <p>Na páxina 19000, artigo 23, número 2, onde di:</p>
    <p> «Para o cobramento polo solicitante da subvención concedida, a entidade colaboradora, para a Actuación 1 ou 2, ou o beneficiario, para a Actuación 3 ou 4, deberá presentar toda a documentación que se sinala neste artigo e solicitará o pagamento mediante a presentación do anexo VII, que se xunta a título informativo. Este anexo deberá cumprimentarse a través da aplicación informática accesible desde a sede electrónica da Xunta de Galicia, https://sede.xunta.gal, ou ben desde a páxina web do Inega (http://www.inega.gal)», </p>
    <p>Debe dicir: «Para o cobramento polo solicitante da subvención concedida, a entidade colaboradora ou a entidade integrante do sector público directamente, para a Actuación 1 ou 2, ou o beneficiario, para a Actuación 3 ou 4, deberá presentar toda a documentación que se sinala neste artigo e solicitará o pagamento mediante a presentación do anexo VII, que se xunta a título informativo. Este anexo deberá cubrirse a través da aplicación informática accesible desde a sede electrónica da Xunta de Galicia, https://sede.xunta.gal, ou ben desde a páxina web do Inega (http://www.inega.gal)».</p>

