---
date: '2019-04-24'
id: G2348-030419-0001
page: 19973
number: 78
agency: Xulgado do Social número 5 da Coruña
section: V. Administración de xustiza.
title: EDICTO (SSS 215/2018).
range: Edicto
url: >-
  https://www.xunta.gal/dog/Publicados/2019/20190424/AnuncioG2348-030419-0001_gl.html
---
<p>Eu, María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento sobre seguridade social 215/2018 deste xulgado do social, seguido por instancia de Francisco José Vidal Blanco contra Desarrolla Obras y Servicios, S.L., Mutua Patronal de Accidentes de Trabajo Mutua Fremap, Instituto Nacional da Seguridade Social (INSS), Construcciones y Demoliciones San Martín, S.L.U., sobre seguridade social, ditouse sentenza coa seguinte parte dispositiva:</p>
    <p>«Que debo estimar e estimo a demanda interposta por Francisco José Vidal Blanco, contra o Instituto Nacional da Seguridade Social, Mutua Fremap, Mutua de Accidentes de Trabajo y Enfermedades Profesionales, debo declarar e declaro que o proceso de incapacidade temporal iniciado por Francisco José Vidal Blanco o 6 de setembro de 2016 deriva de continxencia laboral e, en consecuencia, debo condenar e condeno as codemandadas a avirse a tal declaración dentro das súas respectivas responsabilidades, con absolución das entidades Construcciones y Demoliciones San Martín, S.L. e Desarrolla Obras y Servicios, S.L., ao non resultar acreditada a súa responsabilidade no presente procedemento, que deberá ser exercida logo do esgotamento da vía administrativa mediante un procedemento separado.</p>
    <p>Notifíquese a presente resolución ás partes facéndolles saber o seu dereito a interpoñer contra ela recurso de suplicación ante a Sala do social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco (5) días a partir da súa notificación». </p>
    <p>E para que sirva de notificación en legal forma a Desarrolla Obras y Servicios, S.L. e Construcciones y Demoliciones San Martín, S.L.U., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de abril de 2019</p>
    <footer><p>A letrada da Administración de xustiza</p></footer>

