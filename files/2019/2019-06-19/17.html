---
date: '2019-06-19'
id: G2347-310519-0001
page: 29421
number: 115
agency: Xulgado do Social número 4 da Coruña
section: V. Administración de xustiza.
title: EDICTO (PO 155/2016-MA).
range: Edicto
url: >-
  https://www.xunta.gal/dog/Publicados/2019/20190619/AnuncioG2347-310519-0001_gl.html
---
<p>Eu, Rosana Corral García, letrada da Administración de xustiza do Xulgado do Social número catro da Coruña, dou fe e certifico que neste xulgado se seguen autos número 155/2016 por instancia de Ana Isabel Garea Balado contra Adecco Outsourcing, S.A.U. e Fogasa sobre procedemento ordinario, en que receu sentenza de data do 19 de febreiro de 2019 que, copiado en los particulares necesarios, di así:</p>
    <p>Resolución:</p>
    <p>Estímase parcialmente a demanda formulada por Ana Isabel Garea Balado fronte ás empresas Adecco Outsourcing, S.A.U. e City House Rías Altas, S.L. e, en consecuencia: </p>
    <p>– Absólvese a empresa City House Rías Altas, S.L. das pretensións fronte a ela dirixidas. </p>
    <p>– Condénase a empresa Adecco Outsourcing, S.A.U. a aboar á demandante a cantidade de seiscentos sesenta e seis euros con oitenta e sete céntimos de euro (666,87 euros), devindicando os conceptos salariais o xuro moratorio do 10 %.</p>
    <p>Notifíquese a presente resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia e deberá anunciarse neste xulgado no prazo dos cinco días seguintes á notificación desta resolución bastando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E, para que conste, para os efectos da súa publicación no <em>Diario Oficial de Galicia </em>co fin de que sirva de notificación en forma a Adecco Outsourcing, S.A.U., expido e asino a presente notificación.</p>
    <p> A Coruña, 31 de maio de 2019 </p>
    <footer><p>A letrada da Administración de xustiza</p></footer>

