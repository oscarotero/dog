---
date: '2019-06-19'
id: CA01-170619-0001
page: 29245
number: 115
agency: Consellería de Facenda
section: III. Outras disposicións.
title: >-
  RESOLUCIÓN do 14 de xuño de 2019 pola que se ordena a publicación do Acordo do
  Consello da Xunta de Galicia do 13 de xuño de 2019 polo que se aproban a
  relación de postos de traballo e o cadro de persoal do organismo autónomo
  Instituto de Estudos do Territorio.
range: Resolución
url: >-
  https://www.xunta.gal/dog/Publicados/2019/20190619/AnuncioCA01-170619-0001_gl.html
---
<p>A aprobación da relación de postos de traballo e do cadro de persoal do organismo autónomo Instituto de Estudos do Territorio xustifícase polos cambios de estrutura que tiveron lugar desde a súa aprobación e polas necesidades funcionais e organizativas actuais.</p>
    <p>Adáptanse os postos de traballo aos corpos/escalas previstos na Lei 2/2015, do 29 de abril, do emprego público de Galicia (DOG núm. 82, do 4 de maio) así como ao establecido na Orde da Consellería de Facenda do 10 de maio de 2017, pola que se modifica a Orde do 21 de novembro de 1989 pola que se fixan os criterios xerais para a elaboración das relacións de postos de traballo da Comunidade Autónoma de Galicia e se aproba o modelo e se ditan instrucións para o cubrir (DOG núm. 90, do 11 de maio de 2017).</p>
    <p>En consecuencia, por proposta da Consellería do organismo autónomo Instituto de Estudos do Territorio, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 13 de xuño de 2019, adoptou o seguinte</p>
    <h2>ACORDO:</h2>
    <p>Primeiro. Aprobar a relación de postos de traballo do organismo autónomo Instituto de Estudos do Territorio nos termos que se sinalan no anexo I deste acordo, como consecuencia das súas necesidades funcionais e organizativas actuais.</p>
    <p>Segundo. Aprobar o cadro de persoal do organismo autónomo Instituto de Estudos do Territorio nos termos que se sinalan no anexo II deste acordo.</p>
    <p>Terceiro. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 13 de xuño de 2019, relativo á aprobación da relación de postos de traballo e o cadro de persoal do organismo autónomo Instituto de Estudos do Territorio, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 14 de xuño de 2019</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

