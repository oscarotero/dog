---
date: '2019-08-26'
id: L257-010819-0001
page: 37648
number: 160
agency: Concello de Vigo
section: VI. Anuncios. b) Administración local.
title: >-
  ANUNCIO do 29 de xullo de 2019, da Xerencia Municipal de Urbanismo, de
  aprobación definitiva do instrumento de medidas provisionais de ordenación
  previsto no artigo 88 da Lei 2/2017, do 8 de febreiro, de medidas fiscais,
  administrativas e de ordenación (expediente 16022/411).
range: Anuncio
url: >-
  https://www.xunta.gal/dog/Publicados/2019/20190826/AnuncioL257-010819-0001_gl.html
---
<p>O Pleno do Concello de Vigo, en sesión extraordinaria do día 24 de xullo de 2019, adoptou o seguinte acordo:</p>
    <p>«Primeiro. Estimar as alegacións co número de documento: 180156975, 180156976, 180161813, 180161989, 180164133, 180164728, 180165479, 180165644, 180165695, 180165764, 180165870, 180166510, 180167195, 180175975, 180181735, 180182569, 180184209, 180184866, 180185889, 180186453, 180193982, 180196738, 180197818, 180198742, 180199173, 180199337, 180200544, 180201200, 180202491, 190000224, 190003273,190005142, 190005212, 190007578, 190007938, 190010117, 190018527, 190039010, estimar parcialmente as alegacións co número de documento 180165026, 180165068, 180187523, 180190412, 180198116, 190026973, e desestimar o resto segundo o informe sobre a alegacións presentadas durante o período de exposición ao público (anexo 6 do instrumento de ordenacion provisional).</p>
    <p>Segundo. Aprobar definitivamente o instrumento de ordenación provisional redactado polos técnicos municipais da Xerencia Municipal de Urbanismo de data do 26.4.2019.</p>
    <p>Terceiro. Publicar o presente acordo de aprobación definitiva no <em>Diario Oficial de Galicia</em> no prazo dun mes.</p>
    <p>Cuarto. Publicar a normativa e ordenanzas do IOP no <em>Boletín Oficial</em> da provincia de Pontevedra.</p>
    <p>Quinto. Levantar a suspensión do procedemento de outorgamento de licenzas de parcelamento, edificación e demolición nos ámbitos do territorio nos que as novas determinacións supuxesen a modificación da ordenación urbanística vixente, nos termos previstos na lexislación vixente e de acordo co reflectido no resumo executivo incorporado ao instrumento de ordenación provisional inicialmente aprobado.</p>
    <p>Sexto. Contra este acordo cabe interpoñer recurso contencioso-administrativo ante a Sala do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa».</p>
    <p>Un exemplar do documento definitivamente aprobado será remitido, en soporte dixital e debidamente dilixenciado, á consellería competente en materia de urbanismo e ordenación do territorio para a súa inscrición no Rexistro de Planeamento Urbanístico de Galicia.</p>
    <p>O contido íntegro do instrumento definitivamente aprobado poderá consultarse no seguinte enderezo electrónico:</p>
    <p>http://hoxe.vigo.org/movemonos/urb_plan_gest_1aa.php</p>
    <p>Vigo, 26 de abril de 2019</p>
    <footer><p>O presidente da Xerencia Municipal de Urbanismo<br>P.D. (Resolución do 11.7.2019)<br>María José Caride Estévez<br>Vicepresidenta da Xerencia Municipal de Urbanismo</p></footer>

