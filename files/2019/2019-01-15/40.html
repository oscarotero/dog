---
date: '2019-01-15'
id: G0003-090119-0001
page: 2388
number: 10
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 9 de xaneiro de 2019, da Dirección Xeral de Recursos Económicos,
  pola que se somete a información pública o proxecto sectorial para a
  ampliación do Hospital Gran Montecelo, incluído o seu estudo ambiental
  estratéxico, promovido por este organismo e declarado como de incidencia
  supramunicipal por acordo do Consello da Xunta de Galicia do 7 de xuño de
  2018.
range: Resolución
url: >-
  https://www.xunta.gal/dog/Publicados/2019/20190115/AnuncioG0003-090119-0001_gl.html
---
<p>O Consello da Xunta de Galicia acordou, na súa reunión do 7 de xuño de 2018, declarar o proxecto sectorial para a ampliación do Hospital Gran Montecelo como de incidencia supramunicipal, para os efectos previstos na Lei 10/1995, de ordenación do territorio de Galicia, e atribuíu á Consellería de Sanidade o seu impulso e tramitación.</p>
    <p>En cumprimento do establecido nos artigos 25 da Lei 10/1995, do 23 de novembro, de ordenación do territorio de Galicia, e 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, e na Lei&amp;nbsp;21/2013, do 9 de decembro, de avaliación ambiental, os proxectos sectoriais, con todos os documentos que os integran, incluído o estudo ambiental estratéxico, someteranse aos trámites de información pública e daráselle audiencia aos concellos sobre os que incida o proxecto. Así mesmo, e para os efectos do artigo 11.5 do Decreto 80/2000 no sentido do que no proxecto consta a descrición física e xurídica individualizada dos bens e dereitos afectados co obxecto de que o Consello da Xunta de Galicia poida declarar a necesidade da ocupación para efectos da expropiación dos bens e dereitos necesarios para a execución do proxecto sectorial,</p>
    <h2>RESOLVE:</h2>
    <p>Someter a información pública o proxecto sectorial para a ampliación do Hospital Gran Montecelo, incluído o estudo ambiental estratéxico, declarado como de incidencia supramunicipal por acordo do Consello da Xunta de Galicia do 7 de xuño de 2018, por un prazo de corenta e cinco (45) días hábiles contados a partir da publicación desta resolución no Diario Oficial de Galicia.</p>
    <p>Os interesados disporán do citado prazo de corenta e cinco (45) días hábiles para examinar o devandito proxecto sectorial e o estudo ambiental estratéxico na Dirección de Recursos Económicos do Servizo Galego de Saúde, e para maior difusión, na páxina web da Consellería de Sanidade (www.sergas.es) e presentar ante esta dirección xeral as alegacións que consideren oportunas.</p>
    <p>Santiago de Compostela, 9 de xaneiro de 2019</p>
    <footer><p>María Jesús Piñeiro Bello<br>Directora xeral de Recursos Económicos</p></footer>

