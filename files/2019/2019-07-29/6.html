---
date: '2019-07-29'
id: G0425-220719-0001
page: 34631
number: 142
agency: Consellería de Política Social
section: III. Outras disposicións.
title: >-
  RESOLUCIÓN do 18 de xullo de 2019, da Dirección Xeral de Xuventude,
  Participación e Voluntariado, pola que se publican os requirimentos de emenda
  da documentación das solicitudes presentadas ao abeiro da Orde do 3 de xuño de
  2019 pola que se regulan as bases das subvencións para entidades de acción
  voluntaria e entidades locais enmarcadas no Programa voluntariado sénior e se
  procede á súa convocatoria para o ano 2019 (código de procedemento BS508C).
range: Resolución
url: >-
  https://www.xunta.gal/dog/Publicados/2019/20190729/AnuncioG0425-220719-0001_gl.html
---
<p>A Consellería de Política Social convocou para o ano 2019, a través da Orde do 3 de xuño de 2019 (DOG núm. 112, do 14 de xuño) as axudas enmarcadas no programa voluntariado sénior.</p>
    <p>O artigo 7 da orde de convocatoria establece o prazo e a forma de presentación das solicitudes. O prazo de presentación de solicitudes sinalado no citado artigo é dun mes, contado a partir do día seguinte ao da publicación da orde no <em>Diario Oficial de Galicia</em>.</p>
    <p>Así mesmo, no artigo 8 da orde determínase a documentación complementaria necesaria para a tramitación do procedemento.</p>
    <p>Unha vez revisadas as solicitudes presentadas ao abeiro da dita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado, ben por conter erros ou por non ser suficiente para a determinación do cumprimento dos requisitos exixidos para a súa posterior remisión á comisión encargada da súa valoración.</p>
    <p>O artigo 11 da dita orde establece, de conformidade co previsto no artigo 68 da Lei 39/2015, do 1 de outubro, do procedemento administrativo común das administracións públicas, que se na solicitude se aprecian defectos ou falta de documentación, o órgano instrutor requirirá á entidade solicitante para que, nun prazo de dez (10) días, emende a falta ou achegue os documentos preceptivos, con indicación de que, se así non o fixer, se considerará que desiste da súa petición, logo de resolución, que deberá ser ditada nos termos previstos no artigo 21 da referida lei.</p>
    <p>Así mesmo, o artigo 15 da orde de convocatoria establece que se publicarán no <em>Diario Oficial de Galicia</em> (DOG), de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento e que esta publicación producirá os efectos de notificación.</p>
    <p>Por todo o exposto,</p>
    <h2>RESOLVO:</h2>
    <p>1. Ordenar a publicación no <em>Diario Oficial de Galicia</em> da relación de solicitudes que non están debidamente cubertas e/ou non achegan a documentación preceptiva exixida segundo o establecido nas bases reguladoras. Esta relación figura como anexo desta resolución.</p>
    <p>2. Facer indicación expresa a todas as entidades solicitantes recollidas no anexo de que son requiridas para que, no prazo de dez (10) días, contado a partir do día seguinte ao da publicación desta resolución no <em>Diario Oficial de Galicia</em> (DOG), emenden a falta ou acheguen os documentos preceptivos conforme se establece na orde de convocatoria. De non o facer, daranse por desistidas na súa petición, logo de resolución, que será ditada nos termos previstos no artigo 21 da Lei 39/2015, do 1 de outubro, do procedemento administrativo común das administracións públicas.</p>
    <p>3. En caso de dúbida, dificultades técnicas ou necesidade de máis información durante o proceso de emenda da documentación das solicitudes, poderán dirixirse á Consellería de Política Social a través dos teléfonos 981 95 79 20 ou 981 54 69 97.</p>
    <p>Santiago de Compostela, 18 de xullo de 2019</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h2>Entidades de acción voluntaria e entidades locais enmarcadas no Programa voluntariado sénior</h2>
    <table>
     <thead>
      <tr>
       <td>Nº exp.</td>
       <td>Solicitante</td>
       <td>NIF da entidade</td>
       <td>Documentación requirida</td>
      </tr>
     </thead>
     <tbody>
      <tr>
       <td>2019/003</td>
       <td>Concello de Castrelo de Miño</td>
       <td>P3202300D</td>
       <td>• Certificación de estar ao día das obrigas coa Axencia Estatal da Administración Tributaria.</td>
      </tr>
      <tr>
       <td>2019/004</td>
       <td>Concello de Cangas-Oficina Municipal de Voluntariado</td>
       <td>P3600800A</td>
       <td>• Certificado da persoa secretaria sobre a existencia de crédito suficiente e adecuado (art. 8.1.b).</td>
      </tr>
      <tr>
       <td>2019/009</td>
       <td>Sociedade Recreativa San Xoán de Calo</td>
       <td>G15069883</td>
       <td>• Anexo I: subvención solicitada e cálculo do orzamento.
        • Proxecto de actividade: cálculo do orzamento.</td>
      </tr>
      <tr>
       <td>2019/013</td>
       <td>Concello de Cabana de Bergantiños</td>
       <td>P1501400D</td>
       <td>• Anexo I: cálculo erróneo do orzamento e subvención solicitada incorrecta.
        • Proxecto de actividades: cálculo erróneo do orzamento, incluír número de persoas beneficiarias.
        • Certificado da persoa secretaria sobre a existencia de crédito suficiente e adecuado (art. 8.1.b).</td>
      </tr>
      <tr>
       <td>2019/016</td>
       <td>Acción Familiar Ferrol</td>
       <td>G15745466</td>
       <td>• Certificación de estar ao día das obrigas coa Axencia Estatal da Administración Tributaria.</td>
      </tr>
      <tr>
       <td>2019/017</td>
       <td>Natural Ardai, Terapia, Ocio y Formación</td>
       <td>G32456097</td>
       <td>• Anexo I: número de persoas beneficiarias, cálculo dos datos das persoas voluntarias e dos gastos do programa.
        • Programa: número de persoas beneficiarias, incluír no cálculo do orzamento os gastos de manutención e transporte que reciben as persoas voluntarias, rectificar a terminoloxía usada para referirse ao compromiso de colaboración no número 2.2 do programa.
        • Rectificar no anexo I ou no programa a data de inicio do proxecto, xa que non coinciden.</td>
      </tr>
      <tr>
       <td>2019/022</td>
       <td>Grupo Compostela de Universidades</td>
       <td>G15520307</td>
       <td>• Anexo I: indicar a subvención solicitada.</td>
      </tr>
      <tr>
       <td>2019/023</td>
       <td>Concello de Santa Comba</td>
       <td>P1507800I</td>
       <td>• Anexo I: data de inicio do proxecto.
        • Proxecto de actividades (art. 8.1.a): incluír orzamento e número de persoas beneficiarias, revisar táboa cos días das persoas voluntarias.
        • Acreditación fidedigna da persoa representante legal da entidade.
        • Certificado da persoa secretaria sobre a existencia de crédito suficiente e adecuado (art. 8.1.b).</td>
      </tr>
      <tr>
       <td>2019/024</td>
       <td>Escola de Tempo Libre Xaruma</td>
       <td>G36817385</td>
       <td>• Anexo I.</td>
      </tr>
      <tr>
       <td>2019/026</td>
       <td>Asociación Protectora de Animais do Camiño</td>
       <td>G70459045</td>
       <td>• Anexo I.
        • Proxecto de actividades (art. 8.1.a).
        • Acreditación fidedigna da persoa representante legal da entidade.
        • Certificación de estar ao día das obrigas coa Axencia Estatal da Administración Tributaria.</td>
      </tr>
      <tr>
       <td>2019/027</td>
       <td>Asociación Cultural Monte Branco</td>
       <td>G15066384</td>
       <td>• Anexo I: número de persoas beneficiarias (persoas beneficiarias das actividades do programa).
        • Proxecto de actividades: número de persoas beneficiarias, orzamento e revisar textos (páxina 5).
        • Acreditación fidedigna da persoa representante legal da entidade.</td>
      </tr>
      <tr>
       <td>2019/029</td>
       <td>Asociación Socio Cultural ASCM</td>
       <td>G15161573</td>
       <td>• Certificación de estar ao día das obrigas coa Axencia Estatal da Administración Tributaria.</td>
      </tr>
      <tr>
       <td>2019/030</td>
       <td>Concello de Ponteceso</td>
       <td>P1506900H</td>
       <td>• Anexo I: a data fin de proxecto e número de persoas beneficiarias non acorde co proxecto de actividades.
        • Certificado da persoa secretaria sobre a existencia de crédito suficiente e adecuado (art. 8.1.b).</td>
      </tr>
      <tr>
       <td>2019/031</td>
       <td>Concello de Padrón</td>
       <td>P1506600D</td>
       <td>• Anexo I: en «Partes do orzamento» só referir a cantidade subvencionable (art. 6.4).
        • Certificado da persoa secretaria sobre a existencia de crédito suficiente e adecuado (art. 8.1.b).</td>
      </tr>
      <tr>
       <td>2019/032</td>
       <td>Concello de Lalín</td>
       <td>P3602400H</td>
       <td>• Anexo I.
        • Proxecto de actividades: corrixir datas, número de persoas beneficiarias, número de persoas voluntarias cos correspondentes días e horas, mención seguros.
        • Acreditación fidedigna da persoas representante legal da entidade.
        • Certificado da persoa secretaria sobre a existencia de crédito suficiente e adecuado (art. 8.1.b).
        • Certificación de estar ao día das obrigas coa consellería competente en materia de facenda da Xunta de Galicia.</td>
      </tr>
      <tr>
       <td>2019/033</td>
       <td>Concello da Veiga</td>
       <td>P3208400F</td>
       <td>• Anexo I: data fin de proxecto e número de persoas beneficiarias.
        • Proxecto de actividades (art. 8.1.a).</td>
      </tr>
      <tr>
       <td>2019/034</td>
       <td>Asociación Protectora de Animais Bai.Senpulgas</td>
       <td>G27805910</td>
       <td>• Anexo I: subvención solicitada, cálculo orzamento, datas do proxecto e número de persoas beneficiarias.
        • Proxecto de actividades (art. 8.1.a).</td>
      </tr>
      <tr>
       <td>2019/035</td>
       <td>Asociación Protectora de Animais Os Biosbardos</td>
       <td>G27753268</td>
       <td>• Anexo I: subvención solicitada e cálculo dos gastos do programa.
        • Proxecto de actividades (art. 8.1.a): estimación do número de persoas beneficiarias, orzamento desagregado, número de persoas voluntarias indicando horas, días e custo correspondente.</td>
      </tr>
      <tr>
       <td>2019/036</td>
       <td>Valoresc Innovation</td>
       <td>G70377585</td>
       <td>• Anexo I: datos das persoas voluntarias (cantidade total) e orzamento.
        • Proxecto de actividades (art. 8.1.a).
        • Certificación de estar ao día das obrigas coa Axencia Estatal da Administración Tributaria.</td>
      </tr>
      <tr>
       <td>2019/037</td>
       <td>Federación de Centros Xuvenís Don Bosco de Galicia</td>
       <td>G15450828</td>
       <td>• Anexo I: subvención solicitada.
        • Proxecto de actividades: correccións redacción páxina 5 e perfil dos voluntarios.</td>
      </tr>
      <tr>
       <td>2019/038</td>
       <td>Asociación Protectora de Animales San Francisco de Asís</td>
       <td>G15655285</td>
       <td>• Anexo I.
        • Proxecto de actividades (art. 8.1.a).
        • Certificación de estar ao día das obrigas coa consellería competente en materia de facenda da Xunta de Galicia.</td>
      </tr>
     </tbody>
    </table>

