---
date: '2019-07-18'
id: G0007-280619-0002
page: 33656
number: 136
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 163/2018).
range: Edicto
url: >-
  https://www.xunta.gal/dog/Publicados/2019/20190718/AnuncioG0007-280619-0002_gl.html
---
<p>Eu, María Iria Román Vidarte, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais 163/2018 deste xulgado do social, seguido por instancia de Jorge Mosquera Domínguez contra Three Compliance, S.L., sobre despedimento, se ditou o Decreto de insolvencia do 26 de xuño de 2019 cuxa parte dispositiva é do teor literal seguinte:</p>
    <p>«Acordo:</p>
    <p>a) Declarar a executada, Three Compliance, S.L., en situación de insolvencia total por importe de 652,27 euros en concepto de principal e de 65,22 euros en concepto provisional de xuros, gastos e custas, insolvencia que se entenderá para todos os efectos como provisional.</p>
    <p>b) Remitir mandamento ao Rexistro Mercantil de Santiago de Compostela co obxecto de anotar a insolvencia total da executada.</p>
    <p>c) Recibida cédula de notificación negativa do Servizo Común de Actos de Comunicación e Execución (SCACE) pola que se notificaba a dilixencia de ordenación do 22 de maio de 2019 ao executado, notificar esta resolución a través de edictos, dado que no domicilio da executada agora está outra empresa.</p>
    <p>d) Arquivar as actuacións logo de anotación no libro correspondente, sen prexuízo de reabrir a execución se no sucesivo se coñecen novos bens da executada.</p>
    <p>e) Inscribilo no rexistro correspondente.</p>
    <p>Notifíqueselles ás partes e fágaselles saber que, en aplicación do mandato contido no artigo 53.2 da Lei reguladora da xurisdición social, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións tentadas neles sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Contra esta resolución cabe recurso directo de revisión que se deberá interpor ante o presente órgano xudicial no prazo de tres días hábiles. Se o recorrente non ten a condición de traballador ou beneficiario do réxime público da Seguridade Social, deberá consignar a cantidade de 25 euros, en concepto de depósito para interpor recurso, na conta de consignacións do Xulgado do Social número 3 aberta no Banco Santander, conta nº 5076 0000 64 0163 18. Se o ingreso se fai mediante transferencia bancaria deberase ingresar na conta número 000493569920005001274 e no campo “Concepto” deberá indicar o número de conta 5076 0000 64 0163 18. Se efectúa diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, e indicar no campo “Observacións” a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acordo e asino. Dou fe.</p>
    <p>A letrada da Administración de xustiza».</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>Para que sirva de notificación a Three Compliance, S.L., expido este edicto.</p>
    <p>Santiago de Compostela, 26 de xuño de 2019</p>
    <footer><p>A letrada da Administración de xustiza</p></footer>

