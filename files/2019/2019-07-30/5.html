---
date: '2019-07-30'
id: CA01-180719-0002
page: 34786
number: 143
agency: Consellería de Facenda
section: III. Outras disposicións.
title: >-
  RESOLUCIÓN do 18 de xullo de 2019 pola que se ordena a publicación do Acordo
  do Consello da Xunta de Galicia do 4 de xullo de 2019 polo que se aproba a
  relación de postos de traballo da Axencia Galega de Innovación.
range: Resolución
url: >-
  https://www.xunta.gal/dog/Publicados/2019/20190730/AnuncioCA01-180719-0002_gl.html
---
<p>A aprobación da relación de postos de traballo da Axencia Galega de Innovación xustifícase polos cambios de estrutura que tiveron lugar desde a súa aprobación e as necesidades funcionais e organizativas actuais.</p>
    <p>En consecuencia, por proposta da directora da axencia, unha vez consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 4 de xullo de 2019, adoptou o seguinte</p>
    <h2>ACORDO:</h2>
    <p>Primeiro. Apróbase a relación de postos de traballo da Axencia Galega de Innovación, nos termos que se sinalan no anexo a este acordo, como consecuencia das súas necesidades funcionais e organizativas actuais.</p>
    <p>Segundo. Clasificar de libre designación os postos que a seguir se relacionan en aplicación do criterio de excepcionalidade que á marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>EI.A11.00.004.15350.020</td>
       <td>Xefatura Departamento de Programación de Centros</td>
       <td>Asesoramento e dependencia directa dun alto cargo.
        Especial responsabilidade por dirixir un centro con características singulares no cal se desenvolven proxectos que poidan supoñer unha vantaxe competitiva para Galicia.</td>
      </tr>
      <tr>
       <td>EI.A11.00.000.27100.020</td>
       <td>Xefatura Departamento Coord. do Polo Aeroespacial</td>
       <td>Asesoramento e dependencia directa dun alto cargo.</td>
      </tr>
     </tbody>
    </table>
    <p>Terceiro. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia na súa reunión do 4 de xullo de 2019, relativo á aprobación da relación de postos da Axencia Galega de Innovación, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución</p>
    <p>Santiago de Compostela 18 de xullo de 2019</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

