---
date: '2019-07-30'
id: G0003-180719-0003
page: 34945
number: 143
agency: Servizo Galego de Saúde
section: IV. Oposicións e concursos.
title: >-
  ANUNCIO do 2 de xullo de 2019, da Xerencia de Xestión Integrada de Pontevedra
  e O Salnés, polo que se convocan para vinculación temporal diversas prazas de
  persoal licenciado sanitario nesta xerencia.
range: Anuncio
url: >-
  https://www.xunta.gal/dog/Publicados/2019/20190730/AnuncioG0003-180719-0003_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo) de provisión de prazas de persoal estatutario do Servizo Galego de Saúde, e no Pacto sobre selección de persoal estatutario temporal do Sistema público de saúde de Galicia (DOG nº 123, do 30 de xuño de 2016) e no uso das atribucións conferidas polo Decreto 43/2013, do 21 de febreiro polo que se establece a estrutura orgánica do Servizo Galego de Saúde (DOG nº 47, do 7 de marzo) e a Orde do 28 de setembro do 2011 pola que se desenvolve a Estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG nº 188, do 30 de setembro), modificada por Orde de 5 de xullo de 2012 (DOG nº 139, do 20 de xullo) o xerente da Xestión Integrada de Pontevedra e O Salnés,</p>
    <h2>RESOLVE:</h2>
    <p>Primeiro. Anunciar a convocatoria para cubrir varios postos de persoal licenciado sanitario, facultativos especialistas de área, que se relacionan no anexo.</p>
    <p>Segundo. As retribucións dos postos ofertados serán as que correspondan de acordo coa orde anual pola que se ditan instrucións, sobre a confección de nóminas do persoal ao servizo da Administración autonómica. </p>
    <p>Terceiro. As solicitudes para participar nesta convocatoria presentaranse, preferentemente, no Rexistro de Entrada da Xerencia de Xestión Integrada de Pontevedra e O Salnés, sito na rúa Loureiro Crespo, 2, Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días hábiles, contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios da dirección e na intranet da EOXI de Pontevedra e O Salnés, así como na páxina web do Servizo Galego de Saúde (www.sergas.es).</p>
    <p>Pontevedra, 2 de xullo de 2019</p>
    <footer><p>José Ramón Gómez Fernández<br>Xerente de Xestión Integrada de Pontevedra e O Salnés</p></footer>
    <h2>ANEXO</h2>
    <table>
     <thead>
      <tr>
       <td>Especialidade</td>
       <td>Grupo</td>
       <td>Prazas</td>
      </tr>
     </thead>
     <tbody>
      <tr>
       <td>Anxioloxía e Cirurxía Vascular</td>
       <td>A1</td>
       <td>3 interinidades en praza vacante</td>
      </tr>
      <tr>
       <td>Medicina Interna</td>
       <td>A1</td>
       <td>3 interinidades en praza vacante</td>
      </tr>
      <tr>
       <td>Nefroloxía</td>
       <td>A1</td>
       <td>2 interinidades en praza vacante</td>
      </tr>
      <tr>
       <td>Neuroloxía</td>
       <td>A1</td>
       <td>1 interinidade en praza vacante</td>
      </tr>
      <tr>
       <td>Pneumoloxía</td>
       <td>A1</td>
       <td>2 interinidades en praza vacante</td>
      </tr>
      <tr>
       <td>Radiodiagnóstico</td>
       <td>A1</td>
       <td>7 interinidades en praza vacante</td>
      </tr>
      <tr>
       <td>Oftalmoloxía</td>
       <td>A1</td>
       <td>1 reserva de praza no Hospital do Salnés</td>
      </tr>
     </tbody>
    </table>
    <table>
     <tbody>
      <tr>
       <td>Unidade</td>
       <td>Grupo</td>
       <td>Prazas</td>
      </tr>
      <tr>
       <td>Hospitalización a Domicilio</td>
       <td>A1</td>
       <td>1 interinidade en praza vacante</td>
      </tr>
     </tbody>
    </table>

