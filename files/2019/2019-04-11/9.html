---
date: '2019-04-11'
id: G2018-030419-0001
page: 18264
number: 71
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 2 de abril de 2019, da Xerencia da Universidade de Santiago de
  Compostela, pola que se convoca a provisión, polo sistema de libre
  designación, dun posto vacante no cadro de persoal laboral de administración e
  servizos.
range: Resolución
url: >-
  https://www.xunta.gal/dog/Publicados/2019/20190411/AnuncioG2018-030419-0001_gl.html
---
<p>Vacante na Universidade de Santiago de Compostela o posto de traballo que se indica no anexo I desta resolución, e sendo necesaria a súa provisión,</p>
    <p>O xerente, no exercicio das competencias delegadas que se lle recoñecen mediante a Resolución reitoral do 20 de xuño de 2018, e de conformidade co previsto na Lei 2/2015, do 29 de abril, do emprego público de Galicia, e no artigo 25 do convenio colectivo para o persoal laboral da USC (DOG do 30 de decembro de 2008), resolve convocar a provisión do dito posto mediante o procedemento de libre designación, con suxeición ás seguintes</p>
    <p>Bases da convocatoria</p>
    <p>Primeira. Poderá participar o persoal laboral fixo da USC, calquera que sexa a súa situación administrativa, agás os suspensos en firme e os sancionados con cambio de localidade, que reúna os requisitos que se exixen e se especifican no anexo I.</p>
    <p>Segunda. A solicitude para participar nesta convocatoria presentarase unicamente no Rexistro electrónico da USC, https://sede.usc.es/sede/publica/persoais/rexistroEntrada/acceso.htm no prazo de quince días hábiles contados a partir do seguinte ao da publicación desta convocatoria no <em>Diario Oficial de Galicia</em>, segundo o modelo que figura como anexo II.</p>
    <p>Terceira. A solicitude deberase presentar acompañada de <em>curriculum vitae</em> e xustificar documentalmente os méritos que se aleguen, agás que consten acreditados no expediente persoal do/a aspirante. </p>
    <p>Contra esta resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. </p>
    <p>Non obstante, as persoas interesadas poderán interpoñer un recurso potestativo de reposición, no prazo dun mes, ante o órgano que a ditou. Neste caso non se poderá interpoñer o dito recurso contencioso-administrativo mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 2 de abril de 2019</p>
    <footer><p>Antonio Javier Ferreira Fernández<br>Xerente da Universidade de Santiago de Compostela</p></footer>
    <h2>ANEXO I</h2>
    <p>Denominación do posto: responsable de proxectos institucionais. Vicexerente/a.</p>
    <p>Grupo: I.</p>
    <p>Categoría laboral: analista informático.</p>
    <p>Complemento 1.0.</p>
    <p>Quenda: mañá/dispoñibilidade horaria/especial dedicación.</p>
    <p>Localidade: Santiago de Compostela.</p>
    <h2>ANEXO II</h2>
    <h2>UNIVERSIDADE DE SANTIAGO DE COMPOSTELA</h2>
    <p>SOLICITUDE DE PARTICIPACIÓN NO PROCEDEMENTO DE LIBRE DESIGNACIÓN, CONVOCADO MEDIANTE A RESOLUCIÓN DA XERENCIA DO 2 DE ABRIL DE 2019</p>
    <p>DATOS PERSOAIS</p>
    <table>
     <tbody>
      <tr>
       <td colspan="2">DNI</td>
       <td colspan="2">APELIDOS</td>
       <td>NOME</td>
      </tr>
      <tr>
       <td colspan="5">DESTINO ACTUAL</td>
      </tr>
      <tr>
       <td colspan="3">CATEGORÍA A QUE PERTENCE</td>
       <td colspan="2">GRUPO</td>
      </tr>
      <tr>
       <td colspan="3">TELÉFONO:</td>
       <td colspan="2">CORREO ELECTRÓNICO</td>
      </tr>
      <tr>
       <td colspan="5">ENDEREZO</td>
      </tr>
      <tr>
       <td>CÓDIGO POSTAL</td>
       <td colspan="2">LOCALIDADE</td>
       <td colspan="2">PROVINCIA</td>
      </tr>
     </tbody>
    </table>
    <p>POSTO QUE SOLICITA</p>
    <table>
     <tbody>
      <tr>
       <td>Denominación do posto</td>
      </tr>
      <tr>
       <td></td>
      </tr>
     </tbody>
    </table>
    <p>O/a abaixo asinante solicita ser admitido/a á convocatoria a que se refire esta solicitude e DECLARA que son certos os datos consignados nela e que reúne as condicións requiridas especificamente por esta convocatoria, e comprométese a probar documentalmente todos os datos que figuran nesta solicitude.</p>
    <p>De conformidade coa Lei orgánica 3/2018, do 5 de decembro, de protección de datos persoais e garantía dos dereitos dixitais, e co Regulamento UE 2016/679, os datos recollidos neste procedemento serán tratados pola USC no tratamento denominado “Persoal” cuxa finalidade é a xestión de expedientes administrativos de persoal, cálculo de nóminas e seguridade social e xestión de persoal. O órgano responsable do devandito tratamento é a Xerencia, ante a cal se poden exercer os dereitos de acceso, rectificación, supresión, limitación de tratamento, oposición e portabilidade, na Casa da Balconada; rúa Nova nº 6; 15782 Santiago de Compostela, correo electrónico xerente@usc.es ; teléfono 881 81 10 10. O delegado de Protección de Datos é José Julio Fernández Rodríguez, dpd@usc.es . A base de xustificación deste tratamento é a realización de funcións administrativas como consecuencia da prestación do servizo de educación superior (Lei orgánica de universidades e a Lei autonómica 6/2013, do sistema universitario de Galicia). Poderanse ceder datos a administracións públicas con competencias na materia e nos supostos de obrigacións legais. As persoas interesadas poden exercer os dereitos de acceso, rectificación, supresión, limitación de tratamento, oposición e portabilidade a través de sede electrónica en https://sede.usc.es/sede/publica/catalogo/procedemento/55/ver.htm. Tamén se poden dirixir á Axencia Española de Protección de Datos para realizaren a reclamación que consideren oportuna. Os datos serán conservados durante o período en que se realice a finalidade para a cal foron recollidos ou o tempo necesario para cumprir coas obrigacións legais. Cumprida a finalidade, os datos que non formen parte da prestación do servizo público bloquearanse ata que transcorran os prazos de prescrición aplicables. A política de privacidade e protección de datos da USC pódese consultar en http://www.usc.es/gl/normativa/protecciondatos/Politica-privacidade.html</p>
    <p>Autorizo o tratamento dos datos proporcionados de acordo coa lexislación vixente</p>
    <p>…………………………………….,………..de…………… de 2019</p>
    <p> (Sinatura)</p>
    <p>Xerente da Universidade de Santiago de Compostela</p>

