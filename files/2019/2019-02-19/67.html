---
date: '2019-02-19'
id: L201-300119-0001
page: 10396
number: 35
agency: Concello de Arbo
section: VI. Anuncios. b) Administración local.
title: >-
  ANUNCIO de aprobación inicial do Plan especial de dotacións para equipamento
  sanitario asistencial (residencia da terceira idade) na zona da Estación, no
  concello de Arbo.
range: Anuncio
url: >-
  https://www.xunta.gal/dog/Publicados/2019/20190219/AnuncioL201-300119-0001_gl.html
---
<p>Por Acordo da Xunta de Goberno local do 2 de xullo de 2018 aprobouse inicialmente o Plan especial de dotacións para equipamento sanitario asistencial (residencia da terceira idade) na zona da Estación do concello de Arbo, promovido polo Concello de Arbo segundo o documento redactado polo arquitecto asesor municipal Teodoro de Francisco Antes en xuño de 2018, ao recoller xa as exixencias fixadas no informe da Dirección Xeral de Ordenación do Territorio e Urbanismo do 12 de xuño de 2018 sobre a base do documento elaborado polo mesmo técnico en xuño de 2017.</p>
    <p>De acordo co disposto no artigo 75.1.a) da Lei 2/2016, do 10 de febreiro, do solo de Galicia, e no artigo 186.1.a) do Decreto 143/2016, do 22 de setembro, polo que se aproba o regulamento da citada lei, sométese o expediente administrativo ao trámite de información pública durante o prazo de dous meses mediante anuncio que se publicará no Diario Oficial de Galicia e nun dos xornais de maior difusión da provincia de Pontevedra, así como no portal de transparencia da sede electrónica do Concello de Arbo, a que se pode acceder a través da páxina web www.concellodearbo.es</p>
    <p>Durante o dito prazo, que comezará a contar desde a data de publicación do anuncio no Diario Oficial de Galicia, o expediente administrativo quedará á disposición de calquera que desexe examinalo nas oficinas municipais do Concello de Arbo, así como no portal de transparencia da sede electrónica do Concello de Arbo, a que se pode acceder a través da páxina web www.concellodearbo.es, para que se formulen as alegacións que se consideren oportunas.</p>
    <p>Igualmente, notificarase individualmente a todas as persoas titulares catastrais dos terreos afectados polo ámbito do plan especial.</p>
    <p>De acordo co disposto no artigo 47 da Lei /2016, do 10 de febreiro, do solo de Galicia, e no artigo 86 do Decreto 143/2016, do 22 de setembro, suspéndese o procedemento de outorgamento de licenzas de edificación e demolición en todo o ámbito do plan especial.</p>
    <p>Esta suspensión terá unha duración máxima de dous anos contados desde esta aprobación inicial e, en calquera caso, extinguirase coa aprobación definitiva do plan especial.</p>
    <p>Darase cumprimento ao resto de trámites legalmente exixidos para acadar a aprobación definitiva do plan especial.</p>
    <p>Arbo, 4 de xullo de 2018</p>
    <footer><p>Horacio Gil Expósito<br>Alcalde</p></footer>

