---
date: '2019-02-26'
id: L173-060219-0001
page: 11299
number: 40
agency: Concello de Ribeira
section: VI. Anuncios. b) Administración local.
title: >-
  ANUNCIO de aprobación inicial de modificación puntual do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2019/20190226/AnuncioL173-060219-0001_gl.html
---
<p>Aprobada inicialmente a modificación puntual do Plan xeral de ordenación urbana, ordenanza 8.3 dotacional de equipamentos docente, socio cultural, administrativo, sanitario e deportivo do Concello de Ribeira, por Acordo do Pleno en sesión ordinaria que tivo lugar o día 28 de xaneiro de 2019, de conformidade co artigo 60.6 da Lei 2/2016, do 10 de febreiro, do solo de Galicia, sométese a información pública polo prazo de dous meses contados desde o día seguinte ao da publicación deste anuncio no Diario Oficial de Galicia e no xornal La Voz de Galicia.</p>
    <p>Durante o devandito prazo poderá ser examinado por calquera interesado nas dependencias municipais para que se formulen as alegacións que se consideren pertinentes. Así mesmo, estará á disposición dos interesados na sede electrónica deste concello (www.riveira.es).</p>
    <p>Quedan suspendidas as licenzas para a área afectada por esta modificación do Plan xeral de ordenación urbana.</p>
    <p>A duración da suspensión é de 2 anos, aínda que se extinguirá de maneira automática cando se aprobe de maneira definitiva a modificación do plan xeral.</p>
    <p>Ribeira, 5 de febreiro de 2019</p>
    <footer><p>Manuel Ruiz Rivas<br>Alcalde</p></footer>

