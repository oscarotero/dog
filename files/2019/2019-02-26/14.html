---
date: '2019-02-26'
id: G2333-050219-0001
page: 11237
number: 40
agency: Xulgado do Mercantil número 1 de Pontevedra
section: V. Administración de xustiza.
title: EDICTO (353/2017).
range: Edicto
url: >-
  https://www.xunta.gal/dog/Publicados/2019/20190226/AnuncioG2333-050219-0001_gl.html
---
<p>No procedemento de referencia ditouse sentenza cuxo encabezamento e parte dispositiva é do seguinte tenor literal:</p>
    <p>«Sentenza</p>
    <p>Pontevedra, 3 de decembro de 2018.</p>
    <p>Vistos por Manuel Marquina Álvarez, maxistrado titular do Xulgado do Mercantil número 1 dos desta cidade, os presentes autos de xuízo ordinario número 353/2017, seguidos por iniciativa de Rafael Luque Guzmán, representado polo procurador Sr. Gómez Feijoo e asistido polo letrado Sr. González Cuenca, fronte a María Carmen Fuentes Barreiro e Felipe Vázquez Fuentes, rebeldes»</p>
    <p>«Resolución</p>
    <p>Estímase integramente a demanda interposta por Rafael Luque Guzmán contra María Carmen Fuentes Barreiro e Felipe Vázquez Fuentes, e condénanse os demandados a aboar de maneira solidaria ao demandante a cantidade de 9.993,21 euros, máis o xuro legal computable desde o 19 de decembro de 2017, así como ao pagamento das custas do proceso.</p>
    <p>Esta sentenza non é firme e contra ela cabe interpoñer recurso de apelación no prazo de 20 días, por escrito e expresando os motivos polos que se recorre, ante a Audiencia Provincial de Pontevedra. De acordo coa disposición adicional décimo quinta da Lei orgánica do poder xudicial, as partes, para poderen presentar o recurso terán que consignar a cantidade de 50 euros na conta deste xulgado, aberta no Banco Santander. Están exentos desta obrigación os titulares do dereito á xustiza gratuíta.</p>
    <p>Notifíquese esta sentenza ás partes, lévese ao libro da súa clase e déixese testemuño suficiente nos autos.</p>
    <p>Así por esta miña sentenza, pronúncioa, mándoa e asínoa».</p>
    <p>E como consecuencia do ignorado paradoiro de Felipe Vázquez Fuentes e María Carmen Fuentes Barreiro, expídese a presente para que sirva de cédula de notificación.</p>
    <p>Pontevedra, 12 de decembro de 2018</p>
    <footer><p>O letrado da Administración de xustiza</p></footer>

