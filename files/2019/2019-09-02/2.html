---
date: '2019-09-02'
id: C3B0-290819-0001
page: 38461
number: 165
agency: Presidencia da Xunta de Galicia
section: II. Autoridades e persoal. b) Nomeamentos.
title: >-
  DECRETO 98/2019, do 29 de agosto, polo que se nomea un membro da Xunta
  Electoral de Galicia.
range: Decreto
url: >-
  https://www.xunta.gal/dog/Publicados/2019/20190902/AnuncioC3B0-290819-0001_gl.html
---
<p>O artigo 14, no seu punto 1, letras c) e d) da Lei 8/1985, do 13 de agosto, de eleccións ao Parlamento de Galicia, modificada pola Lei 15/1992, do 30 de decembro, establece que a Xunta Electoral de Galicia está composta, entre outros, por catro vogais maxistrados do Tribunal Superior de Xustiza de Galicia e por catro vogais profesores en activo das facultades de Dereito, de Ciencias Políticas ou de Socioloxía das universidades de Galicia.</p>
    <p>Mediante o Decreto 194/2017, do 10 de xaneiro, nomeáronse os membros da Xunta Electoral de Galicia.</p>
    <p>O día 8 de xullo de 2019, Santiago Antonio Roura Gómez presentou a súa renuncia ao cargo de vogal ante a Xunta Electoral.</p>
    <p>A Mesa do Parlamento de Galicia, mediante escrito dirixido a esta Presidencia, propón un novo vogal da dita xunta electoral, designado de conformidade co establecido no punto 2.b) do devandito artigo 14.</p>
    <p>Polo exposto e en cumprimento do disposto no artigo 15.1 da Lei 8/1985, do 13 de agosto, de eleccións ao Parlamento de Galicia,</p>
    <h2>DISPOÑO:</h2>
    <p>Artigo único</p>
    <p>Nomear, por proposta da Mesa do Parlamento de Galicia, vogal da Xunta Electoral de Galicia o profesor que a seguir se indica:</p>
    <p>– Carlos Martínez-Buján Pérez.</p>
    <p>Disposición derradeira</p>
    <p>Este decreto entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, vinte e nove de agosto de dous mil dezanove</p>
    <footer><p>Alberto Núñez Feijóo<br>Presidente</p></footer>

