---
date: '2019-09-02'
id: CA01-050819-0002
page: 38566
number: 165
agency: Consellería de Facenda
section: IV. Oposicións e concursos.
title: >-
  RESOLUCIÓN do 5 de agosto de 2019, do tribunal designado para xulgar o proceso
  selectivo para o ingreso, pola quenda de acceso libre, no corpo auxiliar da
  Administración xeral da Comunidade Autónoma de Galicia, subgrupo C2, convocado
  pola Orde do 1 de marzo de 2018, pola que se lle dá publicidade a diversos
  acordos.
range: Resolución
url: >-
  https://www.xunta.gal/dog/Publicados/2019/20190902/AnuncioCA01-050819-0002_gl.html
---
<p>O tribunal nomeado pola Orde do 1 de marzo de 2019 (DOG núm. 48, do 8 de marzo), modificado polas ordes do 12 de marzo de 2019 (DOG núm. 51, do 13 de marzo) e do 14 de marzo (DOG núm. 53, do 15 de marzo), para cualificar o proceso selectivo para o ingreso no corpo auxiliar da Administración xeral da Comunidade Autónoma de Galicia, subgrupo C2, convocado pola Orde do 1 de marzo de 2018 (DOG núm. 47, do 7 de marzo),</p>
    <h2>ACORDOU:</h2>
    <p>Primeiro. Logo de revisar as reclamacións presentadas contra o segundo exercicio ao abeiro do previsto na base II.1.2.7 da convocatoria:</p>
    <p>1. Anular a pregunta número 21.</p>
    <p>2. Desestimar todas as demais reclamacións presentadas polos aspirantes.</p>
    <p>Segundo. De conformidade co disposto na base II.1.1.2 da convocatoria, superaron o segundo exercicio do proceso selectivo os aspirantes que obtiveron unha puntuación mínima de vinte puntos (20 puntos), fixándose en 10,000 o número de respostas correctas para acadar a dita puntuación, unha vez feitas as deducións previstas na dita base da convocatoria.</p>
    <p>Para estes efectos, tivéronse en conta os criterios de corrección, valoración e superación do segundo exercicio aprobados polo tribunal o 1 de xullo de 2019 en cumprimento da potestade de determinación do criterio de superación do exercicio e publicados no portal web da Xunta de Galicia funcionpublica.xunta.gal, que establecen: </p>
    <p>– Que superarán o segundo exercicio os aspirantes que acaden as mellores puntuacións ata completar o número máximo de cento trinta e cinco (135), sempre que obtivesen un mínimo de dez (10) respostas correctas (logo de facer as deducións por respostas incorrectas).</p>
    <p>– Que en caso de empate, todas as persoas aspirantes con idéntica puntuación a aquela persoa aprobada que marque o corte consideraranse igualmente aprobadas, aínda que se superase o número de aspirantes antes indicado.</p>
    <p>– Que se lles asignará unha valoración de 20 puntos no exercicio aos aspirantes que obtivesen unha nota equivalente á nota de corte fixada.</p>
    <p>– Que o resto das persoas declaradas aptas terán unha cualificación distribuída entre os 20 e os 40 puntos, proporcional ao número de respostas correctas.</p>
    <p>– Que se lles asignará, do mesmo xeito, a puntuación proporcional que corresponda ás persoas aspirantes declaradas non aptas.</p>
    <p>– No caso de que fose inferior a cento trinta e cinco (135) o número de aspirantes que obtivesen un número de respostas correctas igual ou superior a dez (10), a valoración de 20 puntos asignarase aos aspirantes que tivesen dez (10) respostas correctas e o resto de aspirantes aptos terá unha cualificación distribuída entre os 20 e os 40 puntos.</p>
    <p>Feita a corrección, e de acordo cos criterios de corrección acordados indicados, superaron o segundo exercicio un total de cento trinta e tres (133) aspirantes.</p>
    <p>Terceiro. Publicar as puntuacións obtidas polos aspirantes presentados ao segundo exercicio do proceso selectivo para o ingreso no corpo auxiliar da Administración xeral da Comunidade Autónoma de Galicia, subgrupo C2, no lugar onde se realizou a proba, e no portal web da Xunta de Galicia funcionpublica.xunta.gal</p>
    <p>De acordo co disposto na base II.1.2.8 da convocatoria, os aspirantes poderán presentar as alegacións que consideren oportunas con relación ás puntuacións, no prazo de dez (10) días hábiles contados desde o día seguinte ao da publicación desta resolución no <em>Diario Oficial de Galicia</em>.</p>
    <p>Segundo o disposto na base III.13 da orde de convocatoria, contra este acordo poderase interpoñer recurso de alzada ante o conselleiro de Facenda nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 5 de agosto de 2019</p>
    <footer><p>Xosé Inacio Palomanes Rodríguez<br>Presidente do tribunal</p></footer>

