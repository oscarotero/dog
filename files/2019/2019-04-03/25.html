---
date: '2019-04-03'
id: G0534-270319-0002
page: 17155
number: 65
agency: 'Consellería de Educación, Universidade e Formación Profesional'
section: VI. Anuncios. a) Administración autonómica.
title: >-
  ANUNCIO do 26 de marzo de 2019, da Dirección Xeral de Centros e Recursos
  Humanos, polo que se emprazan as persoas interesadas no procedemento abreviado
  48/2019, seguido no Xulgado do Contencioso-Administrativo número 2 de Santiago
  de Compostela.
range: Anuncio
url: >-
  https://www.xunta.gal/dog/Publicados/2019/20190403/AnuncioG0534-270319-0002_gl.html
---
<p>Julio Otero Feijoo e María Rodríguez Vázquez interpuxeron recurso contencioso-administrativo que se tramita como procedemento abreviado, coa referencia 48/2019, no Xulgado do Contencioso-Administrativo número 2 de Santiago de Compostela. O dito recurso contencioso-administrativo ten por obxecto a lista definitiva de interinos e substitutos para o curso 2018/19 para a cobertura de postos da especialidade de Organización e Xestión Comercial do corpo de profesores de ensino secundario nos centros docentes públicos dependentes da Consellería de Educación, Universidade e Formación Profesional, en relación co disposto na disposición adicional primeira do Acordo do 20 de xuño de 1995, polo que se regulan o acceso e as condicións de traballo do persoal docente interino e substituto dependente desta consellería que imparte ensinanzas distintas das universitarias, na versión desa disposición feita pública no DOG do 7 de marzo de 2018.</p>
    <p>De conformidade co disposto no artigo 116.2 da Lei 29/1998, do 13 de xullo, reguladora da xurisdición contencioso-administrativa, a través do presente anuncio notifícase a interposición do antedito recurso contencioso-administrativo, para xeral coñecemento de todas as persoas interesadas, que se emprazan para que poidan comparecer como demandados, se o consideran oportuno, no Xulgado do Contencioso-Administrativo número 2 de Santiago de Compostela (sito na rúa Berlín, s/n, Santiago de Compostela) no prazo de 9 días, co obxecto de constituírse como parte interesada no proceso xudicial indicado. Ese prazo de 9 días comeza a contar desde o día seguinte ao da publicación deste anuncio no DOG.</p>
    <p>Santiago de Compostela, 26 de marzo de 2019</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

