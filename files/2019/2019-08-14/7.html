---
date: '2019-08-14'
id: O92-060819-0001
page: 36828
number: 154
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 6 de agosto de 2019 pola que se amplía o crédito dispoñible para
  os exercicios 2019 e 2020 das bases reguladoras das axudas para a execución de
  accións de promoción exterior das empresas galegas (Galicia Exporta Empresas),
  cofinanciadas polo Fondo Europeo de Desenvolvemento Rexional, no marco do
  programa operativo Feder Galicia 2014-2020.
range: Resolución
url: >-
  https://www.xunta.gal/dog/Publicados/2019/20190814/AnuncioO92-060819-0001_gl.html
---
<p>No <em>Diario Oficial de Galicia</em> núm. 4, do 7 de xaneiro de 2019, publicouse a Resolución do 10 de decembro de 2018 pola que se dá publicidade ao acordo do Consello de Dirección que aproba as bases reguladoras das axudas para a execución de accións de promoción exterior das empresas galegas (Galicia Exporta Empresas), cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020, e se procede á súa convocatoria en réxime de concorrencia competitiva.</p>
    <p>No punto cuarto da resolución establécense os créditos dispoñibles, así como que o director xeral do Igape poderá ampliar os créditos, logo de declaración da súa dispoñibilidade nos termos referidos no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, mediante resolución publicada para o efecto.</p>
    <p>Tendo en conta o elevado número de solicitudes presentadas ao abeiro desta convocatoria, cun notable incremento na base subvencionable solicitada e de proxectos que resultaron favorables tras o informe de todas as solicitudes, precísase un incremento de crédito para atender todas as que contan con informe favorable.</p>
    <p>Permite o incremento de crédito a existencia de créditos incluídos no mesmo programa (Galicia Exporta Organismos Intermedios, Galicia Exporta Empresas e Foexga), de exercicio corrente e futuros, circunstancia recollida no artigo 30.2.b) do Decreto 11/2009.</p>
    <p>Na súa virtude, e de conformidade coas facultades que teño conferidas,</p>
    <h2>RESOLVO:</h2>
    <p>Artigo único. Ampliar en 651.695,27 €, para o exercicio 2019, e en 910.986,43 €, para o exercicio 2020, o crédito establecido na partida orzamentaria 09.A1.741A.7708, das axudas para a execución de accións de promoción exterior das empresas galegas (Galicia Exporta Empresas), cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020, que queda establecido do seguinte xeito:</p>
    <table>
     <tbody>
      <tr>
       <td>Partida orzamentaria</td>
       <td>Orzamento 2019</td>
       <td>Orzamento 2020</td>
       <td>Total</td>
      </tr>
      <tr>
       <td>09.A1.741A.7708</td>
       <td>1.451.695,27 €</td>
       <td>6.110.986,43 €</td>
       <td>7.562.681,70 €</td>
      </tr>
     </tbody>
    </table>
    <p>Santiago de Compostela, 6 de agosto de 2019</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

