---
date: '2019-08-14'
id: G0534-060819-0001
page: 36779
number: 154
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 5 de agosto de 2019 pola que se autoriza a implantación do máster
  universitario erasmus mundus en Encrucilladas en Narrativas Culturais
  (Crossways in Cultural Narratives) pola Universidade de Santiago de
  Compostela; Universidade de Eberhard Karls Universität Tübingen (Alemaña);
  Universidade Nacional de Tres de Febrero (Arxentina); Universidade Nova de
  Lisboa (Portugal); Università degli Studi di Bérgamo (Italia); Université de
  Perpignan Via Domitia (Francia); University of Guelph (Canadá); University of
  Sheffield (Reino Unido); University of St Andrews (Reino Unido); Uniwersytet
  im. Adama Mickiewicza w Poznaniu (Polonia).
range: Orde
url: >-
  https://www.xunta.gal/dog/Publicados/2019/20190814/AnuncioG0534-060819-0001_gl.html
---
<p>A Lei orgánica 6/2001, do 21 de decembro, de universidades, establece que a implantación e supresión de ensinanzas conducentes á obtención de títulos universitarios de carácter oficial e validez en todo o territorio nacional, serán acordadas pola comunidade autónoma, logo de solicitude de implantación polas universidades, segundo o disposto na lexislación vixente. </p>
    <p>O Real decreto 1393/2007, do 29 de outubro, modificado polo Real decreto 861/2010, do 2 de xullo, regula a ordenación das ensinanzas universitarias oficiais e dispón, no seu capítulo VI, o procedemento de verificación e acreditación dos títulos. Os plans de estudos serán verificados mediante resolución do Consello de Universidades e autorizados pola comunidade autónoma. Mediante acordo do Consello de Ministros establecerase o carácter oficial dos títulos e procederase á súa inscrición no Rexistro de Universidades, Centros e Títulos (RUCT). </p>
    <p>No ámbito autonómico esta materia está regulada pola Lei 6/2013, do 13 de xuño, do Sistema universitario de Galicia; a Orde do 20 de marzo de 2012, que desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia, e o Decreto 161/2015, do 5 de novembro, que modifica o Decreto 222/2011. </p>
    <p>No Decreto 222/2011, do 2 de decembro, establécese que o procedemento para obter a autorización de implantación das ensinanzas universitarias oficiais no ámbito territorial propio da comunidade autónoma se fará por orde da consellería competente en materia de universidades e publicarase no <em>Diario Oficial de Galicia</em>. Previamente terá que recibir o informe do Consello Galego de Universidades, de acordo co previsto no artigo 56 da citada Lei 6/2013, do 13 de xuño, do Sistema universitario de Galicia. </p>
    <p>O Pleno do Consello Galego de Universidades, na sesión do 10 de xuño de 2019, no exercicio das súas competencias, acordou emitir informe favorable sobre a solicitude de implantación do máster universitario erasmus mundus en Encrucilladas en Narrativas Culturais (Crossways in Cultural Narratives), máster conxunto da Universidade de Santiago de Compostela; da Universidade de Eberhard Karls Universität Tübingen (Alemaña); da Universidade Nacional de Tres de Febrero (Arxentina); da Universidade Nova de Lisboa (Portugal); da Università degli Studi di Bérgamo (Italia); da Université de Perpignan Via Domitia (Francia); da University of Guelph (Canadá); da University of Sheffield (Reino Unido); da University of St Andrews (Reino Unido), e da Uniwersytet im. Adama Mickiewicza w Poznaniu (Polonia).</p>
    <p>A incorporación de novas universidades na impartición deste erasmus mundus supón o inicio dun novo proceso de verificación da titulación ao tempo da extinción do título existente.</p>
    <p>Por todo iso,</p>
    <h2>DISPOÑO:</h2>
    <p>Artigo único</p>
    <p>Autorízase a Universidade de Santiago de Compostela para implantar no curso 2018/19 o máster universitario erasmus mundus en Encrucilladas en Narrativas Culturais (Crossways in Cultural Narratives) conxunto coa Universidade de Eberhard Karls Universität Tübingen (Alemaña); a Universidade Nacional de Tres de Febrero (Arxentina); a Universidade Nova de Lisboa (Portugal); a Università degli Studi di Bérgamo (Italia); a Université de Perpignan Via Domitia (Francia); a University of Guelph (Canadá); a University of Sheffield (Reino Unido); a University of St Andrews (Reino Unido), e a Uniwersytet im. Adama Mickiewicza w Poznaniu (Polonia).</p>
    <p>A autorización de implantación deste título inicia o proceso de extinción do máster universitario erasmus mundus Encrucilladas en Narrativas Culturais (Crossways in Cultural Narratives), máster conxunto da Universidade de Santiago de Compostela; da Universidade Nova de Lisboa (Portugal); da Università degli Studi di Bérgamo (Italia); da Université de Perpignan Via Domitia (Francia); da University of Guelph (Canadá); da University of Sheffield (Reino Unido), da University of St Andrews (Reino Unido); e da Uniwersytet im. Adama Mickiewicza w Poznaniu (Polonia), autorizado pola Orde do 4 de xuño de 2015 (DOG do 17 de xuño), con número de RUCT4314661.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 5 de agosto de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

