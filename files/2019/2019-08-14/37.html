---
date: '2019-08-14'
id: O143-010819-0001
page: 36883
number: 154
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 23 de xullo de 2019 de notificación colectiva polo que se emprazan
  os interesados para seren notificados por comparecencia dos importes de canon
  da auga e coeficiente de vertedura declarados como impagados polas entidades
  subministradoras de auga.
range: Anuncio
url: >-
  https://www.xunta.gal/dog/Publicados/2019/20190814/AnuncioO143-010819-0001_gl.html
---
<p>En data 20 de xullo de 2019 a directora de Augas de Galicia ditou unha resolución cuxa parte resolutiva dispón:</p>
    <p>«Primeiro. Aprobar o padrón cobratorio que contén a relación de debedores e os importes de canon da auga e coeficiente de vertedura declarados como impagados polas entidades subministradoras de auga nos modelos de autoliquidación dos anos 2015, 2016 e 2017.</p>
    <p>Segundo. Expoñer ao público, para a súa notificación colectiva, na Área de Réxime Económico-Financeiro de Augas de Galicia con enderezo na praza de Camilo Díaz Baliño, 7-9, Santiago de Compostela, o referido padrón por prazo dun mes a partir do día seguinte á inserción do correspondente anuncio no <em>Diario Oficial de Galicia</em>, debendo os debedores, ou os seus representantes, comparecer en dito prazo no citado enderezo, das 9.00 ás 14.00 horas, de luns a venres.</p>
    <p>Transcorrido o mencionado prazo sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Advertencias.</p>
    <p>Recursos:</p>
    <p>Contra as liquidacións que figuran no indicado padrón de debedores, os interesados poderán interpoñer, alternativamente, recurso de reposición ante a directora de Augas de Galicia ou ben reclamación económico-administrativa ante a Xunta Superior de Facenda (Consellería de Facenda), no prazo dun mes a partir do día seguinte en que se notifiquen por comparecencia as liquidacións ou, se é o caso, desde que se entende notificada por falta de comparecencia.</p>
    <p>En calquera dos casos anteriores o escrito de interposición dirixirase á directora de Augas de Galicia.</p>
    <p>Lugar e prazo de pagamento:</p>
    <p>O pagamento das liquidacións deberá realizarse en calquera das oficinas de Abanca nos prazos seguintes en función da data en que se notifique por comparecencia ou, se é o caso, se entenda notificada a liquidación por non comparecencia:</p>
    <p>– Polas liquidacións notificadas ou que se entendan notificadas entre os días 1 e 15 de cada mes, ata o día 20 do mes seguinte.</p>
    <p>– Polas liquidacións notificadas ou que se entendan notificadas entre os días 16 e último de cada mes, ata o día 5 do segundo mes posterior.</p>
    <p>No caso de que o último día de pagamento non fose hábil, estenderase o prazo de pagamento ata o inmediato hábil seguinte.</p>
    <p>Unha vez transcorridos os devanditos prazos, procederase á recadación en vía executiva.</p>
    <p>Forma de pagamento:</p>
    <p>Aqueles contribuíntes que comparecesen dentro do prazo sinalado poderán efectuar o pagamento mediante a carta de pagamento que se lles entregará no momento de comparecer.</p>
    <p>Aqueles contribuíntes que non comparecesen dentro do prazo sinalado poderán efectuar o pagamento mediante a carta de pagamento que recibirán no seu domicilio. No caso de que non recibisen a carta de pagamento no seu domicilio, ou a extraviasen, poderán dirixirse a Augas de Galicia para solicitar a carta de pagamento para poder efectuar o seu pagamento».</p>
    <p>Santiago de Compostela, 23 de xullo de 2019</p>
    <footer><p>Teresa María Gutiérrez López<br>Directora de Augas de Galicia</p></footer>

