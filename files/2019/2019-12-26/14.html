---
date: '2019-12-26'
id: G0424-131219-0008
page: 54889
number: 245
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 12 de decembro de 2019, da Dirección Xeral de Comercio e Consumo,
  polo que se somete a información pública o procedemento ACA 3/2019, relativo á
  concesión da autorización comercial autonómica para a implantación dun
  establecemento comercial colectivo en Nigrán, promovido por López Real 09,
  S.L.
range: Anuncio
url: >-
  https://www.xunta.gal/dog/Publicados/2019/20191226/AnuncioG0424-131219-0008_gl.html
---
<p>De conformidade co disposto no artigo 83 da Lei 39/2015, do 1 de outubro, do procedemento administrativo común das administracións públicas, e no artigo 15.2 do Decreto 211/2012, do 25 de outubro, polo que se regula o procedemento para a obtención da autorización comercial autonómica, iníciase o trámite de información pública, como parte integrante do procedemento para a obtención da autorización comercial autonómica, para a implantación dun establecemento comercial colectivo en Nigrán, promovido por López Real 09, S.L.</p>
    <p>Para estes efectos, para cumprir a obriga de información que debe outorgarse ao público sobre os aspectos relevantes relacionados co procedemento de autorización do proxecto de referencia, infórmase do seguinte:</p>
    <p>a) López Real 09, S.L. solicitou a concesión da autorización comercial autonómica relativa á implantación dun establecemento comercial colectivo en Nigrán.</p>
    <p>b) O órgano competente para resolver a solicitude de concesión da autorización comercial autonómica é a persoa titular da Consellería de Economía, Emprego e Industria, en virtude do establecido no artigo 32.1 da Lei do comercio interior de Galicia, e no Decreto 135/2017, do 28 de decembro, polo que se establece a súa estrutura orgánica.</p>
    <p>c) O órgano do cal pode obterse información ao respecto é o Servizo de Ordenación da Dirección Xeral de Comercio e Consumo.</p>
    <p>d) A solicitude e o proxecto están dispoñibles ao público, para a súa consulta, nas dependencias da Dirección Xeral de Comercio e Consumo da Consellería de Economía, Emprego e Industria, situadas no Edificio Administrativo San Caetano, bloque 5, terceiro andar, de Santiago de Compostela, das 9.00 ás 14.00 horas, de luns a venres.</p>
    <p>e) A participación do público poderá realizarse durante o prazo de quince (15) días hábiles contados a partir do día seguinte ao de publicación deste anuncio no <em>Diario Oficial de Galicia</em>. As persoas que o desexen poderán consultar o expediente durante o referido período. </p>
    <p>Así mesmo, poderán formular as alegacións, observacións e suxestións que consideren oportunas, que deberán dirixirse á Dirección Xeral de Comercio e Consumo e presentarse por calquera dos medios que recolle o artigo 16.4 da Lei 39/2015, do 1 de outubro, do procedemento administrativo común das administración públicas, no prazo de vinte (20) días hábiles a partir da data de publicación do presente anuncio.</p>
    <p>Santiago de Compostela, 12 de decembro de 2019</p>
    <footer><p>A directora xeral de Comercio e Consumo<br>P. S. (Disposición adicional primeira do 1ª Decreto 135/2017, do 28 decembro)<br>Borja Verea Fraiz<br>Secretario xeral técnico da Consellería<br>de Economía, Emprego e Industria</p></footer>

