---
date: '2019-10-04'
id: G0534-011019-4
page: 43927
number: 189
agency: 'Consellería de Educación, Universidade e Formación Profesional'
section: IV. Oposicións e concursos.
title: >-
  RESOLUCIÓN do 10 de setembro de 2019, da Dirección Xeral de Centros e Recursos
  Humanos, pola que se procede á adxudicación definitiva dos destinos
  provisionais para o curso académico 2019/20 entre o persoal docente
  pertencente aos corpos de inspectores de Educación, catedráticos e profesores
  de ensino secundario, profesores técnicos de formación profesional,
  catedráticos e profesores de escolas oficiais de idiomas, catedráticos e
  profesores de música e artes escénicas, catedráticos e profesores e mestres de
  taller de artes plásticas e deseño, que non teñan destino definitivo na
  Comunidade Autónoma de Galicia, aos que resultan desprazados por falta de
  horario, ao persoal a que se lle conceda unha comisión de servizos por
  concelleira ou concelleiro, por motivos de saúde ou por conciliación da vida
  familiar e laboral, ao persoal interino e substituto e ao persoal funcionario
  de carreira que solicite o reingreso no servizo activo.
range: Resolución
url: >-
  https://www.xunta.gal/dog/Publicados/2019/20191004/AnuncioG0534-011019-4_gl.html
---
<p>De acordo co establecido no artigo 37.d) da Orde do 7 de xuño de 2018 pola que se ditan normas para a adxudicación de destinos provisionais (<em>Diario Oficial de Galicia</em> núm. 113, do 14 de xuño) e o punto sexto da Resolución do 21 de xuño de 2019 pola que se convoca o concurso de adxudicación de destinos provisionais para o curso académico 2019/20 entre o persoal docente pertencente aos corpos de inspectores de Educación, catedráticos e profesores de ensino secundario, profesores técnicos de formación profesional, catedráticos e profesores de escolas oficiais de idiomas, catedráticos e profesores de música e artes escénicas, catedráticos e profesores e mestres de taller de artes plásticas e deseño e do corpo de mestres, que non teñan destino definitivo na Comunidade Autónoma de Galicia, aos que resultan desprazados por falta de horario, ao persoal a que se lle conceda unha comisión de servizos por concelleira ou concelleiro, por motivos de saúde ou por conciliación da vida familiar e laboral, ao persoal interino e substituto e ao persoal funcionario de carreira que solicite o reingreso no servizo activo (<em>Diario Oficial de Galicia</em> núm. 120, do 26 de xuño), a Dirección Xeral de Centros e Recursos Humanos</p>
    <h2>RESOLVE:</h2>
    <p>Primeiro. Adxudicar definitivamente os destinos provisionais obtidos para o curso 2019/20, que figuran no anexo desta resolución, ao profesorado referido anteriormente.</p>
    <p>Esta resolución farase pública no portal da internet da Consellería de Educación, Universidade e Formación Profesional http://www.edu.xunta.gal e no <em>Diario Oficial de Galicia</em>. </p>
    <p>Esta adxudicación definitiva terá efectividade do día seguinte ao da súa publicación no portal da internet da Consellería de Educación, Universidade e Formación Profesional http://www.edu.xunta.gal, sen prexuízo de que a toma de posesión se efectuará conforme o disposto no artigo 41 da Orde do 7 de xuño de 2018 pola que se ditan normas para a adxudicación de destinos provisionais.</p>
    <p>Segundo. De conformidade co disposto no citado artigo 41 da Orde do 7 de xuño de 2018, o persoal adxudicatario tomará posesión no centro educativo de destino e incorporarase con efectividade económica e administrativa da data fixada para o inicio da impartición efectiva das clases, o 16 de setembro de 2019, agás no suposto de que o nomeamento ou toma de posesión se efectúe con posterioridade.</p>
    <p>No caso das comisións de servizo, os efectos serán do día 16 de setembro de 2019, sen prexuízo de que as comisións de servizo do profesorado que proceda de fóra da Comunidade Autónoma e do procedente do estranxeiro poderían ter efectividade do 1 de setembro de 2019.</p>
    <p>Para o persoal en prácticas e o persoal interino sen nomeamento en vigor, os efectos económicos e administrativos serán do día 16 de setembro de 2019.</p>
    <p>Sen prexuízo do previsto nos parágrafos anteriores, para o persoal docente interino que teña nomeamento en vigor en 16 de setembro de 2019, os efectos da toma de posesión serán do 17 de setembro de 2019.</p>
    <p>Terceiro. Os nomeamentos serán remitidos ao seu enderezo de correo electrónico.</p>
    <p>Cuarto. Contra esta resolución, que pon fin á vía administrativa, as persoas interesadas poderán formular un recurso potestativo de reposición no prazo dun mes, ante a persoa titular da Dirección Xeral de Centros e Recursos Humanos, de acordo cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente, no prazo de dous meses contados a partir do día seguinte ao da súa publicación, recurso contencioso-administrativo, ante o xulgado do contencioso-administrativo que sexa competente, de conformidade coa Lei 29/1988, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de setembro de 2019</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

