---
date: '2019-10-04'
id: G0533-260919-0002
page: 43835
number: 189
agency: Consellería de Infraestruturas e Mobilidade
section: III. Outras disposicións.
title: >-
  DECRETO 116/2019, do 19 de setembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción Itinerario peonil e ciclista na PO-531.
  Treito A Devesa-Bretoña. Puntos quilométricos 6+200-10+250, de clave
  PO/16/261.06, nos concellos de Pontevedra e Barro.
range: Decreto
url: >-
  https://www.xunta.gal/dog/Publicados/2019/20191004/AnuncioG0533-260919-0002_gl.html
---
<p>Antecedentes:</p>
    <p>Primeiro. No Diario Oficial de Galicia núm. 45, do 5 de marzo de 2018, publicouse o Anuncio do 16 de febreiro de 2018 polo que se somete ao trámite de información pública a separata para información pública do proxecto de construción Itinerario peonil e ciclista na PO-531. Treito A Devesa-Bretoña. Puntos quilométricos 6+200-10+250, de clave PO/16/261.06, así como a relación individual de bens, dereitos e propietarios afectados polo proxecto referido.</p>
    <p>Segundo. Tras a análise das alegacións, informes e certificados presentados, o 16 de xullo de 2019 apróbase o expediente de información pública e o proxecto de construción Itinerario peonil e ciclista na PO-531. Treito A Devesa-Bretoña. Puntos quilométricos 6+200-10+250, de clave PO/16/261.06.</p>
    <p>Este proxecto de construción ten por obxecto a construción de dous itinerarios: o primeiro permitirá comunicar os núcleos de Sabarís, O Bispo e A Devesa, no concello de Pontevedra, mentres que o segundo itinerario comunicará os núcleos de poboación de Bretoña e Fonte do Curro, no concello de Barro.</p>
    <p>Trátase dunha actuación que conecta os distintos núcleos que se sitúan estremeiras co treito de estrada obxecto de estudo, favorecendo a conexión dos principais focos de atracción, como son o polígono industrial de Sequeiros, o polígono de Barro-Meis, a igrexa de Santa María de Curro e os distintos servizos próximos á estrada autonómica PO-531, tratando de fomentar a mobilidade urbana multimodal en detrimento do vehículo motorizado.</p>
    <p>A competencia para a execución da expropiación forzosa no ámbito das estradas non incorporadas á rede do Estado con itinerarios que se desenvolvan integramente no seu territorio corresponde á Comunidade Autónoma de Galicia, ao abeiro do número 2 do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Corresponde ao Consello da Xunta de Galicia, como órgano equivalente ao Consello de Ministros no ámbito da Administración autonómica, o recoñecemento en concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia na súa reunión do día dezanove de setembro de dous mil dezanove,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación para os efectos de expropiación forzosa dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto construción Itinerario peonil e ciclista na PO-531. Treito A Devesa-Bretoña. Puntos quilométricos 6+200-10+250, de clave PO/16/261.06.</p>
    <p>Santiago de Compostela, dezanove de setembro de dous mil dezanove</p>
    <footer><p>O presidente da Xunta de Galicia<br>P.S. (Decreto 106/2019)<br>Alfonso Rueda Valenzuela<br>Vicepresidente e conselleiro de Presidencia,<br>Administracións Públicas e Xustiza</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

