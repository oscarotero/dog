---
date: '2019-09-10'
id: G0532-230519-0002
page: 39739
number: 171
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 21 de maio de 2019, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental e a documentación de solicitude de autorización ambiental integrada
  presentados por Ganadería Federico, S.C. para o proxecto de ampliación dunha
  explotación porcina de ceba, situada no lugar de Pazos, no concello de
  Rodeiro, provincia de Pontevedra (expediente 2017-IPPC-I-127).
range: Anuncio
url: >-
  https://www.xunta.gal/dog/Publicados/2019/20190910/AnuncioG0532-230519-0002_gl.html
---
<p>Para os efectos previstos na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– Proxecto básico e estudio de impacto ambiental para a solicitude de autorización ambiental integrada das instalacións de Ganadería Federico, S.C., situadas en Pazos (concello de Rodeiro).</p>
    <p>Para que calquera interesado poida consultalos e, no seu caso, formular no citado prazo as alegacións, suxestións ou observacións que xulgue oportunas, os documentos poderán consultarse:</p>
    <p>– Na Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>– Na páxina web da Consellería de Medio Ambiente, Territorio e Vivenda (http://cmatv.xunta.gal&gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 21 de maio de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2017-IPPC-I-127.</p>
    <p>Peticionaria: Ganadería Federico, S.C.</p>
    <p>NIF: J94021425.</p>
    <p>Enderezo social: lugar Pazos, nº 6, parroquia de Pedroso, 36530 Rodeiro (Pontevedra).</p>
    <p>Localización da instalación: lugar Pazos, 36511 Rodeiro (Pontevedra). Un punto de localización da explotación porcina é o definido polas coordenadas UTM (FUSO 29, DATUM ETRS89): X: 580010, Y: 4726489.</p>
    <p>Actividade: explotación porcina de ceba.</p>
    <p>Descrición: a actividade actual realízase en tres naves con capacidade para 2.170 prazas de ceba, proxectándose a construción dunha cuarta nave con capacidade para 780 prazas de ceba e unha fosa de xurro de 285,14 m2. Tras a ampliación a explotación pasará a contar cunha capacidade máxima de 2.950 prazas para porcos de ceba.</p>
    <p>Os ciclos de produción comezarán coa entrada nas naves dos leitóns cun peso aproximado de 20 kg, onde permanecerán ata que alcancen un peso de 95-115 kg, momento no cal serán retirados da instalación para seren enviados ao matadoiro. Entre cada un dos ciclos que se levan a cabo na explotación faise un baleiro sanitario, que ten unha duración de 10 días. O número de ciclos produtivos anuais é de 2,5-2,8.</p>
    <p>O xurro producido na explotación será valorizado en parcelas agrícolas.</p>
    <p>As únicas augas residuais que se producen na explotación son as procedentes da limpeza das instalacións e serán recollidas nas fosas de xurro para ser valorizadas xunto con este, en parcelas agrícolas. As augas pluviais verteranse directamente ao terreo.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2017/302 da Comisión do 15 de febreiro de 2017 pola que se establecen as conclusións sobre as mellores técnicas dispoñibles (MTD) no marco da Directiva 2010/75/UE do Parlamento Europeo e do Consello respecto á cría intensiva de aves de curral ou de porcos.</p>

