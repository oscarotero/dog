---
date: '2019-10-25'
id: G2177-071019-0001
page: 46676
number: 204
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO e auto de aclaración de sentenza (38/2019).
range: Edicto
url: >-
  https://www.xunta.gal/dog/Publicados/2019/20191025/AnuncioG2177-071019-0001_gl.html
---
<p>Cristina Cao Sánchez, letrada da Administración de xustiza do Xulgado de Primeira Instancia número 6 de Santiago de Compostela, fai saber que no presente procedemento, seguido por instancia de Ana Isabel Benites Serquen, beneficiaria de xustiza gratuíta, fronte a Luis Manuel Martins Veiga, se ditaron sentenza e auto de rectificación dela, cuxos teores literais son os seguintes:</p>
    <p>«Sentenza 38/2019</p>
    <p>Santiago de Compostela, 29 de xaneiro de 2019.</p>
    <p>Vistos por min, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial, o presente xuízo verbal nº 120/2018, promovido pola procuradora Sra. Domelo Gómez, en nome e representación de Ana Isabel Benítez Serquen, asistida da letrada Sra. Fernández González, fronte a Luis Manuel Martins Veiga, declarado en rebeldía procesual, con intervención do representante do Ministerio Fiscal, dada a concorrencia dun menor de idade Adrián Martins Benites.</p>
    <p>Resolvo:</p>
    <p>Que estimando a demanda de xuízo verbal presentada pola procuradora Sra. Domelo Gómez, en nome e representación de Ana Isabel Benítez Serquen, asistida da letrada Sra. Fernández González, fronte a Luis Manuel Martins Veiga, declarado en rebeldía procesual, con intervención do representante do Ministerio Fiscal, dada a concorrencia dun menor de idade Adrián Martins Benites, procede acceder á adopción das seguintes medidas definitivas:</p>
    <p>1. Atribúase a garda e custodia do fillo menor de idade á nai, e sexa o exercicio da patria potestade compartido por ambos os proxenitores.</p>
    <p>Procede a atribución cautelar, ex 156 e 158.6 do Código civil, en exclusiva á demandante do exercicio da patria potestade en materia de obtención e renovación de DNI e pasaporte de ambos os menores e análogos trámites administrativos.</p>
    <p>Remítase oficio ás forzas e corpos de seguridade do Estado para os efectos oportunos, xuntando copia desta sentenza.</p>
    <p>En relación coas saídas do menor do país, permíteselle expresamente a Ana Isabel Benites co fin de que poida ir co seu fillo Adrián Martins Benites a Perú visitar a súa familia ou pasar as súas vacacións.</p>
    <p>2. Non se fixa réxime de estadías e comunicación, sen prexuízo de ulterior valoración da procedencia da súa fixación por instancia do actual demandado a través da vía dun proceso de modificación de medidas definitivas. </p>
    <p>3. Fíxase, en concepto de pensión alimenticia a favor do fillo menor de idade que o demandado deberá aboar, a cantidade de 200 euros mensuais, por meses anticipados, en doce mensualidades ao ano e dentro dos cinco días primeiros de cada mes.</p>
    <p>Esta cantidade actualizarase anualmente conforme as variacións que experimente o IPC que publique o INE ou organismo que o substitúa. Así mesmo, deberá aboar os atrasos da dita cantidade desde a interposición da presente demanda.</p>
    <p>O demandado deberá contribuír, ademais, ao pagamento do 50 % dos gastos extraordinarios do seu fillo Adrián. Neste punto deberanse incluír expresamente:</p>
    <p>a) Gastos médicos e farmacéuticos: gastos relacionados coa saúde que non estean directamente cubertos pola Seguridade Social, mutualidade ou organismo a que puider estar afiliado calquera dos proxenitores e dos que se puider beneficiar o seu fillo Adrián (en particular: odontoloxía, aparellos ortopédicos, lentes, lentes de contacto, etc.), así como calquera consulta ou intervención con facultativo especialista que sexa necesaria e/ou aconsellable por cuestións de saúde e cumpra os requisitos expostos para ser incluída no presente punto.</p>
    <p>b) Gastos de estudos: matrículas ou realización de cursos, clases particulares, libros e/ou uniforme escolar, de ser o caso.</p>
    <p>c) En particular, calquera gasto considerado como extraordinario, entendendo como tal todos os que sexan necesarios e imprescindibles e que se comuniquen.</p>
    <p>d) Todos os gastos aquí relacionados serán liquidados entre os dous proxenitores e, de ser solicitado por eles, con factura ou documento análogo acreditativo do gasto.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e contra ela cabe interpor recurso de apelación nos prazos e termos previstos na vixente Lei de axuizamento civil, para a súa resolución pola Audiencia Provincial da Coruña (artigos 458 ss. e 776 da Lei de axuizamento civil), logo de consignación do depósito de 50 € previsto na disposición adicional décimo quinta da LOPX.</p>
    <p>Así, por esta miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial.</p>
    <p>Auto</p>
    <p>Maxistrado xuíz: Roberto Soto Sola.</p>
    <p>Santiago de Compostela, 5 de febreiro de 2019</p>
    <p>Parte dispositiva</p>
    <p>Acordo:</p>
    <p>Rectificar a Sentenza nº 38/2019, do 29.1.2019, nos seguintes termos:</p>
    <p>– Onde di: “ambos os menores”.</p>
    <p>– Debe dicir: “o menor Adrián Martins Benites”.</p>
    <p>Modo de impugnación: contra esta resolución non cabe ningún recurso, sen prexuízo dos recursos que procedan, de ser o caso, contra a resolución que aquí se aclara/engade.</p>
    <p>Así o acorda e asina S.Sª.; dou fe.</p>
    <p>O maxistrado xuíz. A letrada da Admón. de xustiza».</p>
    <p>E ao estar o dito demandado, Luis Manuel Martins Veiga, en paradoiro descoñecido, expídese este edicto co fin de que lle sirva de notificación en forma.</p>
    <p>Santiago de Compostela, 1 de outubro de 2019</p>
    <footer><p>A letrada da Administración de xustiza</p></footer>

