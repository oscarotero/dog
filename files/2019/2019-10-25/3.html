---
date: '2019-10-25'
id: G0532-181019-0002
page: 46650
number: 204
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 18 de outubro de 2019 pola que se modifica a Resolución do 15 de
  xullo de 2019 pola que se establecen as bases reguladoras das subvencións dos
  programas de fomento de mellora da eficacia enerxética e sustentabilidade e de
  fomento da conservación, da mellora da seguridade de utilización e da
  accesibilidade en vivendas do Plan estatal de vivenda 2018-2021, e se convocan
  para o ano 2019, con carácter plurianual (código de procedemento VI422E).
range: Resolución
url: >-
  https://www.xunta.gal/dog/Publicados/2019/20191025/AnuncioG0532-181019-0002_gl.html
---
<p>No Diario Oficial de Galicia núm. 143, do 30 de xullo de 2019, publicouse a Resolución do 15 de xullo de 2019 pola que se establecen as bases reguladoras das subvencións dos programas de fomento de mellora da eficacia enerxética e sustentabilidade e de fomento da conservación, da mellora da seguridade de utilización e da accesibilidade en vivendas do Plan estatal de vivenda 2018-2021, e se convocan para o ano 2019, con carácter plurianual (código de procedemento VI422E). </p>
    <p>No punto 6 do ordinal vixésimo terceiro, Xustificación da subvención, indícase que «en ningún caso se admitirá a presentación de documentación xustificativa, parcial ou final, da subvención con posterioridade ao 30 de novembro de cada unha das anualidades comprendidas na resolución de concesión, salvo que o requirimento sinalado no número anterior se fixese dentro dos dez (10) días anteriores a esa data».</p>
    <p>Esta resolución de modificación das bases reguladoras destes programas ten como finalidade permitir a ampliación do prazo de presentación da documentación xustificativa, tanto parcial como final, da subvención, nos supostos en que concorran circunstancias que imposibiliten a resolución dos correspondentes expedientes coa debida antelación á citada data. Esta ampliación de prazo da xustificación da subvención realizarase mediante resolución da persoa titular da Dirección Xeral do Instituto Galego da Vivenda e Solo.</p>
    <p>De conformidade con todo o anterior, no exercicio das facultades que me confire o artigo 4 do Decreto 97/2014, do 24 de xullo, polo que se establece a estrutura orgánica do Instituto Galego da Vivenda e Solo,</p>
    <h2>RESOLVO:</h2>
    <p>Único. Modificación da Resolución do 15 de xullo de 2019 pola que se establecen as bases reguladoras das subvencións dos programas de fomento de mellora da eficacia enerxética e sustentabilidade e de fomento da conservación, da mellora da seguridade de utilización e da accesibilidade en vivendas do Plan estatal de vivenda 2018-2021, e se convocan para o ano 2019, con carácter plurianual (código de procedemento VI422E) </p>
    <p>O punto 6 do ordinal vixésimo terceiro, Xustificación da subvención, queda redactado como segue:</p>
    <p>«En ningún caso se admitirá a presentación de documentación xustificativa, parcial ou final, da subvención con posterioridade ao 30 de novembro de cada unha das anualidades comprendidas na resolución de concesión, salvo que o requirimento sinalado no número anterior se fixese dentro dos dez (10) días anteriores a esa data. Non obstante, cando concorran circunstancias que así o xustifiquen, poderase demorar a citada data mediante resolución da persoa titular da Dirección Xeral do Instituto Galego da Vivenda e Solo, que terá efecto logo da súa publicación no Diario Oficial de Galicia».</p>
    <p>Esta resolución producirá efectos o día seguinte ao da súa publicación no Diario Oficial de Galicia.</p>
    <p>Santiago de Compostela, 18 de outubro de 2019</p>
    <footer><p>Ángeles Vázquez Mejuto<br>Presidenta do Instituto Galego da Vivenda e Solo</p></footer>

