---
date: '2019-11-18'
id: G0424-061119-0006
page: 49132
number: 219
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 6 de novembro de 2019, da Xefatura Territorial de Pontevedra, pola
  que se notifica a resolución do expediente sancionador incoado por infracción
  administrativa na orde social RL 2019/0319-4.
range: Cédula
url: >-
  https://www.xunta.gal/dog/Publicados/2019/20191118/AnuncioG0424-061119-0006_gl.html
---
<p>Intentada a notificación persoal e devolta polo servizo de Correos ao resultar imposible a súa práctica, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, mediante esta cédula notifícaselle á empresa que se relaciona a resolución ditada no expediente sancionador correspondente.</p>
    <p>Dispón dun prazo de dez días hábiles, contados desde o seguinte ao da publicación desta cédula no Boletín Oficial del Estado, para examinar a resolución (que non pon fin á vía administrativa) nas dependencias desta xefatura territorial, no Servizo de Emprego e Economía Social, Sección de Sancións, sitas na rúa Concepción Arenal, 8, 2º andar, en Vigo (Pontevedra), das 9.00 ás 14.00 horas, de luns a venres.</p>
    <p>Fáiselle saber á interesada que pode formular recurso de alzada, perante a Secretaría Xeral de Emprego, no prazo dun mes contado desde o día seguinte ao da súa publicación, de acordo co previsto nos artigos 121 e 122 da Lei 39/2015, do 1 de outubro. Advírteselle que, de non interpoñelo no tempo e na forma que procedan, deberá aboar a multa imposta mediante a necesaria utilización dos impresos que poderá solicitar na Xefatura Territorial da Consellería de Economía, Emprego e Industria, no número de conta e na entidade bancaria e prazo que nel se sinala, xa que, noutro caso se incoará o procedemento pola vía de constrinximento ante a Consellería de Facenda.</p>
    <p>Expediente: RL 2019/0319-4.</p>
    <p>Acta: I362019000054411.</p>
    <p>Empresa: Dolores Sanromán López.</p>
    <p>Enderezo: rúa Rans, 34, baixo, Nigrán.</p>
    <p>Materia: relacións laborais.</p>
    <p>Preceptos infrinxidos: artigos 26, 29, 34, 35 e 37.1 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e artigos 14, 36 e anexo das táboas salariais do Convenio colectivo provincial da hostalaría de Pontevedra.</p>
    <p>Preceptos sancionadores: artigos 7.3, 7.5, 8.1, 39.2 e 40 do Real decreto lexislativo 5/2000, do 4 de agosto, polo que se aproba o texto refundido da Lei sobre infraccións e sancións na orde social.</p>
    <p>Data da resolución: 25.10.2019</p>
    <p>Resolución: multa de 11.000 €.</p>
    <p>Vigo, 6 de novembro de 2019</p>
    <footer><p>Ignacio Rial Santomé<br>Xefe territorial de Vigo</p></footer>

