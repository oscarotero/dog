---
date: '2019-09-05'
id: G0181-260819-0002
page: 38839
number: 168
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 9 de agosto de 2019, do Servizo Provincial da Coruña, pola que
  se sinala a data para o levantamento de actas previas á ocupación dos bens e
  dereitos afectados polas obras do proxecto de construción de actualización do
  proxecto construtivo de adaptación da AC-934 ao Plan de baixa IMD mellorada,
  clave AC/10/094.02.1.2, no concello de Sobrado dos Monxes.
range: Resolución
url: >-
  https://www.xunta.gal/dog/Publicados/2019/20190905/AnuncioG0181-260819-0002_gl.html
---
<p>O artigo 28 do vixente Estatuto de autonomía de Galicia establece no seu ordinal 2º a competencia da Comunidade autónoma galega no desenvolvemento lexislativo e execución da lexislación do Estado en materia de expropiación forzosa.</p>
    <p>Con data do 25 de abril de 2019 a Xunta de Galicia procedeu á declaración de utilidade pública e urxente ocupación dos bens e dereitos afectados polo proxecto de construción de actualización do proxecto construtivo de adaptación da AC-934 ao Plan de baixa IMD mellorada, treito I, puntos quilométricos 12+900 ao 17+300, de clave AC/10/094.02.1.2, no concello de Sobrado dos Monxes, polo Decreto 47/2019, publicado no Diario Oficial de Galicia do 10 de maio de 2019.</p>
    <p>A tramitación do expediente expropiatorio debe axustarse ao disposto nos artigos 52 da vixente Lei de expropiación forzosa do 16 de decembro de 1954, e 56 e seguintes do seu regulamento do 26 de abril de 1957.</p>
    <p>En consecuencia, este servizo, en virtude da competencia delegada mediante a Orde do 7 de setembro de 2017 sobre delegación de competencias no secretario xeral técnico e noutros órganos e entidades públicas adscritos a esta consellería, publicada no DOG núm. 179, do 20 de setembro de 2017, resolveu convocar os titulares de bens e dereitos afectados que figuran na relación exposta no taboleiro de anuncios do Concello de Sobrado dos Monxes, para que comparezan no lugar, data e horas que se detallan a continuación, co fin de proceder ao levantamento das actas previas á ocupación en que se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Sobrado dos Monxes.</p>
    <p>Lugar: Casa Consistorial.</p>
    <p>Data: 24 de setembro de 2019, de dez horas a trece horas, do A ata López López, Luis (herdeiros de). </p>
    <p>Data: 25 de setembro de 2019, de dez horas a trece horas, de López Quintela, María (herdeiros de) ata o Z.</p>
    <p>A relación de titulares cos bens e dereitos afectados, así como o plano parcelario correspondente estarán expostos no Concello de Sobrado dos Monxes, e no Servizo Provincial da Axencia Galega de Infraestruturas da Coruña (r/ Vicente Ferrer, nº 2, 8º andar, 15071 A Coruña), e publicarase na seguinte ligazón da páxina web da consellería:</p>
    <p>https://infraestruturasemobilidade.xunta.gal/avisos?p_p_id=ipecos_opencms_portlet_INSTANCE_Ps5C&amp;p_p_lifecycle=0&amp;p_p_state=normal&amp;p_p_col_id=column-1&amp;p_p_col_count=1&amp;_ipecos_opencms_portlet_INSTANCE_Ps5C_content=%2Fopencms%2FPortal-Web%2FContidos%2FAviso%2Faviso_0109.html</p>
    <p>Así mesmo, realizarase a convocatoria aos interesados para o levantamento das actas previas mediante notificación individual.</p>
    <p>Ao dito acto deberán acudir os titulares afectados persoalmente ou ben representados pola persoa debidamente autorizada para actuar no seu nome, xuntando os documentos acreditativos da súa titularidade, documento nacional de identidade (e, se é o caso, outra documentación que se requira, xustificante do pagamento do IBI...), así como certificado de conta con códigos IBAN e BIC, co fin de proceder aos sucesivos pagamentos que sexan procedentes mediante transferencia bancaria, podendo facerse acompañar pola súa conta, se o consideran oportuno, dos seus peritos e notarios.</p>
    <p>A Coruña, 9 de agosto de 2019</p>
    <footer><p>Felipe de la Vega Gándaras <br>Xefe do Servizo Provincial da Coruña</p></footer>

