---
date: '2019-01-04'
id: G1439-131218-0001
page: 553
number: 3
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO de asunción de compentencias pola Deputación en materia de xestión
  tributaria do Concello de Burela.
range: Anuncio
url: >-
  https://www.xunta.gal/dog/Publicados/2019/20190104/AnuncioG1439-131218-0001_gl.html
---
<p>A Deputación Provincial de Lugo no Pleno que tivo lugar o día 27 de novembro de 2007 adoptou o acordo polo que aproba a Proposta de reforma das bases que rexen a aceptación e asunción, por delegación expresa, de competencias en materia de xestión, inspección e recadación en relación a tributos, prezos públicos e outros ingresos de dereito público, e que foi modificado polos acordos do 28 de outubro de 2008 e do 29 de decembro de 2015.</p>
    <p>No <em>Boletín Oficial</em> da provincia de Lugo número 41, do 19 de febreiro de 2008, publícanse as citadas bases, asi como o alcance e contido da delegación efectuada, sendo tamén publicadas no <em>Diario Oficial de Galicia</em> número 46, do 5 de marzo de 2008.</p>
    <p>No <em>Boletín Oficial </em>da provincia (en diante, BOP) número 286, do 13 de decembro de 2008, publícase a reforma das citadas bases e a última reforma públicase no BOP número 31, do 8 de febreiro de 2016.</p>
    <p>O Concello de Burela, no Pleno da Corporación Municipal, en sesión celebrada o 30 de xullo de 2015, adoptou o correspondente acordo de delegación, e no Pleno do día 26 de novembro de 2015, adoptou un acordo de aclaración da base 11.2.</p>
    <p>O día 4 de decembro de 2015 asinase o convenio entre o Concello de Burela e esta deputación provincial.</p>
    <p>O Concello de Burela amplía a delegación de competencias, a cal foi aprobada mediante acordo adoptado polo Pleno, celebrado o 27 de setembro de 2018, que é aceptada pola Deputación Provincial, decreto do 7 de novembro de 2018, segundo o teor seguinte:</p>
    <p>Primeiro. Aceptar a seguinte delegación, do Concello de Burela, no Acordo do 27 de setembro de 2018, que se fará efectiva a partir da súa publicación no BOP e no DOG: </p>
    <p>– A recadación en período executivo das débedas derivadas de sancións en materia de tráfico.</p>
    <p>Segundo. Acordar a publicación desta delegación no <em>Boletín Oficial</em> da provincia e no <em>Diario Oficial de Galicia</em>.</p>
    <p>Lugo, 29 de novembro de 2018</p>
    <footer><p>O presidente da Deputación Provincial de Lugo<br>P.D. (Decreto 1357/2016, do 1.7.2016)<br>Mayra García Bermúdez<br>Deputada delegada de Economía, Recadación e Facenda</p></footer>

