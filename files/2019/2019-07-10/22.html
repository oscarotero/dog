---
date: '2019-07-10'
id: G2410-200619-0001
page: 32539
number: 130
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 654/2017).
range: Edicto
url: >-
  https://www.xunta.gal/dog/Publicados/2019/20190710/AnuncioG2410-200619-0001_gl.html
---
<p>PO procedemento ordinario 654/2017</p>
    <p>Sobre ordinario</p>
    <p>Demandante: José Ignacio Ciguenza Gestoso</p>
    <p>Avogado: Manuel Quintáns López</p>
    <p>Procurador: Benjamín Victorino Regueiro Múñoz</p>
    <p>Demandados: Mtsolutions Company, S.L., Sirtelco, S.L., Inforhouse, S.L., Xunta de Galicia, Fogasa </p>
    <p>Avogados: Jesús Ángel Vázquez Forno, David Platero López de Turiso, letrado de la comunidad, letrado de Fogasa </p>
    <p>Edicto</p>
    <p>Eu, María Teresa Vázquez Abades, letrada da Administración de Xustiza do Xulgado do Social número 1 de Santiago de Compostela, fago saber que no procedemento ordinario 654/2017 deste xulgado do social, seguidos por instancia de José Ignacio Ciguenza Gestoso contra a empresa Mtsolutions Company, S.L., Sirtelco, S.L., Inforhouse, S.L., Xunta de Galicia, Fogasa, sobre ordinario, se ditou a seguinte resolución, cuxa parte dispositiva se achega:</p>
    <p>Decido</p>
    <p>Tense a José Ignacio Ciguenza Gestoso por desistido da demanda que deu orixe ao presente procedemento contra Sirtelco, S.L., Inforhouse, S.L., e Xunta de Galicia, e decrétase o sobresemento e arquivamento do procedemento respecto das devanditas codemandadas.</p>
    <p>Que estimando parcialmente a demanda interposta por José Ignacio Ciguenza Gestoso contra Mtsolutions Company, S.L. debo condenar e condeno a Mtsolutions Company, S.L. a aboarlle ao demandante a suma de 1.391,82 euros brutos en concepto de salario de xullo de 2017 e liquidación de pagas extras e vacacións non gozadas, máis os xuros do artigo 29.3 do ET sobre a devandita cantidade desde a data de presentación da papeleta de conciliación ata a presente resolución e os do artigo 576 da LEC a partir da presente resolución.</p>
    <p>No que atinxe á responsabilidade do Fogasa, non procede á súa condena nesta instancia, debendo estarse ao previsto nos artigos 33 do ET, con notificación da presente resolución.</p>
    <p>Notifíquese ás partes e ao Fogasa a presente resolución facéndolles saber que fronte a esta cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mando e asino.</p>
    <p>E para que sirva de notificación en legal forma a Sirtelco, S.L., en ignorado paradoiro, expido o presente edicto para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 13 de xuño de 2019</p>
    <footer><p>A letrada da Administración de xustiza</p></footer>

