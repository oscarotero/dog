---
date: '2019-10-28'
id: G0424-011019-0004
page: 46866
number: 205
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 30 de setembro de 2019, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Arteixo (expediente IN407A 2018/165-1).
range: Resolución
url: >-
  https://www.xunta.gal/dog/Publicados/2019/20191028/AnuncioG0424-011019-0004_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Inmobiliaria Gunfa, S.A.</p>
    <p>Enderezo social: praza de Pontevedra, 19-2º, 15003 A Coruña.</p>
    <p>Denominación: reformado de proxecto de liña de media tensión soterrada (LMTS) e un centro de transformación prefabricado (CT) de 630 kVA, núm. visado 506-19-CO do 13.2.2019.</p>
    <p>Situación: avenida de Fisterra, 29, Arteixo.</p>
    <p>Características técnicas:</p>
    <p>Liña de media tensión soterrada de 15 kV con inicio e fin na liña de distribución existente MT SBN714 entre o CT 15CJP1 e o CT 15SPX5, logo de entrar e saír no centro de transformación proxectado, condutor RHZ1-2OL 12/20 kV 3x(1x240 mm2) Al, lonxitude total 560 m. </p>
    <p>Centro de transformación en prefabricado de formigón. Tres celas prefabricadas de seccionamento (dúas delas telecontroladas) e unha cela de protección (24 kV, 400 A, 16 kA). Transformador de 630 kVA, refrixeración natural, en baño de aceite mineral e relación de transformación 15/0,42 kV.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>A presente autorización entenderase outorgada, salvo o dereito de propiedade e sen prexuízo do terceiro, e non poderá ser invocada para excluír ou diminuír a responsabilidade civil ou penal na que puidera incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas; sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 30 de setembro de 2019</p>
    <footer><p>Isidoro Martínez Arca<br>Xefe territorial da Coruña</p></footer>

