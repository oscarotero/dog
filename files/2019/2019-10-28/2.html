---
date: '2019-10-28'
id: G0532-211019-0001
page: 46764
number: 205
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 20 de xuño de 2019, da Dirección Xeral de Ordenación do
  Territorio e Urbanismo, sobre aprobación definitiva da modificación puntual
  das normas subsidiarias de planeamento do concello de Cospeito, para a
  delimitación do núcleo rural da Fraga, parroquia de San Martiño de Pino.
range: Resolución
url: >-
  https://www.xunta.gal/dog/Publicados/2019/20191028/AnuncioG0532-211019-0001_gl.html
---
<p>O 20.3.2019 e o 7.6.2019 recibiuse documentación integrada por proxecto técnico datado en febreiro de 2019, redactado polo arquitecto Antón Gandoy Fernández, e tramitación administrativa correspondente ao expediente de referencia, remitida polo Concello de Cospeito como promotor, para os efectos da súa aprobación definitiva. Consonte o establecido no artigo 83.5 da Lei 2/2016, do 10 de febreiro, do solo de Galicia (LSG), as modificacións do planeamento suxeitaranse ás mesmas disposicións para a súa tramitación e aprobación dispostas no artigo 60 da LSG.</p>
    <p>Analizada a documentación achegada polo concello, e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>I.1. O Concello de Cospeito réxese polas normas subsidiarias de planeamento aprobadas definitivamente o 13.3.1984, que non delimitan o núcleo rural da Fraga.</p>
    <p>1.2. De acordo coa documentación remitida polo Concello, a tramitación incluíu:</p>
    <p>– Proxecto datado en decembro de 2014 e DAE de marzo de 2015, sobre os que se formula o IAE que resolve non someter ao procedemento de AAE a MP, pero debe integrar as determinacións recollidas no IAE.</p>
    <p>– Informe xurídico (8.5.2017) e técnico municipal (5.5.2017).</p>
    <p>– Exposición pública, publicacións no DOG (23.6.2017), <em>La Voz de Galicia</em> (6.6.2017) e en <em>El Progreso</em> (6.6.2017), e notificacións individuais. </p>
    <p>– Aprobación inicial da delimitación (acordo plenario con data do 23.5.2017).</p>
    <p>– Emisión de informes sectoriais:</p>
    <p>Dirección General de Telecomunicaciones (18.2.2016, favorable).</p>
    <p>a) Dirección Xeral de Patrimonio Cultural (29.6.2016, desfavorable), (2.6.2016, favorable condicionado) e (29.1.2019 aclaracións solicitadas pola SXOTU).</p>
    <p>b) Dirección Xeral de Estradas de Galicia (28.7.2016, favorable condicionado).</p>
    <p>c) Confederación Hidrográfica do Miño-Sil (16.3.2016, desfavorable), (22.9.2016 e 22.1.2019, favorables condicionados á obtención da modificación da concesión con número de expediente A/27/01661).</p>
    <p>d) Consellería de Medio Rural (27.7.2017, favorable condicionado) e (10.8.2018, favorable).</p>
    <p>e) Subdelegación do Goberno (21.9.2018, sen alegacións).</p>
    <p>f) Instituto de estudos do territorio (12.11.2018, favorable).</p>
    <p>– Certificado (28.12.2017) da información pública e da non existencia de alegacións. </p>
    <p>– Primeira aprobación provisional (acordo plenario con data do 28.12.2017).</p>
    <p>– Proxecto datado en decembro de 2016, aprobado provisionalmente o 28.12.2017.</p>
    <p>– Informe xurídico e técnico municipal da segunda aprobación provisional.</p>
    <p>– Proxecto dilixenciado datado en febreiro de 2019.</p>
    <p>– Segunda aprobación provisional (acordo plenario con data do 7.3.2019).</p>
    <p>II. Aspectos xerais. Contido.</p>
    <p>Delimítase o núcleo rural da Fraga nun ámbito de 6 ha, diferenciando unha parte histórico-tradicional de 1,3 ha e outra común de 4,7 ha.</p>
    <p>O proxecto define o trazado da rede viaria existente e as zonas edificables do núcleo, regulando as condicións de uso, volume, estéticas, etc. aplicables. Achega un catálogo de protección de elementos patrimoniais. O núcleo non conta con dotacións públicas.</p>
    <p>O asentamento cumpre o artigo 23 da LSG para núcleos rurais; conta cun topónimo oficial -A Fraga- recoñecido no nomenclátor oficial de entidades da provincia de Lugo (Decreto autonómico 6/2000); e acada o requisito de consolidación mínima exixida do 50 % para NRT e dun terzo para NRC establecidos no artigo 23.3 da LSG.</p>
    <p>III. Análise e consideracións.</p>
    <p>Analizado o documento en relación coas observacións formuladas pola DXOTU no seu requirimento do 6.3.2018, púidose comprobar a súa emenda. Nomeadamente: o promotor pasa a ser o concello; o nome do núcleo pasa a ser A Fraga; realizáronse as notificacións individuais; achegouse proxecto aprobado provisionalmente debidamente dilixenciado en formato dixital; achéganse os informes da Delegación do Goberno, da DXPC, do IET e da Consellería de Medio Rural; modifícanse as fichas do catálogo; inclúese o condicionado do informe favorable da CHMS; sinálase o trazado da rede viaria co largo e aliñacións de todas as vías; xustifícase correctamente o grao de consolidación do núcleo; elimináronse as parcelas vacantes máis aló do perímetro edificado; incorpórase a regulación das condicións hixiénico sanitarias; e adaptouse a documentación ao Regulamento da Lei do solo de Galicia.</p>
    <p>A competencia para resolver sobre a aprobación definitiva dunha modificación puntual de planeamento xeral que teña por obxecto a delimitación do solo de núcleo rural, corresponde á Dirección Xeral de Ordenación do Territorio e Urbanismo, de conformidade co disposto no artigo 78.2.c) en relación co artigo 83.6 da Lei 2/2016, do 10 de febreiro, do solo de Galicia, e co artigo 10 do Decreto 167/2015, do 13 de novembro, polo que se establece a estrutura orgánica da Consellería de Medio Ambiente e Ordenación do Territorio, en relación co Decreto 177/2016, do 15 de decembro, polo que se establece a estrutura orgánica da Vicepresidencia e das consellerías da Xunta de Galicia modificado parcialmente polo Decreto 106/2018, do 4 de outubro.</p>
    <p>IV. Resolución.</p>
    <p>Visto canto antecede, en virtude do establecido no artigo 78.2.c) en relación co artigo 83.6 da Lei 2/2016, do 10 de febreiro, do solo de Galicia,</p>
    <h2>RESOLVO:</h2>
    <p>1. Aprobar definitivamente a modificación puntual das normas subsidiarias de planeamento do concello de Cospeito, para a delimitación do solo núcleo rural da Fraga, parroquia de San Martiño de Pino; con suxeición ao condicionado do informe favorable da Confederación Hidrográfica Miño Sil.</p>
    <p>2. De conformidade co artigo 88 da Lei 2/2016, do 10 de febreiro, do solo de Galicia e o artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio a delimitación no Rexistro de Planeamento Urbanístico de Galicia.</p>
    <p>3. De conformidade co disposto polos artigos 82 e 88.4 da Lei 2/2016, do 10 de febreiro, e 70 da Lei 7/1985, do 2 de abril, reguladora das bases de réxime local, o concello deberá publicar a normativa da delimitación aprobada no <em>Boletín Oficial</em> da provincia, unha vez inscrita esta no Rexistro de Planeamento Urbanístico.</p>
    <p>4. Notifíquese ao Concello; e publíquese no <em>Diario Oficial de Galicia</em>, de conformidade co disposto no artigo 199.2 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro.</p>
    <p>5. Contra esta Resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de xuño de 2019</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

