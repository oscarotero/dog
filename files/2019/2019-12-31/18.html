---
date: '2019-12-31'
id: G0424-041219-0003
page: 56248
number: 248
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 4 de decembro de 2019, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello de Pazos de Borbén
  (expediente IN407A 2019/142-4).
range: Resolución
url: >-
  https://www.xunta.gal/dog/Publicados/2019/20191231/AnuncioG0424-041219-0003_gl.html
---
<p>Visto o expediente para outorgamento de autorización administrativa previa e autorización administrativa de construción para a instalación eléctrica que a seguir se describe:</p>
    <p>Solicitante: Eléctrica de Moscoso, S.L.</p>
    <p>Domicilio social: avenida do Concello, 21, 36830 A Lama.</p>
    <p>Denominación: LMTS Pazos, CM Pazos.</p>
    <p>Situación: Pazos de Borbén.</p>
    <p>Características técnicas: soterramento de tramos de LMTA no contorno do CT e CM Pazos, no lugar de Pazos, no concello de Pazos de Borbén. Consta de tres actuacións:</p>
    <p>– Soterramento dun tramo da LMTA principal Amoedo, tramo II, mediante LMTS de 465 metros de lonxitude e condutor RHZ1-2OL 12/20 kV, realizando entrada e saída no CM Pazos.</p>
    <p>– Soterramento dun tramo da LMTA derivación á Ermida mediante LMTS de 281 metros de lonxitude e condutor RHZ1-2OL 12/20 kV, con orixe no CT Pazos e final no PAS proxectado.</p>
    <p>– Soterramento dun tramo da LMTA derivación a Sequeiros mediante LMTS de 92 metros de lonxitude e condutor RHZ1-2OL 12/20 kV, con orixe no CT Pazos e final no PAS proxectado.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder autorización administrativa previa e autorización administrativa de construción para a dita instalación, cuxas características se axustarán en toda as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución poderá interpoñer recurso de alzada, ante o conselleiro de Economía, Emprego e Industria, no prazo dun mes contado a partir de día seguinte ao da notificación desta resolución. Tamén poderá interpoñer calquera outro recurso que xulgue pertinente en dereito.</p>
    <p>Pontevedra, 4 de decembro de 2019</p>
    <footer><p>Ignacio Rial Santomé<br>Xefe territorial de Pontevedra</p></footer>

