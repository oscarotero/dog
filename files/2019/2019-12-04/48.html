---
date: '2019-12-04'
id: G1096-221119-0003
page: 51813
number: 231
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 22 de novembro de 2019 pola que se empraza a interesada no
  procedemento ordinario 150/2019 no expediente de reposición da legalidade
  LUG/86/2013.
range: Cédula
url: >-
  https://www.xunta.gal/dog/Publicados/2019/20191204/AnuncioG1096-221119-0003_gl.html
---
<p>Para os efectos de darlle cumprimento ao solicitado polo Xulgado do Contencioso-Administrativo número 2 de Lugo, en relación co procedemento ordinario 150/2019, interposto por Manuel Regueiro Pombo, contra a resolución ditada polo director da Axencia de Protección da Legalidade Urbanística o 5 de novembro de 2018, expediente LUG/86/2013, en que acorda dispoñer a execución forzosa, mediante a execución subsidiaria, da Resolución do 2 de xuño de 2014 que ordena a demolición das obras de construción dunha nave industrial emprazada na parcela 153 do polígono 460 do concello de Lugo, esta dirección resolveu ordenar a remisión do correspondente expediente ao Xulgado do Contencioso-Administrativo número 2 de Lugo.</p>
    <p>Ao non poder realizarse a notificación persoal do emprazamento, mediante a presente cédula (que ao abeiro do disposto no artigo 44 da Lei 39/2015, do procedemento administrativo común das administracións públicas -LPACAP-, notifícaselle por medio dun anuncio publicado no <em>Boletín Oficial del Estado</em>) se empraza a entidade RPA, S.L. para que poida presentarse como interesada nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 22 de novembro de 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

