---
date: '2019-12-04'
id: G2220-141119-0001
page: 51770
number: 231
agency: Xulgado de Primeira Instancia e Instrución número 3 de Cangas
section: V. Administración de xustiza.
title: EDICTO (105/2016).
range: Edicto
url: >-
  https://www.xunta.gal/dog/Publicados/2019/20191204/AnuncioG2220-141119-0001_gl.html
---
<p>Eu, Ana María Pazos Gómez, letrada da Administración de xustiza do Xulgado de Primeira Instancia e Instrución número 3 de Cangas, fago saber que no procedemento seguido por instancia de Jessica Filomena González Piñeiro fronte a Manuel Gregorio Figueroa, se ditou sentenza, do seguinte teor literal:</p>
    <p>«Sentenza.</p>
    <p>Cangas, 10 de xullo de 2019 </p>
    <p>Vistos por David Pérez Laya, maxistrado xuíz do Xulgado de Primeira Instancia e Instrución número 3 de Cangas de Morrazo, os presentes autos de xuízo verbal número 105/2016, sobre garda e custodia da menor, en que foi demandante Jessica Filomena González Piñeiro, representada pola procuradora Araceli Barrientos Barrientos e asistida do letrado José Vázquez Vázquez, e demandado Manuel Gregorio Figueroa, en situación procesual de rebeldía, e con intervención do Ministerio Fiscal.</p>
    <p>Parte dispositiva: </p>
    <p>Estimo a demanda interposta pola procuradora dos tribunais Araceli Barrientos Barrientos, en nome e representación de Jessica Filomena González Piñeiro, contra Manuel Gregorio Figueroa, en situación procesual de rebeldía e, en consecuencia, acordo as seguintes medidas: </p>
    <p>1. A garda e custodia da menor atribúeselle a Jessica Filomena González, sendo a patria potestade compartida por ambos os proxenitores, quen deberán tomar conxuntamente cantas decisións importantes afecten ou se refiran á menor. </p>
    <p>2. Fíxase a pensión de alimentos, que deberá aboar o pai para a menor, na cantidade de 100 euros mensuais. </p>
    <p>Esta pensión aboarase dentro dos cinco primeiros días de cada mes na conta que designe Jessica Filomena González Piñeiro e actualizarase anualmente conforme a variación do IPC. </p>
    <p>Os gastos extraordinarios da menor serán aboados por metade por ambos os proxenitores. </p>
    <p>3. Non se establece ningún réxime de visitas a favor de Manuel Gregorio Figueroa. </p>
    <p>Todo isto sen especial pronunciamento en materia de custas. </p>
    <p>Notifíquese esta resolución ás partes e ao Ministerio Fiscal e infórmese dos recursos que caben contra ela, prazo e órgano ante o cal se debe interpor. </p>
    <p>Así o acordo, mando e asino».</p>
    <p>E ao estar o demandado, Manuel Gregorio Figueroa, en paradoiro descoñecido e en situación de rebeldía procesual, expídese este edicto co fin de que lle sirva de notificación en legal forma. </p>
    <p>Cangas, 14 de novembro de 2019</p>
    <footer><p>A letrada da Administración de xustiza</p></footer>

