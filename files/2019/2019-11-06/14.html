---
date: '2019-11-06'
id: G2188-161019-0001
page: 47755
number: 211
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (DCT 324/2018 CL).
range: Edicto
url: >-
  https://www.xunta.gal/dog/Publicados/2019/20191106/AnuncioG2188-161019-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, anuncio no presente procedemento de divorcio 324/2018, seguido por instancia de Ricardo Bello Senra fronte a María Rosa del Río Estévez ditouse sentenza cuxo teor literal é o seguinte:</p>
    <p>«Sentenza nº 384.</p>
    <p>En Vigo, dezaseis de novembro de dous mil dezaoito, María Dolores Rodríguez Leirós, xuíza substituta do Xulgado de Primeira Instancia número 5 de Vigo, ditou a presente resolución no procedemento de divorcio seguido neste xulgado co nº 324/2018, no que actuaron como demandante Ricardo Bello Senra, representado pola procuradora María Luisa Carpintero Fernández e asistido polo letrado Julio Samuel Sotelo Veloso e como demandada María Rosa del Río Estévez, declarada en rebeldía procesual, sen a intervención do Ministerio Fiscal,</p>
    <p>Antecedentes de feito:</p>
    <p>Primero. Pola procuradora Sra. Carpintero Fernández, en nome e representación de Ricardo Bello Senra, formulouse demanda de divorcio, baseada nos feitos que cos seus fundamentos legais se dan aquí por reproducidos, e nos que termina por suplicar ao xulgado que, previos os trámites legais, se dite no seu día resolución pola que se declare a disolución do matrimonio contraído con María Rosa Río Estévez.</p>
    <p>Segundo. Admitida a trámite a demanda, acordouse emprazar a demandada, o que levou a efecto.</p>
    <p>Tercero. Non comparecendo a demandada María Rosa del Río Estévez dentro do prazo para contestar a demanda, foi declarada en situación de rebeldía procesual.</p>
    <p>Cuarto. Convocadas as partes á celebración da vista o día 15 de novembro de 2018, ás 9.55 horas só compareceu a representación procesual e asistencia letrada do demandante. Ratificada a parte demandante na súa demanda e proposta e admitida como proba a documental xa achegada coa demanda, quedaron os autos conclusos para sentenza. </p>
    <p>Quinto. Na tramitación deste procedemento observáronse as prescricións legais.</p>
    <p>Fundamentos xurídicos:</p>
    <p>Primero. No presente procedemento formulou Ricardo Bello Senra demanda de divorcio fronte á súa esposa, a demandada María Rosa del Río Estévez, con base no artigo 86 do Código civil en relación co artigo 81 do mesmo texto legal.</p>
    <p>Demanda con relación á cal a esposa foi declarada en rebeldía procesual ao non comparecer e contestar no prazo conferido a tales efectos.</p>
    <p>Segundo. O artigo 85 do Código civil establece que “O matrimonio se disolve, sexa cal for a forma e o tempo do seu celebración pola morte, ou a declaración de falecemento dun dos cónxuxes e polo divorcio”, sinalando o artigo 86 do mesmo texto legal que “Se decretará xudicialmente o divorcio, calquera que sexa a forma de celebración do matrimonio, por pedimento dun só dos cónxuxes, de ambos ou dun co consentimento do outro, cando concorran os requisitos e circunstancias exixidos no artigo 81”.</p>
    <p>Pois ben, da proba practicada despréndese que María Rosa del Río Estévez e Ricardo Belo Senra contraeron matrimonio o 3 de maio de 1981 en Sabaxáns (Cf. Certificación de matrimonio achegada como Doc. nº 2 da demanda). Con data do 30 de maio de 2018, Ricardo Bello Senra interpuxo demanda de divorcio. </p>
    <p>Nestas condicións, acreditándose a concorrencia dos requisitos e circunstancias do artigo 81 do Código civil, procede a disolución do matrimonio por divorcio, postulada polo demandante.</p>
    <p>As consecuencias xurídicas derivadas diso, deben ter reflexo na adopción, en defecto de acordo dos esposos, das medidas previstas nos artigos 91 a 103 do Código civil. No presente caso, non existen fillos menores de idade nin domicilio conxugal sobre o que facer pronunciamento.</p>
    <p>Tercero. En razón ao exposto, e ponderadas as circunstancias concorrentes, non hai lugar a facer expresa condena en custas. </p>
    <p>Vistos os preceptos legais citados e demais de xeneral e pertinente aplicación</p>
    <p>Decido:</p>
    <p>Que con estimación da demanda presentada pola procuradora Sra. Carpintero Fernández, en nome e representación de Ricardo Bello Senra contra María Rosa del Río Estévez, en situación procesual de rebeldía, debo declarar e declaro a disolución por causa de divorcio do matrimonio contraído entre ambos o día 3 de maio de 1981, con todos os efectos legais inherentes.</p>
    <p>Todo iso, sen facer expreso pronunciamiento respecto ás custas do procedemento.</p>
    <p>Notifíquese esta sentenza ás partes, facéndolles saber que contra esta cabe interpoñer recurso de apelación no prazo de vinte días contados desde o seguinte á súa notificación. </p>
    <p>Unha vez firme a presente, comuníquese ao Rexistro Civil de Mondariz, librando os oportunos oficios.</p>
    <p>Así por esta a miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E atopándose devandita demandada, María Rosa del Río Estévez, en paradoiro descoñecido, expídese o presente co fin de que sirva de notificación en forma a este.</p>
    <p>Vigo, 16 de outubro de 2019</p>
    <footer><p>A letrada da Administración de xustiza</p></footer>

