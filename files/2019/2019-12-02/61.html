---
date: '2019-12-02'
id: L178-121119-0001
page: 51508
number: 229
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do Plan parcial de ordenación do solo
  urbanizable non delimitado número 8 (SUND-8) Monte Vidán.
range: Anuncio
url: >-
  https://www.xunta.gal/dog/Publicados/2019/20191202/AnuncioL178-121119-0001_gl.html
---
<p>A Xunta de Goberno da Cidade de Santiago de Compostela, na sesión ordinaria que tivo lugar o día 21 de outubro de 2019, adoptou, entre outros, o seguinte acordo:</p>
    <p>Primeiro. Aprobar inicialmente o Plan parcial de ordenación do SUND-8 (Monte Vidán), promovido por iniciativa particular de Santiago Sur Galicia, S.L., e elaborado polo arquitecto Manuel Gallego Jorreto, coas seguintes condicións:</p>
    <p>O proxecto que se somete á aprobación inicial é o presentado con data do 12.11.2018, xunto co anexo presentado o 30.9.2019, que clarifica e complementa o anterior en resposta ao requirimento municipal de xullo 2019.</p>
    <p>O documento que se somete á aprobación inicial xa incorpora os planos reformados de información (I2 a I6, I8 e I9) presentados con data do 5.7.2019.</p>
    <p>Como condición para a aprobación definitiva deberase presentar un documento refundido que integre a documentación referenciada, emendando as cuestións sinaladas no acordo de aprobación inicial.</p>
    <p>Segundo. Someter o plan á información pública durante o prazo de dous meses, mediante anuncios que para o efecto se publicarán no <em>Diario Oficial de Galicia</em> e nun xornal dos de maior difusión na provincia. Simultaneamente, efectuarase notificación persoal aos propietarios dos terreos afectados, segundo figuren no catastro.</p>
    <p>Durante o trámite de información pública solicitaranse os informes da Dirección Xeral do Patrimonio Cultural, así como o da Axencia Galega de Infraestruturas sobre posibles afeccións a vías de titularidade autonómica.</p>
    <p>Así mesmo, solicitarase co informe da Intervención Municipal sobre o estudo de sustentabilidade económica.</p>
    <p>O que se publica co fin de que, durante o prazo de dous meses, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida á exposición pública estará a dispor dos interesados no Servizo de Planeamento e Xestión do Concello de Santiago (Pazo de Raxoi, 2º andar), de luns a venres, das 9.00 ás 14.00 horas; e na páxina web do Concello http://transparencia.santiagodecompostela.gal/Plan-parcial-do-SUND-8-Monte-Vidan/gl</p>
    <p>Santiago de Compostela, 7 de novembro de 2019</p>
    <footer><p>O alcalde<br>P.D. (DEC/4742/2019 do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

