---
date: '2019-06-10'
id: G1171-030619-0001
page: 27919
number: 108
agency: Centro Universitario da Defensa - Escola Naval Militar de Marín
section: VI. Anuncios. c) Outros anuncios.
title: >-
  ANUNCIO do 3 de xuño de 2019 polo que se dá publicidade da resolución da mesma
  data pola que se convoca concurso público para a contratación de persoal
  docente (códigos PCD-13 a PCD-18).
range: Anuncio
url: >-
  https://www.xunta.gal/dog/Publicados/2019/20190610/AnuncioG1171-030619-0001_gl.html
---
<p>A dirección do Centro Universitario da Defensa (en diante, CUD) na Escola Naval Militar de Marín (en diante, ENM), no uso das súas competencias, e de acordo coa Resolución 452/38051/2019, do 15 de febreiro, da Subsecretaría de Defensa, pola que se publica o Acordo do Consello de Ministros do 21 de decembro de 2018 polo que se dá aplicación á previsión da disposición adicional vixésimo quinta da Lei 6/2018, do 3 de xullo, de orzamentos xerais do Estado para o ano 2018, respecto da autorización da oferta de emprego público de vinte e nove (29) prazas de persoal docente nos centros universitarios da defensa, así como co Real decreto 211/2019, do 29 de marzo, polo que se aproba a oferta de emprego público para o ano 2019, resolve convocar concurso público, polo procedemento de urxencia, para cubrir as necesidades docentes existentes, mediante a contratación en réxime laboral de persoal docente, para as seguintes categorías:</p>
    <table>
     <tbody>
      <tr>
       <td>Categoría do profesor</td>
       <td>Número de prazas</td>
      </tr>
      <tr>
       <td>Profesor contratado doutor</td>
       <td>15</td>
      </tr>
     </tbody>
    </table>
    <p>Este concurso rexerase polo disposto na Lei orgánica 6/2001, do 21 de decembro, de universidades (LOU), modificada pola Lei orgánica 4/2007, do 12 de abril, así como polo Real decreto 898/1985, do 30 de abril, sobre réxime do profesorado universitario; a Lei 39/2015, do 1 de outubro, do procedemento administrativo común das administracións públicas (en diante, Lei 39/2015); a Lei 40/2015, do 1 de outubro, de réxime xurídico do sector público (en diante, Lei 40/2015), e pola normativa reguladora do procedemento para a provisión de prazas de persoal docente e investigador do CUD na ENM, aprobada na reunión do Padroado do 8 de marzo de 2010.</p>
    <p>A información completa (bases da convocatoria, modelo de solicitude, etc.) pódese consultar no taboleiro de anuncios do Centro Universitario da Defensa na Escola Naval Militar (praza de España, s/n, 36920 Marín, Pontevedra), así como na páxina web do Centro Universitario da Defensa (http://cud.uvigo.es - Persoal - Persoal docente e investigador (PDI) - Concursos de profesorado - Concursos actuais).</p>
    <p>O prazo de presentación de solicitudes é de vinte días hábiles, contados a partir do día seguinte ao da publicación deste anuncio no <em>Diario Oficial de Galicia</em>, e débense dirixir ao director do Centro Universitario da Defensa no modelo oficial, obrigatoriamente acompañadas dos documentos acreditativos previstos na convocatoria.</p>
    <p>Marín, 3 de xuño de 2019</p>
    <footer><p>José María Pousada Carballo<br>Director do Centro Universitario da Defensa<br>na Escola Naval Militar de Marín</p></footer>

