---
date: '2019-08-19'
id: G2154-240719-0001
page: 36933
number: 155
agency: Xulgado de Primeira Instancia número 1 de Ourense
section: V. Administración de xustiza.
title: EDICTO (630/2017).
range: Edicto
url: >-
  https://www.xunta.gal/dog/Publicados/2019/20190819/AnuncioG2154-240719-0001_gl.html
---
<p>Eu, María Regina Domínguez Cougil, letrada da Administración de xustiza do Xulgado de Primeira Instancia número 1 de Ourense, polo presente anuncio:</p>
    <p>No presente procedemento seguido por instancia de Las 4 Esquinas del Mundo, S.L. fronte a Isi Woman, S.C. ditouse sentenza, cuxo encabezamento e parte dispositiva é do teor literal seguinte:</p>
    <p>«Sentenza número 106/2019.</p>
    <p>Ourense, 24 de maio de 2019.</p>
    <p>Vistos por María del Pilar Domínguez Comesaña, maxistrada xuíza do Xulgado de Primera Instancia número un de Ourense, os presentes autos de xuízo verbal rexistrados co número 630/2017, seguidos por iniciativa de Las 4 Esquinas del Mundo, S.L. quen actúa representada pola procuradora María José Conde González e definida polo letrado Josep F. Conesa Molina fronte a Isi Woman, S.C. (CIF G32365462) en situación de rebeldía procesual. Versan os presentes autos sobre reclamación cantidade...</p>
    <p>Decidimos:</p>
    <p>Que estimando a demanda interposta pola procuradora María José Conde González en representación de Las 4 Esquinas del Mundo, S.L. fronte a Isi Woman, S.C. condénase a dita demandada a que aboe á demandante a cantidade de 4.552,89 € en concepto de principal e gastos. O importe da factura, 4.458,55 €, devindica os xuros por mora previsto na Lei 3/2004, do 29 de decembro (modificada pola Lei 11/2013) de loita contra a morosidade en operacións mercantís.</p>
    <p>As custas impóñense á demandada.</p>
    <p>Notifíquese a presente resolución ás partes e advírtase que esta non é firme. Contra a sentenza pode interpoñerse recurso de apelación dentro dos vinte días seguintes á súa notificación na forma indicada no artigo 458 da Lei de axuizamento civil. Indíquese á demandada que non se admitirá a trámite o recurso se ao interpoñer non acredita documentalmente ter constituído o depósito que para recorrer exixe a Lei orgánica do poder xudicial así como, se é o caso, ter liquidado a taxa xudicial creada pola Lei 10/2012, do 20 de novembro.</p>
    <p>Así, por esta sentenza, pronúncioo, mándoo e asínoo».</p>
    <p>Mª Pilar Domínguez Comesaña. Asinado e rubricado.</p>
    <p>E encontrándose a devandita demandada, Isi Woman, S.C., en paradoiro descoñecido, expídese o presente edicto co fin de que sirva de notificación en forma a este.</p>
    <p>Ourense, 27 de maio de 2019</p>
    <footer><p>A letrada da Administración de xustiza</p></footer>

