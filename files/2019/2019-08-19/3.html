---
date: '2019-08-19'
id: G0424-020819-0007
page: 36912
number: 155
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Resolución do 30 de xullo de 2019, da Dirección Xeral de Comercio
  e Consumo, pola que se acorda publicar as bases reguladoras dos premios de
  Artesanía de Galicia e a súa convocatoria para o ano 2019 (código de
  procedemento IN200A).
range: Resolución
url: >-
  https://www.xunta.gal/dog/Publicados/2019/20190819/AnuncioG0424-020819-0007_gl.html
---
<p>BDNS (Identif.): 470239.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.go.es/bdnstrans/index).</p>
    <p>Primeiro. Beneficiarios</p>
    <p>Persoas e obradoiros artesáns con recoñecida traxectoria profesional e que están ou estiveron inscritos no Rexistro Xeral de Artesanía de Galicia, segundo o premio a que opten.</p>
    <p>Segundo. Obxecto</p>
    <p>Estas bases teñen por obxecto regular a concesión dos premios de Artesanía de Galicia como un recoñecemento á mellora continua no labor dos profesionais do sector artesán galego e contribuír ao seu desenvolvemento económico e promocional.</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Importe</p>
    <p>Destínase un total de 13.000,00 euros con cargo aos orzamentos da Fundación Centro Galego da Artesanía e do Deseño. </p>
    <p>Os premios de Artesanía de Galicia constarán das seguintes categorías:</p>
    <p>Premio Artesanía de Galicia 2019.</p>
    <p>Dotación de 9.000,00 euros e trofeo acreditativo.</p>
    <p>Premio Traxectoria 2019.</p>
    <p>Trofeo acreditativo e sen dotación económica.</p>
    <p>Premio Bolsa Eloy Gesto 2019.</p>
    <p>Bolsa de formación de 4.000,00 euros e diploma acreditativo.</p>
    <p>Quinto. Prazo de presentación de solicitudes</p>
    <p>O prazo de presentación de candidaturas iníciase a partir das 8.00 horas do 14 de setembro de 2019 e remata ás 14.30 horas do 21 de outubro de 2019.</p>
    <p>Santiago de Compostela, 30 de xullo de 2019</p>
    <footer><p>Sol María Vázquez Abeal<br>Directora xeral de Comercio e Consumo</p></footer>

