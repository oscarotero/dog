---
date: '2019-01-21'
id: G0532-110119-0004
page: 3904
number: 14
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 7 de xaneiro de 2019, da Dirección Xeral de Calidade Ambiental e
  Cambio Climático, polo que se someten a información pública a solicitude de
  autorización ambiental integrada e o estudo de impacto ambiental para unha
  nova planta de fabricación de compoñentes metálicos para automoción. Titular:
  Benteler Automotive Vigo, S.L.U. Localización: concello de Mos.
range: Anuncio
url: >-
  https://www.xunta.gal/dog/Publicados/2019/20190121/AnuncioG0532-110119-0004_gl.html
---
<p>Conforme o disposto no artigo 29 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), faise público que, por espazo de 30 días hábiles contados a partir do seguinte ao da publicación deste anuncio no <em>Diario Oficial de Galicia</em>, estará á disposición do público a documentación presentada por Benteler Automotive Vigo, S.L.U. para solicitar a autorización ambiental integrada e o estudo de impacto ambiental para unha nova planta de fabricación de compoñentes metálicos para automoción en Mos, co fin de que calquera interesado poda consultalos e, de ser o caso, formular dentro do dito prazo as alegacións, suxestións ou observacións que considere convenientes. A documentación poderá consultarse:</p>
    <p>– Na Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público.</p>
    <p>– Na páxina web da Consellería de Medio Ambiente, Territorio e Vivenda:</p>
    <p>(https://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 7 de xaneiro de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <h3>Memoria resumo</h3>
    <p>Titular: Benteler Automotive Vigo, S.L.U.</p>
    <p>NIF: B 50846807.</p>
    <p>Domicilio social: Parque Tecnolóxico e Loxístico de Valadares, parcelas 13-14.</p>
    <p>Localización da instalación: parque empresarial da Veigadiña, Mos.</p>
    <p>Actividade: fabricación de compoñentes metálicos para automoción.</p>
    <p>Epígrafe de actividade (autorización ambiental integrada): anexo I, 2.6.</p>
    <p>Categoría de proxecto (avaliación ambiental): anexo I, grupo 4.f.</p>
    <p>Descrición da actividade: fabricación de compoñentes metálicos a partir de pezas estampadas mediante procesos de soldadura, granallado, quecemento, corte láser e pintado por electrodeposición.</p>
    <p>Verteduras: </p>
    <p>– Augas pluviais de cubertas: conectaranse á rede de pluviais do polígono.</p>
    <p>– Augas pluviais de zonas á intemperie: trataranse en separadores de hidrocarburos antes da súa conexión á rede de pluviais do polígono.</p>
    <p>– Augas fecais: verteranse á rede xestionada polo Consorcio de Augas do Louro.</p>
    <p>– Augas de proceso e de limpeza das instalacións: serán tratadas nunha estación depuradora de augas residuais industriais na propia planta antes da súa vertedura á rede xestionada polo Consorcio de Augas do Louro.</p>

