---
date: '2019-01-21'
id: G2358-191218-0001
page: 3878
number: 14
agency: Xulgado do Social número 1  de Lugo
section: V. Administración de xustiza.
title: EDICTO de notificación de sentenza (DSP 414/2018).
range: Edicto
url: >-
  https://www.xunta.gal/dog/Publicados/2019/20190121/AnuncioG2358-191218-0001_gl.html
---
<p>Eu, Rafael González Alió, letrado da Administración de xustiza do Xulgado do Social número 1 de Lugo, fago saber que no procedemento con número DSP 414/2018 deste xulgado do social, seguido por instancia de Marina Josefa Fernández Rodríguez contra José Luis Robledo Álvarez, sobre despedimento, foi ditada a sentenza cuxa parte dispositiva di:</p>
    <p>«Que, estimando a demanda formulada por Marina Josefa Fernández Rodríguez, contra a empresa José Luis Robledo Álvarez declaro improcedente o despedimento da demandante con efectos do 23 de marzo de 2018, e condeno a demandada, a que, no prazo de cinco días contados desde a notificación desta resolución, opte entre readmitir a demandante no seu posto de traballo ou indemnizala pola extinción da relación laboral coa cantidade de 220,02 euros, sen salarios de tramitación, e debe pór en coñecemento do xulgado no prazo devandito se optan ou non pola readmisión. En caso que se opte pola readmisión, a traballadora terá dereito aos salarios de tramitación a razón de 16 euros diarios.</p>
    <p>Así mesmo, condeno a demandada ao aboamento da cantidade de 632,58 euros por salarios correspondentes á nómina de marzo de 2018 e parte proporcional de vacacións cos xuros moratorios do artigo 29 do ET.</p>
    <p>Notifíquese esta resolución ás partes facéndolles saber que non é firme e que contra ela cabe interpor, ante este xulgado, recurso de suplicación que resolverá a Sala do Social do Tribunal Superior de Xustiza de Galicia. </p>
    <p>O recurso de suplicación deberá anunciarse ante este xulgado, por escrito ou comparecencia, dentro dos cinco días seguintes á notificación da sentenza. </p>
    <p>Ao anunciar o recurso deberase xuntar o documento que acredite o ingreso de 300 euros como depósito para recorrer no Banco de Santander, na conta de depósitos e consignacións deste xulgado correspondente ao presente procedemento número 2322-0000-65-0414-18, baixo apercibimento de non dar trámite ao recurso, salvo que o recorrente sexa traballador, habente causa dun deles, beneficiario do réxime público da Seguridade Social, o Estado, as comunidades autónomas, as entidades locais e as entidades de dereito público vinculadas ou dependentes deles, sindicato ou beneficiario do dereito á asistencia xurídica gratuíta. </p>
    <p>Ademais, cando a sentenza condene ao pagamento de cantidade, o recorrente que non goce do beneficio de xustiza gratuíta deberá acreditar, no momento de anunciar o recurso, consignar no Banco de Santander, na conta de depósitos e consignacións deste xulgado correspondente ao presente procedemento 2322-0000-60-0414-18, a cantidade obxecto da condena, podendo substituírse a consignación en metálico polo aseguramento mediante aval solidario de duración indefinida e pagadoiro a primeiro requirimento emitido por entidade de crédito. </p>
    <p>No caso de que algún dos anteriores ingresos se verifique mediante transferencia bancaria, esta deberá dirixirse á conta ES 55 0049 3569 92 0005001274, facendo constar como beneficiario “Xulgado do Social número 1 de Lugo” e como “concepto” o número de conta correspondente ao presente procedemento que proceda dos dous mencionados nos dous parágrafos que anteceden. </p>
    <p>Advírtese, ademais, ás partes que deberán facer constar nos escritos de interposición do recurso e de impugnación, se for o caso, un domicilio na sede do Tribunal Superior de Xustiza de Galicia, para efectos de notificacións, dando cumprimento ao disposto no artigo 198 da Lei reguladora da xurisdición social.</p>
    <p>Así o pronuncio, mando e asino por esta miña sentenza, da cal se levará testemuño aos autos».</p>
    <p>E para que sirva de notificación en forma a José Luis Robledo Álvarez, en ignorado paradoiro, expido e asino este edicto para a súa inserción no Diario Oficial de Galicia.</p>
    <p>Lugo, 18 de decembro de 2018</p>
    <footer><p>O letrado da Administración de xustiza</p></footer>

