---
date: '2019-06-17'
id: G0244-050619-0005
page: 28689
number: 113
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  EXTRACTO da Resolución do 11 de xuño de 2019, da Secretaría Xeral da
  Emigración, pola que se aproban as bases reguladoras para a concesión, en
  réxime de concorrencia non competitiva, de subvencións para promover o
  autoemprego e a actividade emprendedora na Comunidade Autónoma galega das
  persoas galegas retornadas e dos seus descendentes, e se convocan para o ano
  2019 (código de procedemento PR937A).
range: Resolución
url: >-
  https://www.xunta.gal/dog/Publicados/2019/20190617/AnuncioG0244-050619-0005_gl.html
---
<p>BDNS (Identif.): 460757.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>As persoas que, residindo fóra de España, se establezan na Comunidade Autónoma galega:</p>
    <p>1. As persoas galegas e nacidas en Galicia.</p>
    <p>2. Os cónxuxes ou persoas con unión análoga á conxugal e os descendentes das persoas galegas e nacidas en Galicia.</p>
    <p>3. As persoas beneficiarias das bolsas de excelencia para a mocidade do exterior, convocadas pola Secretaría Xeral da Emigración.</p>
    <p>Segundo. <em>Obxecto</em></p>
    <p> Establecer as bases que regularán o procedemento de concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas e dos seus descendentes, que se establezan como persoas traballadoras autónomas ou por conta propia, ou como socias traballadoras mercantís, de sociedades laborais ou cooperativas de traballo asociado.</p>
    <p>Terceiro. <em>Bases reguladoras </em></p>
    <p>Resolución do 11 de xuño de 2019, da Secretaría Xeral da Emigración, pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas e dos seus descendentes, e se convocan para o ano 2019 (código de procedemento PR937A).</p>
    <p>Cuarto. <em>Importe </em></p>
    <p>Para a concesión destas subvencións destinarase un crédito total de 196.750 euros con cargo á aplicación orzamentaria 04.30.312C.470.0.</p>
    <p> Quinto. <em>Prazo de presentación de solicitudes </em></p>
    <p>O prazo de presentación de solicitudes comezará a partir do día seguinte ao da publicación desta resolución no <em>Diario Oficial de Galicia</em> e rematará o 30 de setembro de 2019.</p>
    <p>Santiago de Compostela, 11 de xuño de 2019</p>
    <footer><p>Antonio Rodríguez Miranda<br>Secretario xeral da Emigración</p></footer>

