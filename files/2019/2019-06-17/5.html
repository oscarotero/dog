---
date: '2019-06-17'
id: O900-100619-0001
page: 28694
number: 113
agency: Parlamento de Galicia
section: III. Outras disposicións.
title: >-
  RESOLUCIÓN do 10 de xuño de 2019 pola que se anuncian a convocatoria e as
  bases para a concesión de diversas bolsas para a formación práctica no
  Parlamento de Galicia.
range: Resolución
url: >-
  https://www.xunta.gal/dog/Publicados/2019/20190617/AnuncioO900-100619-0001_gl.html
---
<p>A Mesa do Parlamento de Galicia, na sesión do 4 de xuño de 2019, acordou aprobar as bases da convocatoria para a concesión das seguintes bolsas individuais para contribuír á formación práctica de persoas graduadas universitarias e relacionadas coa actividade da institución:</p>
    <p>a) Dúas bolsas de formación en arquivo, biblioteca e documentación.</p>
    <p>b) Unha bolsa de formación en comunicación institucional.</p>
    <p>c) Dúas bolsas de formación en publicacións.</p>
    <p>d) Unha bolsa de formación en recursos técnicos e contratación.</p>
    <p>e) Unha bolsa de formación en xestión parlamentaria.</p>
    <p>E unha bolsa de formación adicional nunha das modalidades anteriores, reservada para persoas con discapacidade igual ou superior ao 33 % co fin de contribuír a súa integración laboral.</p>
    <p>As bases estarán dispoñibles no <em>Boletín Oficial do Parlamento de Galicia</em> e na páxina web do Parlamento de Galicia (www.parlamentodegalicia.gal).</p>
    <p>As solicitudes poderán presentarse no prazo de quince (15) días naturais contados desde o seguinte ao da publicación desta convocatoria no <em>Diario Oficial de Galicia</em>.</p>
    <p>Santiago de Compostela, 10 de xuño de 2019</p>
    <footer><p>Miguel Ángel Santalices Vieira<br>Presidente do Parlamento de Galicia</p></footer>

