---
date: '2019-06-17'
id: CA01-110619-0001
page: 28790
number: 113
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 7 de xuño de 2019, da Dirección Xeral da Función Pública, polo que
  se emprazan os interesados no recurso contencioso-administrativo  PO 148/2019
  contra a Orde do 28 de febreiro de 2019 pola que se convoca o proceso
  selectivo para o ingreso na escala de auxiliar do Servizo de Prevención e
  Defensa contra Incendios Forestais, subgrupo C2, nas especialidades de
  emisorista/vixilante fixo/a, bombeiro forestal-condutor motobomba e bombeiro
  forestal, do corpo de auxiliares de carácter técnico de Administración
  especial da Administración xeral da Comunidade Autónoma de Galicia.
range: Anuncio
url: >-
  https://www.xunta.gal/dog/Publicados/2019/20190617/AnuncioCA01-110619-0001_gl.html
---
<p>A Dirección Xeral da Función Pública recibiu un oficio da Sala do Contencioso-Administrativo do Tribunal Superior de Xustiza de Galicia polo que solicita o emprazamento de cantos aparezan como interesados no recurso contencioso-administrativo PO 148/2019, contra a Orde do 28 de febreiro de 2019 pola que se convoca o proceso selectivo para o ingreso na escala de auxiliar do Servizo de Prevención e Defensa contra Incendios Forestais, subgrupo C2, nas especialidades de emisorista/vixiliante fixo/a, bombeiro forestal-condutor motobomba e bombeiro forestal, do corpo de auxiliares de carácter técnico de Administración especial da Administración xeral da Comunidade Autónoma de Galicia.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos da Sala do Contencioso-Administrativo do Tribunal Superior de Xustiza de Galicia no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 7 de xuño de 2019</p>
    <footer><p>José María Barreiro Díaz<br>Director xeral da Función Pública</p></footer>

