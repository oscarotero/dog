---
date: '2019-06-17'
id: G0181-100619-0002
page: 28813
number: 113
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 5 de xuño de 2019 polo que se somete ao trámite de información
  pública o proxecto de construción para o fomento da mobilidade sustentable,
  senda na PO-551, treito Trasouto-Alto da Portela-CG-4.1, punto quilométrico
  12+720-14+440, así como a relación individual de bens, dereitos e propietarios
  afectados polo proxecto de referencia (clave PO/16/267.06).
range: Anuncio
url: >-
  https://www.xunta.gal/dog/Publicados/2019/20190617/AnuncioG0181-100619-0002_gl.html
---
<p>Antecedentes.</p>
    <p>O artigo 6.2 da Lei 8/2013, do 28 de xuño, de estradas de Galicia, e o artigo 12.2 do Decreto 66/2016, do 26 de maio, polo que se aproba o Regulamento xeral de estradas de Galicia, determinan que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta de Galicia elaborou a Estratexia en materia de mobilidade alternativa de Galicia, entre cuxos obxectivos está o fomento dos sistemas de transporte alternativos aos motorizados que permitan minimizar as repercusións sobre o ambiente e os seus impactos sociais e económicos.</p>
    <p>Os beneficios esperados con esta iniciativa son, entre outros, a mellora da mobilidade, a mellora da calidade do aire, da saúde, da igualdade e benestar da economía, do patrimonio e do urbanismo.</p>
    <p>Con data do 2 de novembro de 2016 a Axencia Galega de Infraestruturas aprobou, con base na Estratexia en materia de mobilidade alternativa de Galicia, o documento Estratexia en materia de mobilidade alternativa na comarca do Morrazo e concellos limítrofes, onde unha das sendas propostas era na PO-551 que agora se desenvolve mediante o proxecto construtivo para o fomento da mobilidade sustentable, senda na PO-551, treito: Trasouto-Alto da Portela-CG-4.1, p.q. 12+720-14+440, de clave: PO/16/267.06.</p>
    <p>O obxecto do proxecto é a xustificación e definición das obras de construción dunha senda peonil e ciclista na estrada PO-551, no treito comprendido entre o p.q. 12+720-14+440 (aproximadamente), no concello de Bueu, entroncando a nova senda na súa parte inicial coas beirarrúas existentes e formalizando, deste xeito, un itinerario continuo.</p>
    <p>A senda presentará dúas tipoloxías ao longo da actuación: </p>
    <p>• Na maior parte do treito executarase unha senda de formigón coloreado cun ancho mínimo de 1,8 m, separada da calzada por un bordo de formigón.</p>
    <p>• En zonas puntuais, en que existen importantes limitacións de espazo dispoñible, a senda executarase sobre a zona da beiravía existente, mediante a aplicación dun slurry nun ancho mínimo de 1,5 m e con separadores plásticos entre a senda e a calzada. </p>
    <p>Realizaranse tamén algunhas actuacións complementarias á construción da senda, necesarias para garantir a súa funcionalidade, como son a construción de perpiaños en base de terraplén e a colocación dun refuxio no p.q. 14+150.</p>
    <p>Considerando todo o exposto e o establecido na normativa vixente,</p>
    <p>RESOLVO:</p>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no <em>Diario Oficial de Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese á información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (avenida Mª Victoria Moreno, 43-1º, 36071 Pontevedra), e na Casa do Concello de Bueu (rúa Eduardo Vicenti, 8, 36930 Bueu, Pontevedra).</p>
    <p>Así mesmo, na páxina web da Consellería de Infraestruturas e Mobilidade (http://infraestruturasemobilidade.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do proxecto de construción.</p>
    <p>Santiago de Compostela, 5 de xuño de 2019</p>
    <footer><p>Francisco Menéndez Iglesias<br>Director da Axencia Galega Infraestruturas</p></footer>
    <h2>ANEXO</h2>
    <h2>Relación de bens, dereitos e propietarios afectados</h2>
    <p>Proxecto de construcción.</p>
    <p>Fomento da mobilidade sustentable. Senda na PO-551. Treito: Trasouto-Alto da Portela-CG-4.1, p.q. 12+720-14+440, clave: PO/16/267.06.</p>
    <p>Concello de Bueu.</p>
    <table>
     <tbody>
      <tr>
       <td>Nº</td>
       <td>Ref. catastral</td>
       <td>Titular</td>
       <td>Tipo terreo</td>
       <td>Clasf. urbanística</td>
       <td>Sup.<br>afectada<br>(m2)</td>
       <td>Bens afectados</td>
      </tr>
      <tr>
       <td>1</td>
       <td>36004A02600583</td>
       <td>Freijomil Fernández, José</td>
       <td>Rústico</td>
       <td>Solo rústico de protección de infraestruturas con plan especial</td>
       <td>10</td>
       <td>12 árbores (valoración 600 €)</td>
      </tr>
      <tr>
       <td>2</td>
       <td>36004A02600598</td>
       <td>Rodríguez Galup, Julia</td>
       <td>Rústico</td>
       <td>Solo rústico de protección de infraestruturas con plan especial</td>
       <td>49</td>
       <td>--</td>
      </tr>
      <tr>
       <td>3</td>
       <td>36004A02500250</td>
       <td>Otero Castro, Cristina</td>
       <td>Rústico</td>
       <td>Solo rústico de protección de infraestruturas con plan especial</td>
       <td>207</td>
       <td>--</td>
      </tr>
      <tr>
       <td>4</td>
       <td>36004A02500289</td>
       <td>Vilas Curras, José</td>
       <td>Rústico</td>
       <td>Solo rústico de protección de infraestruturas con plan especial</td>
       <td>22</td>
       <td>--</td>
      </tr>
      <tr>
       <td>5</td>
       <td>36004A02500297</td>
       <td>Curra Couso, Carmen</td>
       <td>Rústico</td>
       <td>Solo rústico de protección de infraestruturas con plan especial</td>
       <td>16</td>
       <td>--</td>
      </tr>
      <tr>
       <td>6</td>
       <td>36004A02500366</td>
       <td>Fernández Currás, Asunción</td>
       <td>Rústico</td>
       <td>Solo rústico de protección de infraestruturas con plan especial</td>
       <td>14</td>
       <td>--</td>
      </tr>
      <tr>
       <td>7</td>
       <td>36004A02401076</td>
       <td>Montejano Bernárdez, Aurelio</td>
       <td>Rústico</td>
       <td>Solo rústico de protección de infraestruturas con plan especial</td>
       <td>9</td>
       <td>--</td>
      </tr>
     </tbody>
    </table>

