---
date: '2019-12-20'
id: G0532-111219-0004
page: 54205
number: 242
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  RESOLUCIÓN do 11 de decembro de 2019, da Dirección Xeral de Ordenación do
  Territorio e Urbanismo, pola que se emprazan as persoas interesadas nos
  recursos contencioso-administrativos 4210/2019 e 4211/2019,  interpostos
  contra a Resolución do 30 de agosto de 2019 de aprobación definitiva da
  modificación puntual número 7 do Plan xeral de ordenación municipal, para a
  delimitación do núcleo rural de Soutullo, no concello de Sanxenxo.
range: Resolución
url: >-
  https://www.xunta.gal/dog/Publicados/2019/20191220/AnuncioG0532-111219-0004_gl.html
---
<p>Neste centro directivo recibíronse oficios da Sección Segunda da Sala do Contencioso-Administrativo do Tribunal Superior de Xustiza de Galicia, en relación cos recursos contencioso-administrativos números 4210/2019 e 4211/2019, interpostos contra a Resolución do 30.8.2019 de aprobación definitiva da modificación puntual nº 7 do Plan xeral de ordenación municipal, para delimitación do núcleo rural de Soutullo, no concello de Sanxenxo, nos cales se solicita a remisión do expediente administrativo e o emprazamento das persoas interesadas no expediente correspondente.</p>
    <p>Para os efectos de cumprir o solicitado no oficio, a Dirección Xeral de Ordenación do Territorio e Urbanismo acordou remitir o expediente ao Tribunal Superior de Xustiza de Galicia.</p>
    <p>O que se notifica para xeral coñecemento de todas as persoas interesadas nos procedementos, e se emprazan para que poidan comparecer como demandadas nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de decembro de 2019</p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>

