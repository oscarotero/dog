---
date: '2019-03-29'
id: G0426-140319-0003
page: 16540
number: 62
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 12 de marzo de 2019, da Xefatura Territorial de Lugo, polo que se
  fai pública a proposta dunha liña de deslindamento con propiedades
  particulares do monte veciñal en man común (MVMC) Pena, Cruz da Aguieira e San
  Marcos, na parroquia de Goián, concello de Sarria (Lugo); expediente 2-DES/19.
range: Anuncio
url: >-
  https://www.xunta.gal/dog/Publicados/2019/20190329/AnuncioG0426-140319-0003_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáse publicidade á proposta de deslindamento do MVMC Pena, Cruz da Aguieira e San Marcos con propiedades particulares, presentada o 27.2.2019 pola comunidade de Goián.</p>
    <p>Con data 8.3.2019 o Servizo de Montes de Lugo emitiu un informe favorable ao considerar que non existe menoscabo da integridade do MVMC.</p>
    <p>Contra a proposta de deslindamento, no prazo dun mes, que comezará contarse a partir do día seguinte ao da publicación deste anuncio, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios afectados.</p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Lugo, 12 de marzo de 2019</p>
    <footer><p>Mª Olga Iglesias Fontal<br>Xefa territorial de Lugo</p></footer>

