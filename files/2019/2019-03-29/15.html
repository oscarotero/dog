---
date: '2019-03-29'
id: G0425-260319-0001
page: 16495
number: 62
agency: Consellería de Política Social
section: III. Outras disposicións.
title: >-
  RESOLUCIÓN do 22 de marzo de 2019 pola que se publica a resolución do
  procedemento de selección de entidade privada sen ánimo de lucro para a
  atención residencial e a intervención educativa integral e terapéutica con
  menores que teñen que cumprir medidas xudiciais privativas de liberdade nos
  centros, previstas na Lei orgánica 5/2000, do 12 de xaneiro, reguladora da
  responsabilidade penal dos menores, para o cumprimento de medidas xudiciais
  privativas de liberdade do complexo Montealegre (Ourense).
range: Resolución
url: >-
  https://www.xunta.gal/dog/Publicados/2019/20190329/AnuncioG0425-260319-0001_gl.html
---
<p>A través da Resolución do 28 de decembro de 2018 pola que se convoca o procedemento de selección de entidade privada sen ánimo de lucro para a atención residencial e a intervención educativa integral e terapéutica con menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores nos centros para o cumprimento de medidas xudiciais privativas de liberdade do complexo Montealegre (Ourense), abriuse a convocatoria que inicia o procedemento de selección de entidade privada sen ánimo de lucro para levar a cabo a atención residencial, a intervención educativa integral e terapéutica con persoas menores que teñen que cumprir medidas xudiciais privativas de liberdade, de conformidade coas bases establecidas no seu anexo I, a través da formalización dun convenio de colaboración (anexo IV).</p>
    <p>No <em>Diario Oficial de Galicia</em> do 23 de xaneiro de 2018 publicouse unha corrección de erros da dita resolución.</p>
    <p>O punto décimo cuarto do anexo I da dita resolución establece que a resolución do procedemento se publicará no <em>Diario Oficial de Galicia</em> de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas. Esta publicación producirá os efectos de notificación.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 21 de marzo de 2019, ditada no procedemento BS213A de selección de entidade privada sen ánimo de lucro para a atención residencial e a intervención educativa integral e terapéutica con menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores nos centros para o cumprimento de medidas xudiciais privativas de liberdade do complexo Montealegre (Ourense), que se xunta coa presente resolución no anexo.</p>
    <p>Segundo. Comunicar que a Resolución do 21 de marzo de 2019 que finaliza este procedemento esgota a vía administrativa e contra ela poderá interporse recurso potestativo de reposición ante o mesmo órgano que a ditou, no prazo dun mes contado a partir da publicación desta resolución no <em>Diario Oficial de Galicia</em> ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ao da súa publicación no <em>Diario Oficial de Galicia</em>.</p>
    <p>Terceiro. Unha vez que o órgano competente notifique a resolución, formalizarase o convenio coa entidade seleccionada o día 1 de abril de 2019, de acordo co modelo previsto no anexo IV da Resolución do 28 de decembro de 2018.</p>
    <p>Santiago de Compostela, 22 de marzo de 2019</p>
    <footer><p>Fabiola García Martínez<br>Conselleira de Política Social</p></footer>
    <h2>ANEXO</h2>
    <p>«Resolución do 21 de marzo de 2019 ditada no procedemento BS213A polo que se selecciona entidade privada sen ánimo de lucro para a atención residencial e a intervención educativa integral e terapéutica con menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores nos centros para o cumprimento de medidas xudiciais privativas de liberdade do complexo Montealegre (Ourense).</p>
    <p>A través da Resolución do 28 de decembro de 2018 pola que se convoca o procedemento de selección de entidade privada sen ánimo de lucro para a atención residencial e a intervención educativa integral e terapéutica con menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores nos centros para o cumprimento de medidas xudiciais privativas de liberdade do complexo Montealegre (Ourense), convocouse o procedemento de selección de entidade privada sen ánimo de lucro para levar a cabo a atención residencial, a intervención educativa integral e terapéutica con persoas menores que teñen que cumprir medidas xudiciais privativas de liberdade previstas na antedita Lei orgánica nos centros para o cumprimento de medidas xudiciais privativas de liberdade do complexo Montealegre, de conformidade coas bases establecidas no anexo I, a través da formalización dun convenio de colaboración (anexo IV).</p>
    <p>Unha vez que o órgano instrutor, examine as solicitudes, logo de requirimento de emenda da documentación, avaliadas as ditas solicitudes pola comisión de valoración, vista a proposta de resolución formulada pola Dirección Xeral de Familia, Infancia e Dinamización Demográfica,</p>
    <h2>RESOLVO:</h2>
    <p>Primeiro. Seleccionar para levar a cabo a atención residencial, a intervención educativa integral e terapéutica con menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores nos centros para o cumprimento de medidas xudiciais privativas de liberdade do complexo Montealegre, a entidade que a continuación se indica en aplicación dos criterios de valoración e baremo do punto décimo primeiro do anexo I da Resolución do 28 de decembro de 2018:</p>
    <table>
     <tbody>
      <tr>
       <td>Nº de expte.</td>
       <td>NIF</td>
       <td>Entidade</td>
       <td>Calidade da asistencia e intervención proposta</td>
       <td>Medios persoais dispoñibles</td>
       <td>Experiencia
        profesional</td>
       <td>Cantidade en concepto de compensación económica</td>
       <td>Total</td>
      </tr>
      <tr>
       <td>BS213A/2019-1</td>
       <td>G73038457</td>
       <td>Fundación Diagrama Intervención Psicosocial</td>
       <td>46,80</td>
       <td>5</td>
       <td>5</td>
       <td>9,999</td>
       <td>66,799</td>
      </tr>
     </tbody>
    </table>
    <p>Segundo. Non seleccionar a entidade seguinte en aplicación dos criterios de valoración e baremo do punto décimo primeiro do anexo I da Resolución do 28 de decembro de 2018:</p>
    <table>
     <tbody>
      <tr>
       <td>Nº de expte.</td>
       <td>NIF</td>
       <td>Entidade</td>
       <td>Calidade da asistencia e intervención proposta</td>
       <td>Medios persoais dispoñibles</td>
       <td>Experiencia
        profesional</td>
       <td>Cantidade en concepto de compensación económica</td>
       <td>Total</td>
      </tr>
      <tr>
       <td>BS213A/2019-2</td>
       <td>G27381797</td>
       <td>Fundación Camiña Social</td>
       <td>28,75</td>
       <td>6,75</td>
       <td>5</td>
       <td>20</td>
       <td>60,50</td>
      </tr>
     </tbody>
    </table>
    <p>Terceiro. Asinar o convenio coa entidade seleccionada o 1 de abril de 2019, de acordo co indicado no punto décimo sexto da dita resolución.</p>
    <p>Cuarto. As resolucións ditadas neste procedemento esgotan a vía administrativa e contra elas pode interporse recurso contencioso-administrativo ante o órgano xurisdicional contencioso-administrativo competente, no prazo de dous meses a partir do día seguinte ao da publicación da resolución no <em>Diario Oficial de Galicia</em>, de conformidade co disposto na Lei 29/1998, do 13 de xullo, reguladora da xurisdición contencioso-administrativa. En caso de silencio administrativo, o prazo será de seis meses desde o día seguinte a aquel en que a solicitude se entenda desestimada.</p>
    <p>Potestativamente, e con anterioridade á interposición do referido recurso contencioso-administrativo, poderá interporse recurso de reposición ante o órgano que ditou o acto, no prazo dun mes a partir do día seguinte ao da publicación da resolución no <em>Diario Oficial de Galicia</em>.</p>
    <p>Se a resolución é presunta, en calquera momento a partir do día seguinte a aquel en que se produza o acto presunto, ao abeiro dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Quinto. A publicación desta resolución producirá os efectos de notificación, nos termos establecidos no punto décimo cuarto da Resolución do 15 de xaneiro de 2019.</p>
    <p>Santiago de Compostela, 21 de marzo de 2019. Fabiola García Martínez, conselleira de Política Social».</p>

