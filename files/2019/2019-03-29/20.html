---
date: '2019-03-29'
id: G1994-110319-0001
page: 16509
number: 62
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4308/2018).
range: Edicto
url: >-
  https://www.xunta.gal/dog/Publicados/2019/20190329/AnuncioG1994-110319-0001_gl.html
---
<p>Eu, M. Socorro Bazarra Varela, letrada da Administración de xustiza da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 4308/2018 desta sección, seguido por instancia de José Antonio Lodeiro Aller contra Hostecarba, S.L., Agravella, S.L., Boncarra, S.L., sobre despedimento disciplinario, se ditou a seguinte resolución:</p>
    <p>«Decido.</p>
    <p>Estimamos o recurso de suplicación formulado polo demandante José Antonio Lodeiro Aller, contra a sentenza de data do 10 de setembro de 2018, ditada polo Xulgado do Social número catro da Coruña, no procedemento 107/2018, sobre despedimento, no sentido de condenar a empresa Hostecarba, S.L., a que no prazo de cinco días desde a notificación da devandita resolución, opte entre a readmisión do traballador, ou o aboamento dunha indemnización de 15.772,32 euros, confirmándoa en canto ao resto.</p>
    <p>Notifíquese a presente resolución ás partes e ao Ministerio Fiscal.</p>
    <p>Modo de impugnación. Faise saber ás partes que contra esta sentenza cabe interpoñer recurso de casación para unificación de doutrina que ha de prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público de Seguridade Social deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co número 1552 0000 37 seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 no canto do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase certificación para constancia na peza que se arquivará neste tribunal incorporándose o orixinal ao correspondente libro de sentenzas, logo de devolución dos autos ao xulgado do social de procedencia. </p>
    <p>Así por esta nosa sentenza, pronunciámolo, mandámolo e asinámolo. Seguen as sinaturas e a publicación». </p>
    <p>E para que sirva de notificación en legal forma a Hostecarba, S.L., Agravella, S.L., e Boncarra, S.L., na actualidade en ignorado paradoiro, expido o presente edicto para a súa inserción no Diario Oficial de Galicia. </p>
    <p>Advírteselle ao destinatario que as seguintes comunicacións faranse fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A coruña, 7 de marzo de 2019</p>
    <footer><p>A letrada da Administración de xustiza</p></footer>

