---
date: '2019-03-29'
id: G2169-070319-0001
page: 16515
number: 62
agency: Xulgado de Primeira Instancia número 2 de Santiago de Compostela
section: V. Administración de xustiza.
title: EDICTO de notificación de sentenza (PO 713/2017).
range: Edicto
url: >-
  https://www.xunta.gal/dog/Publicados/2019/20190329/AnuncioG2169-070319-0001_gl.html
---
<p>Eu, María del Carmen Vázquez Rodríguez, secretaria xudicial do Xulgado de Primeira Instancia número 2 de Santiago de Compostela, anuncio que no presente procedemento ordinario 713/2017 seguido por instancia de Mahou, S.A. contra José Manuel Sande Peón foi ditada sentenza cuxo teor literal é:</p>
    <p>«Sentenza nº 69/2012.</p>
    <p>Xuízo ordinario número 713/2017.</p>
    <p>Maxistrada xuíza: María Jesús Sánchez Carbajales.</p>
    <p>Demandante: Mahou, S.A.</p>
    <p>Avogado: Sr. Vidal Alonso Saiz.</p>
    <p>Procurador: Sr. Pardo de Vera López.</p>
    <p>Demandado: José Manuel Sande Peón (en rebeldía).</p>
    <p>Obxecto: reclamación de cantidade.</p>
    <p>Santiago de Compostela, 18 de febreiro de 2019.</p>
    <p>Decido.</p>
    <p>Estimar integramente a demanda presentada por Mahou, S.A. contra José Manuel Sande Peón e, en consecuencia, declaro a resolución do contrato do 29 de xuño de 2016 subscrito entre as partes e condeno o demandado a aboar á demandante a suma de 10.285 euros, incrementada cos xuros legais producidos desde a data de presentación da demanda até o seu completo pagamento á demandante, con aplicación do artigo 576 da LAC desde a data da sentenza. Todo iso con imposición de custas ao demandado.</p>
    <p>Notifíquese esta resolución ás partes, coa indicación de que non é firme e que contra ela se poderá interpor recurso de apelación ante a Sala do Civil da Audiencia Provincial, recurso que se deberá presentar neste xulgado no prazo de vinte días desde a súa notificación. </p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición de recurso contra a anterior resolución exixe a constitución dun depósito de 50 euros.</p>
    <p>O depósito da expresada suma deberase demostrar ao interpor o recurso, a cuxo escrito se xuntará copia do comprobante ou da orde de ingreso, requisito sen o cal o recurso non será admitido a trámite. Están exceptuadas da obrigación de constituíren o depósito as partes que teñan recoñecido o dereito de asistencia xurídica gratuíta.</p>
    <p>Expídase testemuño da presente resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así o pronuncio, mando e asino por esta miña sentenza, eu, María Jesús Sánchez Carbajales, maxistrada xuíza do Xulgado de Primeira Instancia número 2 de Santiago de Compostela».</p>
    <p>E como consecuencia do ignorado paradoiro de José Manuel Sande Peón, expídese este edicto para que sirva de cédula de notificación.</p>
    <p>Santiago de Compostela, 25 de febreiro de 2019</p>
    <footer><p>A letrada da Administración de xustiza</p></footer>

