---
date: '2019-06-25'
id: L160-050619-0001
page: 30224
number: 119
agency: Concello de Oroso
section: VI. Anuncios. b) Administración local.
title: >-
  ANUNCIO de aprobación inicial da modificación puntual número 7 do Plan xeral
  de ordenación municipal.
range: Anuncio
url: >-
  https://www.xunta.gal/dog/Publicados/2019/20190625/AnuncioL160-050619-0001_gl.html
---
<p>O 14 de maio de 2019 o Pleno do Concello de Oroso adoptou este acordo:</p>
    <p>«Primeiro. Aprobar inicialmente a modificación puntual número 7 do Plan xeral de ordenación municipal de Oroso, nos termos que constan no expediente.</p>
    <p>Segundo. Iniciar un período de información pública do expediente durante 2 meses, mediante anuncio no taboleiro de edictos do Concello, no <em>Diario Oficial de Galicia</em> e nun dos xornais de maior difusión da provincia. Durante o devandito período o expediente quedará á disposición de calquera que queira examinalo para que se presenten as alegacións que se consideren pertinentes.</p>
    <p>Terceiro. Proceder á suspensión do outorgamento de licenzas nos ámbitos de actuación dos sectores 9, 10 e 11 de solo urbanizable delimitado actualmente vixentes de conformidade co previsto no artigo 47.2 da Lei 2/2016, do 10 de febreiro, do solo de Galicia, á vista de que segundo os servizos urbanísticos municipais as modificacións propostas supoñen novas determinacións que modifican a ordenación urbanística vixente nos ámbitos de actuación dos citados sectores. </p>
    <p>Cuarta. Dar traslado do presente acordo xunto co resto do expediente ao órgano competente en materia de urbanismo da Xunta de Galicia, a fin de que este poida levar a cabo as consultas previstas, se é o caso, no documento de alcance do estudo ambiental estratéxico, así como dar audiencia aos concellos limítrofes e recadar os informes sectoriais autonómicos preceptivos, que deberán de ser emitidos no prazo de tres meses, transcorrido o cal se entenderán emitidos con carácter favorable».</p>
    <p>O prazo da exposición pública do expediente iniciarase o día seguinte ao que se publique este anuncio no <em>Diario Oficial de Galicia</em>.</p>
    <p>A documentación do expediente atópase ao dispor do público na Oficina Municipal de Urbanismo, de luns a venres, das 9.00 ás 14.00 horas.</p>
    <p>Oroso, 24 de maio de 2019</p>
    <footer><p>Manuel Mirás Franqueira<br>Alcalde</p></footer>

