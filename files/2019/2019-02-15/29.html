---
date: '2019-02-15'
id: G0170-250119-0001
page: 9691
number: 33
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (DSP 880/2017).
range: Edicto
url: >-
  https://www.xunta.gal/dog/Publicados/2019/20190215/AnuncioG0170-250119-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 2 de reforzo da Coruña, fago saber que no procedemento de despedimento/cesamentos en xeral 880/2017 deste xulgado do social, seguido por instancia de Lourdes Folla Sánchez contra Cervecería Coruñesa, S.L., Fogasa, sobre despedimento, se ditou a seguinte resolución:</p>
    <p>«Xuíz: Javier López Cotelo</p>
    <p>Procedemento: despedimento 880/2017</p>
    <p>Demandante: Lourdes Folla Sánchez</p>
    <p>Letrado: Sr. Quintáns López</p>
    <p>Demandado: Cervecería Coruñesa, S.L.</p>
    <p>Letrado: (…)</p>
    <p>Fogasa</p>
    <p>Letrado: (…)</p>
    <p>Sentenza 3/2019</p>
    <p>A Coruña, 3 de xaneiro de 2019</p>
    <p>Decisión</p>
    <p>1º. Estimo a demanda sobre despedimento formulada por Lourdes Folla Sánchez fronte á empresa Cervecería Coruñesa, S.L. e, en consecuencia, declaro a improcedencia do despedimento e a extinción da relación laboral na data desta sentenza. Todo iso con condena da empresa ao aboamento da indemnización detallada no número segundo desta decisión.</p>
    <p>2º. A indemnización que deberá aboar a empresa demandada, segundo o disposto no número anterior, ascende á cantidade de 21.098,05 euros.</p>
    <p>3º. Condeno a empresa demandada a que lle aboe ao traballador os salarios de tramitación desde a data do despedimento á data da extinción da relación laboral no día de hoxe, a razón de 42,67 €/día, o que dá a cantidade de 22.188,40 euros.</p>
    <p>O Fogasa deberá pasar polo resolto na presente resolución, sen prexuízo dos límites da súa responsabilidade cando proceda.</p>
    <p> Inscríbase a presente resolución no libro de sentenzas e déixese testemuño dela no presente procedemento.</p>
    <p>Notifíqueselles esta sentenza ás partes, advertíndolles que contra ela se poderá interpor recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Así o pronuncio, mando e asino».</p>
    <p>E para que lle sirva de notificación en legal forma a Cervecería Coruñesa, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicación se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 17 de xaneiro de 2019</p>
    <footer><p>A letrada da Administración de xustiza</p></footer>

