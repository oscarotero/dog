---
date: '2019-02-15'
id: G0193-280119-0001
page: 9679
number: 33
agency: Xulgado de Primeira Instancia número 2 de Lugo
section: V. Administración de xustiza.
title: EDICTO (148/2018).
range: Edicto
url: >-
  https://www.xunta.gal/dog/Publicados/2019/20190215/AnuncioG0193-280119-0001_gl.html
---
<p>Divorcio contencioso (DCT) 880/2017</p>
    <p>Cónxuxes: Salvia Calaza Vázquez; Elios Billiteri</p>
    <p>Procuradora: Marta Eugenia Iglesias Penelas</p>
    <p>Avogada: Cristina Pérez Salgado</p>
    <p>Demandado: Ellos Billitteri</p>
    <p>Eu, Francisco Julián Hinojal Gijón, letrado da Administración de xustiza do Xulgado de Primeira Instancia número 2 de Lugo, fago saber que en virtude do acordado nos autos de referencia e, de conformidade co disposto nos artigos 156, 164 e 497 da LAC, por medio do pesente notifícasalle á parte demandada, Elios Billitteri, a sentenza 148/2018, de data 22 de marzo de 2018, cuxo encabezamento e decisión son os seguintes:</p>
    <p>«Sentenza</p>
    <p>Divorcio contencioso 880/2017</p>
    <p>Xuíza que a dita: Aurelia Belo Fernández</p>
    <p>Lugar: Lugo</p>
    <p>Data: vinte e dous de marzo de dous mil dezaoito</p>
    <p>Vistos por Aurelia Bello Fernández, maxistrada xuíza substituta do Xulgado de Primeira Instancia número 2 de Lugo, os presentes autos de divorcio contencioso número 880/2017, seguidos por instancia de Salvia Calaza Vázquez, representada pola procuradora Sra. Iglesias Penelas e asistida pola letrada Sra. Pérez Salgado, contra Elios Billiteri, en situación de rebeldía procesual, con intervención do Ministerio Fiscal.</p>
    <p>Decisión</p>
    <p>Que, estimando a demanda presentada por Salvia Calaza Vázquez, representada pola procuradora Sra. Iglesias Penelas, contra Elios Billiteri, en situación de rebeldía procesual, coa intervención do Ministerio Fiscal, debo declarar e declaro:</p>
    <p>1º. A disolución por divorcio do matrimonio contraído polos expresados, con todas as consecuencias legais inherentes a tal declaración.</p>
    <p>2º. En relación coa filla común, a menor 0. B. C., establécense as seguintes medidas:</p>
    <p>a) A patria potestade será compartida por ambos os proxenitores.</p>
    <p>b) A garda e custodia da menor atribúeselle á nai, así como o uso e gozo da vivenda familiar.</p>
    <p>c) O réxime de visitas a favor do pai será progresivo inicialmente os sábados e domingos alternos desde as 17.00 horas ata as 20.00 horas, sen pernoita, visitas que se realizarán coa presenza da nai ou dun familiar que esta designe, e con entrega e recollida da menor no domicilio materno. Transcorrido un ano, poderá ampliarse a fins de semana alternos, sábado e domingo de 12.00 horas a 19.00 horas, con entrega e recollida da menor no domicilio materno. Transcorridos dous anos, fins de semana alternos desde o sábado ás 11.00 horas ata o domingo ás 20.00 horas con pernoita, e deberase realizar a entrega e recollida da menor no domicilio materno. Para viaxar fóra do territorio español deberá contar coa autorización da nai.</p>
    <p>d) En concepto de pensión de alimentos a favor da menor, o pai deberá aboar a cantidade de 200 euros mensuais, que se deberá ingresar nos cinco primeiros días de cada mes na conta que a nai designe para o efecto, e que deberá actualizarse anualmente o día 1 de xaneiro de cada ano de conformidade coas variacións que experimente o IPC. Cada proxenitor aboará a metade dos gastos extraordinarios.</p>
    <p>3º. Non se fai especial condena en custas.</p>
    <p>4º. Comuníqueselles esta sentenza aos rexistros civís correspondentes para os efectos rexistrais oportunos.</p>
    <p>5º. Expídase e únase testemuño desta sentenza ás actuacións, coa inclusión da orixinal no libro de sentenzas.</p>
    <p>Notifíqueselles ás partes, coa advertencia de que non é firme e que contra ela cabe interpor recurso de apelación para ante a Audiencia Provincial de Lugo.</p>
    <p>Así, por esta a miña sentenza, pronúncioo, mándoo e asínoo.</p>
    <p>Maxistrado xuíz».</p>
    <p>Lugo, 10 de xaneiro de 2019</p>
    <footer><p>O letrado da Administración de xustiza</p></footer>

