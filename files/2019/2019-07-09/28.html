---
date: '2019-07-09'
id: G0424-140619-0005
page: 32317
number: 129
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 13 de xuño de 2019, da Xefatura Territorial de Ourense, pola que
  se concede a autorización administrativa previa e de construción dunha
  instalación eléctrica no concello de Ribadavia (expediente IN407A 2019/21-3).
range: Resolución
url: >-
  https://www.xunta.gal/dog/Publicados/2019/20190709/AnuncioG0424-140619-0005_gl.html
---
<p>Visto o expediente para outorgamento da autorización administrativa previa e da autorización administrativa de construción da instalación eléctrica que a continuación se describen, tal e como se recollen no proxecto asinado polo enxeñeiro técnico industrial, Rubén Francisco Fernández Vayo, colexiado número 2.880 COITI Vigo, en xuño de 2019, con visado número 21900624, do 7 de xuño de 2019, do sinalado colexio profesional:</p>
    <p>Solicitante: Distribuidora Eléctrica de Melón, S.L.</p>
    <p>Enderezo: rúa A Coruña, número 20, 36700 Tui, Pontevedra.</p>
    <p>Denominación: modificación PF (punto fronteira) centro de interconexión de Francelos e Portalaxe.</p>
    <p>Situación: Francelos, concello de Ribadavia.</p>
    <p>Descricións técnicas:</p>
    <p>– Modificación da LMT de alimentación a centro de interconexión, a 20 kV, de 20 m de lonxitude con PAS e condutor tipo RHZ1-12/20 kV 3×240 Al.</p>
    <p>– Montaxe en edificio existente de novas celas de interruptor automático 24 kV, 630A, e celas (2L motorizadas), con corte en SF6; cela de medida e cela de protección (fusibles). Telemando e trafo de SSAA de 25 kVA.</p>
    <p>– Orzamento: 94.179,70 €.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e os regulamentarios previstos no capítulo II, do título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, coa simplificación dos procedementos que, de ser o caso, lle son de aplicación, tal e como se regula nos artigos 37 e 38 da Lei 5/2017, do 19 de outubro, de fomento da implantación de iniciativas empresariais, e na Resolución da Dirección Xeral de Enerxía e Minas, do 19 de febreiro de 2014 (DOG do 19 de marzo), esta xefatura territorial, á vista do informe do Servizo de Enerxía e Minas emitido ao respecto, resolve:</p>
    <p>Conceder a autorización administrativa previa e a autorización administrativa de construción ás ditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra esta resolución poderá interpoñer recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación desta resolución. Tamén poderá interpoñer calquera outro recurso que xulgue pertinente ao seu dereito.</p>
    <p>Ourense, 13 de xuño de 2019</p>
    <footer><p>Santiago Álvarez González<br>Xefe territorial de Ourense</p></footer>

