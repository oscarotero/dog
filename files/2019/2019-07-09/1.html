---
date: '2019-07-09'
id: G0424-050719-0019
page: 32233
number: 129
agency: 'Consellería de Economía, Emprego e Industria'
section: II. Autoridades e persoal. b) Nomeamentos.
title: >-
  ORDE do 25 de xuño de 2019 pola que se dispón o nomeamento dos membros do
  Consello Asesor en Investigación e Innovación de Galicia.
range: Orde
url: >-
  https://www.xunta.gal/dog/Publicados/2019/20190709/AnuncioG0424-050719-0019_gl.html
---
<p>A Lei 5/2013, do 30 de maio, de fomento da investigación e da innovación de Galicia, modificada pola Lei 13/2015, do 24 de decembro, de medidas fiscais e administrativas, creou o Consello Asesor en Investigación e Innovación de Galicia como o órgano colexiado de participación e consulta dos axentes do Sistema galego de investigación e innovación nos asuntos relacionados coa investigación, transferencia, valorización e innovación.</p>
    <p>O artigo 22.1 da dita lei establece que o Consello Asesor en Investigación e Innovación de Galicia terá a seguinte composición:</p>
    <p>a) Unha persoa representante de cada unha das universidades públicas de Galicia.</p>
    <p>b) Tres persoas expertas de recoñecido prestixio e solvencia en materia de investigación, valorización, transferencia e innovación. A designación destas persoas será realizada conforme as seguintes regras: </p>
    <p>1ª. Dúas persoas representantes dos organismos públicos de investigación non universitarios de Galicia, propostas por acordo entre eles.</p>
    <p>2ª. Unha persoa representante dos centros tecnolóxicos de Galicia, proposta por acordo entre eles.</p>
    <p>c) Unha persoa representante das empresas dos parques tecnolóxicos de Galicia, proposta por acordo entre eles.</p>
    <p>d) Dúas persoas representantes de empresas, unha delas en representación dunha peme, por proposta do Consello Galego de Cámaras.</p>
    <p>e) Tres persoas en representación da Xunta de Galicia, designadas entre as consellarías titulares de centros ou organismos públicos de investigación.</p>
    <p>f) Tres persoas representantes da cidadanía, por proposta do Consello Reitor da Axencia Galega de Innovación.</p>
    <p>g) Un funcionario ou unha funcionaria ao servizo da Axencia Galega de Innovación actuará nas reunións como secretario ou secretaria do Consello Asesor, con voz pero sen voto.</p>
    <p>Asi mesmo, o artigo 22.3 especifica que, corresponde o nomeamento das persoas integrantes do Consello Asesor en Investigación e Innovación á persoa titular da consellaría con competencias en materia de investigación e innovación, por proposta dos axentes indicados con anterioridade.</p>
    <p>En consecuencia, e por proposta dos citados axentes,</p>
    <h2>DISPOÑO:</h2>
    <p>Artigo 1. Nomear as seguintes persoas como membros do Consello Asesor en Investigación e Innovación de Galicia:</p>
    <p>En representación de cada unha das universidades públicas de Galicia a:</p>
    <p>Vicente Pérez Muñuzuri, vicerreitor de Investigación e Innovación da Universidade de Santiago de Compostela.</p>
    <p>Salvador Naya Fernández, vicerreitor de Política Científica, Investigación e Transferencia da Universidade da Coruña.</p>
    <p>María Consuelo Pérez Vázquez, vicerreitora de Transferencia da Universidade de Vigo.</p>
    <p>En representación dos organismos públicos de investigación non universitarios de Galicia a:</p>
    <p>Antonio de Ron Pedreira, delegado institucional do Consello Superior de Investigacións Científicas en Galicia.</p>
    <p>Manuel Rodríguez Vázquez, Director da Axencia Galega de Calidade Alimentaria.</p>
    <p>En representación dos centros tecnolóxicos de Galicia a:</p>
    <p>Juan Manuel Vieites Baptista de Sousa, presidente da Alianza Tecnolóxica Intersectorial de Galicia.</p>
    <p>En representación dos parques tecnolóxicos de Galicia a:</p>
    <p>Pedro García Trejo, director de G.T.G. Ingenieros, S.L.</p>
    <p>En representación da Xunta de Galicia de entre as consellarías titulares de centros ou organismos públicos de investigación a:</p>
    <p>Patricia Argerey Vilar, directora da Axencia Galega de Innovación, en representación da Consellería de Economía, Emprego e Industria.</p>
    <p>Beatriz Allegue Requeijo, Xerente da Axencia de Coñecemento en Saúde, en representación da Consellería de Sanidade.</p>
    <p>Covadonga Salgado, directora do Instituto Tecnolóxico para o Control do Medio Mariño de Galicia, en representación da Consellería do Mar.</p>
    <p>En representación da cidadanía a:</p>
    <p>Iker Sertucha Lista, presidente do Comité de Entidades de Representantes de Persoas con Discapacidade de Galicia.</p>
    <p>Pilar Bermejo Barrera, profesora da Universidade de Santiago de Compostela e membro da Real Academia Galega de Ciencias.</p>
    <p>Edita de Lorenzo Rodríguez, profesora da Universidade de Vigo, por proposta do Pleno da Unidade de Muller e Ciencia.</p>
    <p>A Luisa Boquete Pumar, directora da Área de Programas da Axencia Galega de Innovación como secretaria do Consello Asesor en Investigación e Innovación de Galicia.</p>
    <p>Artigo 2. Unha vez que o Consello Galego de Cámaras designe unha persoa en representación das empresas, procederase ao seu nomeamento, quedando dese modo completada a composición do Consello Asesor en Investigación e Innovación de Galicia.</p>
    <p>Artigo 3. Os ditos nomeamentos, conforme o artigo 22.4 da Lei 5/2013, do 30 de maio, de fomento da investigación e da innovación de Galicia, modificado pola Lei 13/2015, do 24 de decembro, de medidas fiscais e administrativas, terán unha duración do mandato de catro anos, sen posibilidade de reelección.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 25 de xuño de 2019</p>
    <footer><p>Francisco Conde López<br>Conselleiro de Economía, Emprego e Industria</p></footer>

