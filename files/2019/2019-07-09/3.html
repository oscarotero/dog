---
date: '2019-07-09'
id: CA01-010719-0001
page: 32239
number: 129
agency: Consellería de Facenda
section: III. Outras disposicións.
title: >-
  RESOLUCIÓN, do 1 de xullo de 2019 pola que se dá publicidade á encomenda de
  xestión coa Fundación Semana Verde de Galicia (FSV) para que poña a
  disposición os espazos precisos e os traballos de apoio necesarios á Dirección
  Xeral da Función Pública para organizar probas de acceso a distintos corpos da
  Administración xeral da Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2019/20190709/AnuncioCA01-010719-0001_gl.html
---
<p>De conformidade co disposto no artigo 8 da Lei 19/2013, do 9 de decembro, de transparencia, acceso á información pública e bo goberno, dáselle publicidade á encomenda de xestión da Consellería de Facenda á Fundación Semana Verde de Galicia, que ten as seguintes características:</p>
    <p>Actividade: esta encomenda ten por obxecto que a Fundación Semana Verde de Galicia poña á disposición da Dirección Xeral de Función Pública os espazos precisos e que lle preste os traballos de apoio necesarios (vixilancia, limpeza, uso de megafonía...) para realizar nas datas que se indican a continuación probas correspondentes aos procesos selectivos para o acceso aos seguintes corpos:</p>
    <p>2 de xullo de 2019:</p>
    <p>– Proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1 (horario de tarde).</p>
    <p>– Proceso selectivo para o ingreso no corpo administrativo da Administración xeral da Comunidade Autónoma de Galicia, subgrupo C1 PI (horario de tarde).</p>
    <p>6 de xullo de 2019:</p>
    <p>– Proceso selectivo para o ingreso no corpo auxiliar da Administración xeral da Comunidade Autónoma de Galicia, subgrupo C2 (horario de mañá).</p>
    <p>– Proceso selectivo para o ingreso no corpo auxiliar da Administración xeral da Comunidade Autónoma de Galicia, subgrupo C2 PI (horario de tarde).</p>
    <p>10 de xullo de 2019:</p>
    <p>– Proceso selectivo para o ingreso no corpo de xestión da Administración xeral da Comunidade Autónoma de Galicia, subgrupo A2 (horario de tarde).</p>
    <p>– Proceso selectivo para o ingreso no corpo de xestión da Administración xeral da Comunidade Autónoma de Galicia, subgrupo A2, escala técnica de finanzas (horario de tarde)-(1º exercicio).</p>
    <p>Natureza e alcance da xestión encomendada: encomenda de xestión a medios propios ao ter a Fundación Semana Verde de Galicia a consideración de medio propio instrumental e de servizo técnico da Administración xeral da Comunidade Autónoma, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>Orzamento: 59.120,62 €. O gasto imputarase á aplicación orzamentaria 23.04.124A.226.13 (código de proxecto 2015/00187) dos orzamentos xerais da Comunidade Autónoma de 2019.</p>
    <p>Prazo de execución: do 1 ao 10 de xullo de 2019.</p>
    <p>Santiago de Compostela, 1 de xullo de 2019</p>
    <footer><p>O conselleiro de Facenda<br>P.D. (Orde do 9.1.2012; DOG do13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

