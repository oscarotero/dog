---
date: '2019-10-24'
id: CA01-231019-0004
page: 46523
number: 203
agency: Consellería de Facenda
section: IV. Oposicións e concursos.
title: >-
  RESOLUCIÓN do 22 de octubre de 2019, do tribunal encargado de cualificar o
  proceso selectivo para o ingreso, pola quenda de promoción interna e cambio de
  categoría, nas categorías 14 (bombeiro/a forestal), 14A (bombeiro/a forestal
  condutor), 10B (vixilante fixo/a de defensa contra incendios forestais) e 10C
  (emisorista de defensa contra incendios forestais), correspondentes ao grupo V
  de persoal laboral fixo da Xunta de Galicia (Diario Oficial de Galicia número
  182, do 25 de setembro), pola que se dá publicidade a diversos acordos.
range: Resolución
url: >-
  https://www.xunta.gal/dog/Publicados/2019/20191024/AnuncioCA01-231019-0004_gl.html
---
<p>Na sesión que tivo lugar o día 22 de outubro de 2019, o tribunal nomeado pola Orde do 17 de decembro de 2018 (DOG núm. 4, do 7 de xaneiro), modificada polas ordes do 7 de febreiro de 2019 (DOG núm. 33, do 15 de febreiro), 1 de marzo de 2019 (DOG núm. 49, do 11 de marzo) e 8 de abril de 2019 (DOG núm. 75, do 17 de abril), acordou, de conformidade co disposto nas bases da convocatoria, adoptar os seguintes acordos: </p>
    <p>Primeiro. Por Resolución do 16 de setembro de 2019 deste tribunal e de acordo co establecido na base II.1.1.2 da convocatoria, con carácter previo á realización do terceiro exercicio, as persoas aspirantes deberían achegar á Dirección Xeral da Función Pública, no prazo máximo de dez (10) días, a partir da publicación desta resolución no Diario Oficial de Galicia, un certificado médico oficial ou informe sobre o seu estado de saúde, asinado por un colexiado en exercicio, en que se fixese constar: </p>
    <p>«que non presenta enfermidade ou discapacidade que impida o correcto desenvolvemento dunha proba de esforzo físico».</p>
    <p>Unha vez comprobados todos os certificados achegados polas persoas aspirantes, quedan excluídos da realización do terceiro exercicio do proceso selectivo:</p>
    <table>
     <tbody>
      <tr>
       <td>Nº</td>
       <td>DNI</td>
       <td>Apelidos e nome</td>
      </tr>
      <tr>
       <td>1</td>
       <td>***7328**</td>
       <td>Rivas Fernández, José Antonio</td>
      </tr>
      <tr>
       <td>2</td>
       <td>***1018**</td>
       <td>Ulloa Vázquez, José Manuel</td>
      </tr>
      <tr>
       <td>3</td>
       <td>***2736**</td>
       <td>Vilarín González, Jesús</td>
      </tr>
     </tbody>
    </table>
    <p>Segundo. Convócanse as persoas aspirantes para a realización do terceiro exercicio do proceso selectivo os días 28 e 31 de outubro, en chamamento único, na empresa Prevención de Riesgos Laborales Qualtis, S.L.U., situada na Vía Pasteur, 45, polígono do Tambre, 15890 Santiago de Compostela (A Coruña) segundo a distribución que se indica a seguir: </p>
    <p>– Día 28 de outubro de 2019, categorías 14 (bombeiro/a forestal), 14A (bombeiro/a forestal condutor): </p>
    <p>• Ás 10.00 horas, de Soneira Fernández, Jesús Manuel a González Pérez, Ángel.</p>
    <p>• Ás 15.30 horas, de González Requejo, Óscar a Rúa Pandelo, Manuel.</p>
    <p>– Día 31 de outubro de 2019, categoría 10B (vixilante fixo/a de defensa contra incendios forestais), ás 15.00 horas, a totalidade das persoas aspirantes.</p>
    <p>Terceiro. De acordo co disposto na base III.13, contra esta resolución poderase interpoñer recurso de alzada ante o conselleiro competente en materia de función pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 22 de outubro de 2019</p>
    <footer><p>Ángel Romero Baleirón<br>Presidente do tribunal</p></footer>

