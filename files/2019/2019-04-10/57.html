---
date: '2019-04-10'
id: G1825-080319-0002
page: 18156
number: 70
agency: Real Academia Galega de Belas Artes de Nosa Señora do Rosario
section: VI. Anuncios. c) Outros anuncios.
title: >-
  ANUNCIO de provisión dunha vacante de académico/a de número da sección de
  música.
range: Anuncio
url: >-
  https://www.xunta.gal/dog/Publicados/2019/20190410/AnuncioG1825-080319-0002_gl.html
---
<p>A Real Academia Galega de Belas Artes anuncia a provisión dunha vacante de académico/a de número na sección de música. Para ocupar esta praza será elixida unha persoa que dese a coñecer o seu mérito con obras orixinais da arte que profese, ou con estudos sobre as distintas especialidades. </p>
    <p>As persoas que polas súas actividades a prol da arte se consideren en posesión das condicións exixidas para aspirar a esta praza deberán acreditar os seus méritos mediante presentación do seu respectivo currículo, e terán que ser propostas, cada unha delas, por tres académicos de número, dentro do prazo de trinta días naturais a partir da publicación deste anuncio.</p>
    <p>Domicilio da Real Academia Galega de Belas Artes: praza Pintor Álvarez de Sotomayor 1, 15001 A Coruña.</p>
    <p>A Coruña, 28 de febreiro de 2019</p>
    <footer><p>Manuel Quintana Martelo<br>Presidente</p></footer>

