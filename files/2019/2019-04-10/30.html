---
date: '2019-04-10'
id: G0424-130319-0001
page: 18111
number: 70
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 12 de marzo de 2019, da Xefatura Territorial da Coruña, polo que se
  somete a información pública a solicitude de autorización administrativa e
  aprobación do proxecto de execución da infraestrutura gasística de
  distribución denominado modificación do trazado do desprazamento da rede da
  Coruña MOP 16 bar ramal 1-2 por execución das obras do parque de actividades
  económicas de Arteixo (Acteca) promovido por Nedgia, S.A. (expediente IN627A
  2018/33-1).
range: Acordo
url: >-
  https://www.xunta.gal/dog/Publicados/2019/20190410/AnuncioG0424-130319-0001_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos, e no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese a información pública o seguinte proxecto de autorización administrativa:</p>
    <p>Peticionaria: Nedgia, S.A. con CIF nº A66560152, e con enderezo para os efectos de notificación na avenida de América, 38, CP 28028 Madrid.</p>
    <p>Obxecto da petición: o obxecto da petición é a autorización para executar a infraestrutura gasística correspondente á canalización de rede e instalacións auxiliares que conectan coa rede existente nas inmediacións do parque de actividades económicas de Arteixo (Acteca), no municipio de Arteixo, provincia da Coruña:</p>
    <p>– Conexión á tubaxe existente de 10” mediante soldadura dunha te de toma en carga de 10” con reforzo circular completo.</p>
    <p>– Dobre conexión á tubaxe existente de 8” mediante soldadura dunha te de toma en carga de 8” con reforzo circular completo en vértice VC-17/26D-9 e mediante soldadura en liña augas abaixo do vértice VC-17/26D-6-3 (contando o cap existente).</p>
    <p>– Canalización de gas natural con MOP = 16 bar de 127 m de lonxitude total desde a TTC de 10” no vértice VC-17/26D-1 ata o vértice VC-17/26D-7. A tubaxe de aceiro será de diámetro 10” e espesor 4,0 mm, segundo UNE EN 3183 Gr. L245. Incorpora unha te igual de 10” no vértice VC-17/26D-6 e redución 10×8” no vértice VC-17/26D-6-1 para a súa posterior conexión a rede existente de 8” para a subministración á E.M. que fornece o trazado para modificar.</p>
    <p>– Canalización de gas natural con MOP = 16 bar de 31 m de lonxitude, continuación do trazado anterior e con inicio nunha redución 10×8” no vértice VC-17/26D-7 ata o vértice VC-17/26D-9. A tubaxe de aceiro será de diámetro 8” e espesor 4,0 mm, segundo UNE EN 3183 Gr. L245.</p>
    <p>– Instalación dunha válvula de 8” entre os vértices VC-17/26D-7 e VC-17/26D-8.</p>
    <p>– Instalación de tritubo para telecomunicacións paralelamente á rede de gas.</p>
    <p>– Orzamento 23.477,29.</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de vinte (20) días a partir da data da última publicación deste anuncio, podendo examinar o correspondente proxecto no Servizo de Enerxía e Minas da Xefatura Territorial da Consellería de Economía, Emprego e Industria, rúa Vicente Ferrer, 2-2º andar, 15071 A Coruña.</p>
    <p>A Coruña, 12 de marzo de 2019</p>
    <footer><p>Isidoro Martínez Arca<br>Xefe territorial da Coruña</p></footer>

