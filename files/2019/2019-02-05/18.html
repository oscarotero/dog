---
date: '2019-02-05'
id: CA01-300119-0005
page: 7401
number: 25
agency: Consellería de Facenda
section: IV. Oposicións e concursos.
title: >-
  RESOLUCIÓN do 29 de xaneiro de 2019, da Dirección Xeral da Función Pública,
  pola que se aproban e se fan públicas as listaxes definitivas de persoas
  admitidas e excluídas no proceso selectivo para o ingreso, pola quenda de
  promoción interna, no corpo administrativo da Administración xeral da
  Comunidade Autónoma de Galicia, subgrupo C1.
range: Resolución
url: >-
  https://www.xunta.gal/dog/Publicados/2019/20190205/AnuncioCA01-300119-0005_gl.html
---
<p>Mediante a Resolución do 14 de setembro de 2018, da Dirección Xeral da Función Pública (<em>Diario Oficial de Galicia</em> núm. 181, do 21 de setembro), aprobáronse as listaxes provisionais de persoas admitidas e excluídas no proceso selectivo para o ingreso, pola quenda de promoción interna, no corpo administrativo da Administración xeral da Comunidade Autónoma de Galicia, subgrupo C1, convocado pola Orde do 1 de marzo de 2018 (DOG núm. 48, do 8 de marzo).</p>
    <p>Unha vez transcorrido o prazo para a presentación de reclamacións sobre as ditas listaxes, de conformidade co artigo 12 do Regulamento de selección de persoal da Administración da Comunidade Autónoma de Galicia, e coa base I.4.2 das que rexen o proceso selectivo, esta dirección xeral</p>
    <h2>RESOLVE:</h2>
    <p>Aprobar as listaxes definitivas de persoas admitidas e excluídas no proceso selectivo para o ingreso, pola quenda de promoción interna, no corpo administrativo da Administración xeral da Comunidade Autónoma de Galicia, subgrupo C1, convocado pola Orde do 1 de marzo de 2018 (DOG núm. 48, do 8 de marzo).</p>
    <p>A listaxe definitiva de persoas aspirantes admitidas poderase consultar no portal web corporativo funcionpublica.xunta.gal.</p>
    <p>A listaxe definitiva de persoas aspirantes excluídas, con indicación da causa determinante da súa exclusión, figura como anexo a esta resolución.</p>
    <p>A Administración devolverá de oficio o importe ingresado en concepto de dereitos de exame a aquelas persoas aspirantes excluídas de xeito definitivo que, de acordo coa base I.3, realizaron o pagamento con certificado dixital ou DNI electrónico ou ben fixeron constar na súa solicitude o número de conta para estes efectos.</p>
    <p>Para a devolución do importe ingresado por aquelas outras persoas aspirantes que non fixeron constar eses datos e que figuren nesta resolución como excluídas será necesaria a presentación dun escrito en que fagan constar o número de conta (24 díxitos), a entidade bancaria e a súa localidade ou dun certificado expedido pola entidade en que figuren eses datos. Esta documentación deberá ser presentada no prazo dun mes contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de renuncia a participar no proceso das persoas solicitantes admitidas provisional ou definitivamente.</p>
    <p>Contra esta resolución poderase interpoñer recurso potestativo de reposición, ante o conselleiro de Facenda, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 29 de xaneiro de 2019</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <h2>Relación de persoas aspirantes excluídas</h2>
    <p>Cota específica base I.1.1:</p>
    <table>
     <tbody>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
      <tr>
       <td>Fernández Bas, Juan Carlos</td>
       <td>76997****</td>
       <td>65</td>
      </tr>
      <tr>
       <td>González Ponce, M. Encarnación</td>
       <td>****3870</td>
       <td>97</td>
      </tr>
      <tr>
       <td>Pombo Río, José Manuel</td>
       <td>3331****</td>
       <td>65</td>
      </tr>
     </tbody>
    </table>
    <p>Acceso xeral:</p>
    <table>
     <thead>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
     </thead>
     <tbody>
      <tr>
       <td>Atienza Longueira, Nahir</td>
       <td>****5227</td>
       <td>20, 97</td>
      </tr>
      <tr>
       <td>Blanco Vallejo, Lucía</td>
       <td>4482****</td>
       <td>20, 97</td>
      </tr>
      <tr>
       <td>Conde Conde, David</td>
       <td>****1097</td>
       <td>43</td>
      </tr>
      <tr>
       <td>Durán Queizán, Luz María</td>
       <td>7657****</td>
       <td>97</td>
      </tr>
      <tr>
       <td>Iglesias Crespo, Eugenio</td>
       <td>****1042</td>
       <td>43</td>
      </tr>
      <tr>
       <td>Rodríguez Pérez, Verónica</td>
       <td>5415****</td>
       <td>20, 97</td>
      </tr>
      <tr>
       <td>Vila Conde, Ana Belén</td>
       <td>****5267</td>
       <td>20, 97</td>
      </tr>
     </tbody>
    </table>
    <table>
     <tbody>
      <tr>
       <td>Código</td>
       <td>Descrición</td>
      </tr>
      <tr>
       <td>20</td>
       <td>Taxas non aboadas</td>
      </tr>
      <tr>
       <td>43</td>
       <td>Desistencia da solicitude</td>
      </tr>
      <tr>
       <td>65</td>
       <td>Non presenta e non autoriza a consulta da condición de discapacidade</td>
      </tr>
      <tr>
       <td>97</td>
       <td>Non cumprir o requisito da base I.2.3</td>
      </tr>
     </tbody>
    </table>

