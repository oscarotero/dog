---
date: '2019-04-16'
id: G0424-090419-0003
page: 18912
number: 74
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 4 de abril de 2019 pola que se publica a ampliación de crédito da Orde
  do 7 de decembro de 2018 pola que se procede á terceira convocatoria das
  subvencións para o financiamento das accións formativas con compromiso de
  contratación en unidades formativas das empresas (código de procedemento
  TR301P).
range: Orde
url: >-
  https://www.xunta.gal/dog/Publicados/2019/20190416/AnuncioG0424-090419-0003_gl.html
---
<p>A Orde do 7 de decembro de 2018, publicado no DOG núm. 246, do 27 de decembro, pola que se procede á terceira convocatoria das subvencións para o financiamento das accións formativas con compromiso de contratación en unidades formativas das empresas e á segunda convocatoria dos incentivos á contratación vinculados, códigos de procedemento TR301P e TR349X, establece no parágrafo terceiro do artigo 2.2, referido ao orzamento do programa de financiamento de accións formativas con compromiso de contratación inmediata (TR301P), que se poderá ampliar a contía máxima dos créditos dispoñibles para esta convocatoria. O incremento do crédito estará condicionado á declaración de dispoñibilidade do crédito como consecuencia dunha xeración, ampliación ou incorporación de crédito, ou da existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>Consecuencia da existencia de créditos incorporados que poden ser utilizados para os mesmos fins cómpre incrementar, coa finalidade de ampliar a subvención ao maior número de beneficiarios posibles, o importe dos créditos destinados ás axudas que poderán ser concedidas ao abeiro do disposto na Orde do 7 de decembro de 2018.</p>
    <p>Por todo o exposto, no uso das facultades que me foron conferidas</p>
    <h2>DISPOÑO:</h2>
    <p>Artigo único</p>
    <p>Amplíase o importe total do crédito destinado ás axudas para o financiamento de accións formativas con compromiso de contratación inmediata (TR301P) a que se refire o artigo 2.1 da Orde do 7 de decembro de 2018, pola que se procede á terceira convocatoria das subvencións para o financiamento das accións formativas con compromiso de contratación en unidades formativas das empresas (código de procedemento TR301P), nas seguintes contías e aplicacións orzamentarias e mediante créditos incorporados procedentes de fondos finalistas da mesma aplicación e proxecto que o crédito inicial.</p>
    <table>
     <tbody>
      <tr>
       <td>Aplicación</td>
       <td>Exercicio</td>
       <td>Importe</td>
      </tr>
      <tr>
       <td>09.41.323A.471.0 (Proxecto 2013 00545)</td>
       <td>2019</td>
       <td>2.508.331,40 €</td>
      </tr>
     </tbody>
    </table>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 4 de abril de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

