---
date: '2019-04-16'
id: G2018-050419-0001
page: 19044
number: 74
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 3 de abril de 2019 pola que se aproba e se fai pública a listaxe
  definitiva de persoas admitidas e excluídas e se convocan as persoas
  aspirantes pola quenda de promoción interna para a realización do segundo
  exercicio do proceso selectivo para cubrir unha praza da categoría profesional
  analista informático, grupo I, desta universidade.
range: Resolución
url: >-
  https://www.xunta.gal/dog/Publicados/2019/20190416/AnuncioG2018-050419-0001_gl.html
---
<p>Mediante a Resolución reitoral do 29 de novembro de 2018 (DOG do 30 de novembro e BOE do 21 de decembro), convocáronse probas selectivas para cubrir unha praza da categoría profesional analista informático, grupo I, pola quenda de promoción interna e pola quenda de acceso libre. </p>
    <p>Mediante a Resolución reitoral do 14 de febreiro de 2019 (DOG do 27 de febreiro), aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivaron a exclusión ou omisión.</p>
    <p>Unha vez rematado o dito prazo, e consonte o establecido na base 4.4 da convocatoria,</p>
    <h2>RESOLVO:</h2>
    <p>Primeiro. Declarar aprobadas e facer públicas as listaxes definitivas de persoas admitidas e excluídas polas quendas de promoción interna e de acceso libre ás citadas probas.</p>
    <p>Segundo. Indicar que as listaxes definitivas de persoas aspirantes admitidas e excluídas están expostas no taboleiro electrónico da USC e nos taboleiros de anuncios da Reitoría, da Casa da Balconada, do Edificio de Servizos Administrativos e Biblioteca Intercentros e na web https://www.usc.es/gl/servizos/plan_pas/convocatorias.html.</p>
    <p>Terceiro. Todas as persoas aspirantes admitidas pola quenda de promoción interna están exentas de realizar o primeiro exercicio, por aplicación do previsto no punto 3.2 da convocatoria. </p>
    <p>Cuarto. Convocar as persoas aspirantes admitidas pola quenda de promoción interna, para a realización do segundo exercicio da fase de oposición, o día 6 de maio de 2019, ás 10.00 horas, no Seminario 303 da Facultade de Filosofía (praza de Mazarelos, Santiago de Compostela). </p>
    <p>A publicación dos sucesivos anuncios de realización dos demais exercicios efectuaraa o tribunal, nos locais onde se realizase o primeiro deles, no taboleiro electrónico, na Reitoría da Universidade e na páxina web http://www.usc.es/gl/servizos/plan_pas/convocatorias.html.</p>
    <p>De non cubrirse a vacante pola quenda de promoción interna, as persoas aspirantes admitidas pola quenda de acceso libre serán convocadas para a realización do segundo exercicio mediante resolución reitoral na cal se indicarán o día, a hora e o lugar, e que se publicará no Diario Oficial de Galicia, no taboleiro electrónico da USC e na web http://www.usc.es/gl/servizos/plan_pas/convocatorias.html.</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición, no prazo dun mes, perante o órgano que a ditou. Neste caso, non se poderá interpoñer o dito recurso contencioso-administrativo mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 3 de abril de 2019</p>
    <footer><p>Antonio López Díaz<br>Reitor da Universidade de Santiago de Compostela</p></footer>

