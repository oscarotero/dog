---
date: '2019-04-16'
id: G0426-020419-0002
page: 19100
number: 74
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 22 de marzo de 2019, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  22 de marzo de 2019 relativa ao acto de conciliación formulado polos
  representantes dos montes veciñais en man común Veiga e Campo de Sas e Veiga,
  Costa, Chaira, Val de Barredoiro, Campo de Cibilleira e Campos, no concello de
  Castro Caldelas.
range: Anuncio
url: >-
  https://www.xunta.gal/dog/Publicados/2019/20190416/AnuncioG0426-020419-0002_gl.html
---
<p>Examinada a solicitude de conciliación formulada polos representantes dos MVMC Veiga e Campo de Sas e Veiga, Costa, Chaira, Val de Barredoiro, Campo de Cibilleira e Campos, no concello de Castro Caldelas, resultan os seguintes</p>
    <p>Feitos:</p>
    <p>Primeiro. Con data do 3 de outubro de 2016, a presidenta da comunidade de montes veciñais en man común da parroquia de Sas de Penelas e o presidente da comunidade de montes veciñais en man común da parroquia de Vilamaior comunicaron a realización dun deslindamento entre os MVMC Veiga e Campo de Sas e Veiga, Costa, Chaira, Val de Barredoiro, Campo de Cibilleira e Campos, no concello de Castro Caldelas.</p>
    <p>Segundo. Con data do 21 de setembro de 2017, o Servizo de Montes, despois de examinar a documentación presentada, emitiu un informe en que indicou que deben presentar novas certificacións de aprobación por parte de cada unha das comunidades implicadas, xa que as que remitiron se refiren a un deslindamento que foi modificado posteriormente, por consideralo incompleto o propio Servizo de Montes da Xefatura Territorial de Ourense.</p>
    <p>Terceiro. O día 24 de abril de 2018, a comunidade de montes veciñais en man común da parroquia de Vilamaior achegou a certificación solicitada.</p>
    <p>Cuarto. O día 17 de setembro de 2018, a comunidade de montes veciñais en man común de Sas de Penelas presentou a certificación requirida.</p>
    <p>Consideracións legais e técnicas:</p>
    <p>Primeiro. A presente resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento que se debe seguir no deslindamento entre montes veciñais en man común e establece que o xurado provincial de clasificación de montes veciñais en man común, logo do exame da documentación presentada, ditará resolución que será publicada no <em>Diario Oficial de Galicia</em> e notificada ás comunidades interesadas.</p>
    <p>De acordo cos feitos e fundamentos de dereito expostos, o xurado provincial de clasificación de montes veciñais en man común acordou por unanimidade, o día 7 de novembro de 2018:</p>
    <p>Aprobar o acto de conciliación acadado polas xuntas reitoras do MVMC Veiga e Campo de Sas e Veiga, Costa, Chaira, Val de Barredoiro, Campo de Cibilleira e Campos, no Concello de Castro Caldelas.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 22 de marzo de 2019</p>
    <footer><p>Yago Borrajo Sánchez<br>Presidente do Xurado Provincial de Clasificación<br>de Montes Veciñais en Man Común de Ourense</p></footer>

