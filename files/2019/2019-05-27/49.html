---
date: '2019-05-27'
id: C3Q2-220519-0001
page: 25915
number: 99
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 21 de maio de 2019 de convocatoria de actas complementarias de
  pagamento e ocupación derivadas da aprobación definitiva da modificación
  parcial do proxecto de expropiación forzosa, polo procedemento de taxación
  conxunta, da plataforma loxística industrial Salvaterra de Miño-As Neves
  (Plisan), para a inclusión na relación de bens e dereitos afectados da
  eliminación do aproveitamento potencial dos recursos mineiros, así como para a
  valoración do solo non urbanizable de núcleo rural.
range: Anuncio
url: >-
  https://www.xunta.gal/dog/Publicados/2019/20190527/AnuncioC3Q2-220519-0001_gl.html
---
<p>Mediante a Resolución da Dirección Xeral de Ordenación do Territorio e Urbanismo do 16 de abril de 2019 (DOG núm. 88, do 9 de maio) aprobouse definitivamente a modificación parcial do proxecto de expropiación forzosa, polo procedemento de taxación conxunta, da plataforma loxística industrial Salvaterra de Miño-As Neves (Plisan), para a inclusión na relación de bens e dereitos afectados da eliminación do aproveitamento potencial dos recursos mineiros, así como para a valoración do solo non urbanizable de núcleo rural.</p>
    <p>De conformidade coa lexislación vixente, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto.</p>
    <p>Polo anterior, cómpre convocar e citar os titulares que aparecen no expediente aprobado para proceder ao levantamento das correspondentes actas complementarias de pagamento e ocupación, de conformidade co artigo 48 e seguintes do Regulamento da Lei de expropiación forzosa e demais normativa que resulte de aplicación.</p>
    <p>En consecuencia, acórdase:</p>
    <p>Convocar e citar os posibles titulares dos bens e dereitos afectados por este expediente para o levantamento das actas complementarias de pagamento e ocupación, que se levará a cabo no Concello de Salvaterra de Miño, rúa Raíña Dona Urraca, núm. 12, os días 12, 13, 14, 19, 20, 21, 26 e 27 de xuño de 2019, nas horas e orde sinalados no anexo.</p>
    <p>Para proceder ao levantamento destas actas complementarias, deberán comparecer todos os titulares persoalmente, presentando NIF e copia deste, ou ben representados por persoa debidamente autorizada para actuar no seu nome, con poder notarial suficiente do que, igualmente, achegarán copia. Para os casos de sucesión dos dereitos derivados do expediente expropiatorio, ademais, achegarán documentos suficientes acreditativos da sucesión alegada e da lexitimidade da persoa interesada para o cobramento das cantidades en cuestión (certificado de defunción, actos de última vontade, liquidación do imposto de sucesións, testamento, operacións particionais, etc). </p>
    <p>No caso de non presentar a anterior documentación ou de incomparecencia no citado acto, a cantidade correspondente será depositada na Caixa Xeral de Depósitos da Consellería de Facenda da Xunta de Galicia en Pontevedra, conforme establecen o artigo 50 da Lei de expropiación forzosa do 16 de decembro de 1954 e o artigo 51 do Regulamento que a desenvolve, ata a súa comparecencia na Área Provincial do IGVS en Pontevedra coa documentación requirida e posterior comprobación da titularidade.</p>
    <p>Este anuncio publicarase no <em>Diario Oficial de Galicia</em> e nos taboleiros de edictos dos concellos de Salvaterra de Miño e As Neves e notificaráselle ao Ministerio Fiscal para os efectos do establecido no artigo 5 da Lei de expropiación forzosa. Así mesmo, publicarase no taboleiro de edictos único do <em>Boletín Oficial del Estado</em>, o que servirá de notificación aos propietarios descoñecidos e dos cales se ignore o lugar de notificación ou o medio, ou ben, intentada esta, non se puidese practicar de conformidade co artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Ademais, notificaráselles individualmente aos titulares dos predios que figuran no listado anexo a data, a hora e o lugar en que se procederá ao levantamento das actas complementarias de pagamento e ocupación.</p>
    <p>Santiago de Compostela, 21 de maio de 2018</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

