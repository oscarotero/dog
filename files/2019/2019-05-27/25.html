---
date: '2019-05-27'
id: G2358-020519-0001
page: 25876
number: 99
agency: Xulgado do Social número 1  de Lugo
section: V. Administración de xustiza.
title: EDICTO (PO 97/2019).
range: Edicto
url: >-
  https://www.xunta.gal/dog/Publicados/2019/20190527/AnuncioG2358-020519-0001_gl.html
---
<p>Eu, Rafael González Alió, letrado da Administración de xustiza do Xulgado do Social número 1 de Lugo, fago saber que no procedemento número 97/2019 deste xulgado do social, seguido por instancia de Miguel Ángel Osorio Méndez contra a entidade CRE Auditores Consultores de Eficiencia Energética, S.L., sobre reclamación de cantidade, expediuse a seguinte cédula de citación e requirimento:</p>
    <p>Cédula de citación e requirimento</p>
    <p>Tribunal que ordena citar</p>
    <p>Xulgado do Social número 1.</p>
    <p>Asunto en que se acorda</p>
    <p>Procedemento ordinario 97/2019.</p>
    <p>Persoa á que se cita</p>
    <p>CRE Auditores Consultores de Eficiencia Energética, S.L., como parte demandada.</p>
    <p>Obxecto da citación</p>
    <p>Asistir nesa condición ao/s acto/s de conciliación e, se é o caso, xuízo, e concorrer a tales actos coas probas de que intente valerse e tamén, se a parte contraria o pide e o tribunal o admite, contestar as preguntas que se lle formulen na práctica da proba de interrogatorio.</p>
    <p>Lugar, día e hora en que debe comparecer</p>
    <p>Deben comparecer o día 20.10.2021, ás 10.20 horas, na planta 4, sala 9, edif. xulgados, ao acto de conciliación ante o letrado da Administración de xustiza e, en caso de non avinza, o día 20.10.2021, ás 10.20 horas, na planta 4, sala 9, edif. xulgados, ao acto de xuízo.</p>
    <p>Prevencións legais</p>
    <p>1º. A non comparecencia do demandado, debidamente citado, non impedirá a celebración dos actos de conciliación e, se é o caso, xuízo, que continuará sen necesidade de declarar a súa rebeldía (artigo 83.3 da LXS).</p>
    <p>2º. Fáiselle saber que a parte demandante indicou que acudirá ao acto do xuízo con avogado para a súa defensa e/ou representación –procurador ou graduado social para a súa representación–, o que se lle comunica para os efectos oportunos.</p>
    <p>3º. Debe asistir ao xuízo con todos os medios de proba de que intente valerse (artigo 82.3 da LXS) e, no caso de que se admita a proba de interrogatorio solicitada pola outra parte, deberá comparecer e contestar o interrogatorio ou, no caso contrario, poderán considerase recoñecidos como certos na sentenza os feitos a que se refiren as preguntas, sempre que o interrogado interviñese neles persoalmente e a súa fixación como certos lle resulte prexudicial en todo ou en parte.</p>
    <p>Conforme dispón o artigo 91.3 da LXS, o interrogatorio das persoas xurídicas practicarase con quen legalmente as represente e teña facultades para responder a tal interrogatorio.</p>
    <p>Se o representante en xuízo non interveu nos feitos, deberá levar ao xuízo a persoa coñecedora directa destes. Con tal fin, a parte interesada poderá propoñer a persoa que deba someterse ao interrogatorio xustificando debidamente a necesidade de tal interrogatorio persoal.</p>
    <p>Poderán así mesmo solicitar, polo menos con cinco días de antelación á data do xuízo, aquelas probas que, debendo practicarse neste, requiran dilixencias de citación ou requirimento (artigo 90.3 da LXS).</p>
    <p>4º. Advírtese que a parte demandante solicitou como probas: requirir a parte demandada para que, no prazo de dez días, manifeste con que entidade aseguradora tiña contratada a póliza de convenio, para o efecto de ampliar a demanda contra esta.</p>
    <p>5º. Debe comunicar a esta oficina xudicial un domicilio para a práctica de actos de comunicación e calquera cambio de domicilio que se produza durante a tramitación deste proceso, cos apercibimentos do artigo 53.2 da LXS (artigo 155.5, parágrafo 1º, da LAC). Fáiselle saber que, en aplicación de tal mandato, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación.</p>
    <p>O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>6º. Tamén deberá comunicar, e antes da súa celebración, a existencia dalgunha causa legal que xustifique a suspensión dos actos de conciliación e/ou de xuízo a que está convocado/a (artigo 183 da LAC).</p>
    <p>7º. As partes poderán formalizar conciliación para evitar o proceso por medio de comparecencia ante a oficina xudicial, sen esperar a data de sinalización, así como someter a cuestión aos procedementos de mediación que poian estar constituídos de acordo co disposto no artigo 63 desta lei, sen que iso supoña a suspensión salvo que de común acordo o soliciten ambas as dúas partes, xustificando a submisión á mediación e polo tempo máximo establecido no procedemento correspondente, que non poderá exceder os quince días.</p>
    <p>Lugo, 29 de marzo de 2019</p>
    <p>O letrado da Administración de xustiza</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de citación á entidade CRE Auditores Consultores de Eficiencia Energética, S.L., expídese o presente edicto.</p>
    <p>Lugo, 30 de abril de 2019</p>
    <footer><p>O letrado da Administración de xustiza</p></footer>

