---
date: '2019-05-27'
id: G2158-030519-0002
page: 25866
number: 99
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (575/2017).
range: Edicto
url: >-
  https://www.xunta.gal/dog/Publicados/2019/20190527/AnuncioG2158-030519-0002_gl.html
---
<p>Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, fai saber que no presente procedemento, seguido por instancia de Ministerio Fiscal e María Montserrat Vázquez Rodríguez fronte a Miguel Lorenzo González, se ditou auto, con data do 22.4.2019, cuxo encabezamento e fallo son do tenor literal seguinte:</p>
    <p>Auto nº 491/19 continuando execución en gastos extraordinarios.</p>
    <p>Maxistrada xuíza: Laura Guede Gallego.</p>
    <p>Ourense, 22 de abril de 2019.</p>
    <p>Antecedentes de feito:</p>
    <p>Primeiro. Con data 24.4.2017 foi enviada a este xulgado pola procuradora Sra. López Puga, en nome e representación de María Montserrat Vázquez Rodríguez, demanda de xuízo verbal para a determinación de gastos extraordinarios, fronte a Miguel Lorenzo González.</p>
    <p>Segundo. Da dita petición conferiuse traslado á parte demandada e ao Ministerio Fiscal, conforme o previsto no artigo 776.4 da LAC, sen que a parte demandada manifestase nada ao respecto.</p>
    <p>Parte dispositiva:</p>
    <p>Acordo que a cantidade de 501,60 euros correspondentes ao 60 % dos gastos derivados de lentes graduadas, actividades O invernadoiro, e Camiño de Santiago, clases de apoio e clases de danza (conforme a Sentenza do 10.7.2013) e 108 euros correspondentes ao 50 % dos gastos derivados das clases de reforzo de matemáticas desde xaneiro a abril de 2017 (conforme a Sentenza do 27.1.2017), teñen a consideración de gasto extraordinario.</p>
    <p>En canto sexa firme a presente resolución, arquívense os presentes autos, logo de nota precisa nos libros correspondentes.</p>
    <p>Notifíquese esta ás partes, facéndolle saber á parte demandante que, en caso de que queira proceder ao despacho da presente resolución, deberá presentar a correspondente demanda.</p>
    <p>Contra a presente resolución cabe recurso de apelación no prazo de 20 días, para o cal se deberá constituír o depósito legalmente previsto.</p>
    <p>E ao estar o dito demandado, Miguel Lorenzo González, en paradoiro descoñecido, expídese este edicto co fin de que lle sirva de notificación en forma.</p>
    <p>Ourense, 29 de abril de 2019</p>
    <footer><p>A letrada da Administración de xustiza</p></footer>

