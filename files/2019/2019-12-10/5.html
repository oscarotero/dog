---
date: '2019-12-10'
id: G0532-021219-0002
page: 52353
number: 234
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 2 de decembro de 2019, da Dirección Xeral de Ordenación do
  Territorio e Urbanismo, pola que se fai público o Acordo do Consello da Xunta
  de Galicia, do 7 de novembro de 2019, relativo ao inicio do procedemento de
  elaboración do Plan de ordenación do medio físico da parroquia de San Fiz de
  Asma, no concello de Chantada.
range: Resolución
url: >-
  https://www.xunta.gal/dog/Publicados/2019/20191210/AnuncioG0532-021219-0002_gl.html
---
<p>En cumprimento do disposto no artigo 30.1 da Lei 10/1995, do 23 de novembro, de ordenación do territorio de Galicia, esta dirección xeral dispón que se publique no Diario Oficial de Galicia o acordo adoptado polo Consello da Xunta de Galicia na súa reunión do 7 de novembro de 2019, cuxa parte dispositiva é o seguinte texto literal: </p>
    <p>«Primeiro. Iniciar o procedemento de elaboración do Plan de ordenación do medio físico da parroquia de San Fiz de Asma, no concello de Chantada ao abeiro do disposto nos artigos 26 e seguintes da Lei 10/1995, do 23 de novembro, de ordenación do territorio de Galicia, co obxecto de establecer a ordenación integrada deste ámbito en razón das súas especiais características naturais baseadas na forte pendente dos vales e as inclinacións do terreo, e manter unha paisaxe que ten unha funcionalidade que se quere conservar, promover e difundir establecendo as medidas e normas de protección necesarias para a súa preservación, restauración ou mellora e a súa adecuación ás funcións e aos usos agrogandeiros, culturais e turísticos complementarios correspondentes.</p>
    <p>Segundo. Designar a Consellería de Medio Ambiente, Territorio e Vivenda para elaborar o referido plan e dirixir o procedemento».</p>
    <p>Santiago de Compostela, 2 de decembro de 2019 </p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>

