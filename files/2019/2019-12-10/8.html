---
date: '2019-12-10'
id: G0535-031219-0001
page: 52361
number: 234
agency: Consellería de Cultura e Turismo
section: III. Outras disposicións.
title: >-
  ORDE do 4 decembro de 2019 pola que se publica a ampliación do crédito da Orde
  do 2 de outubro pola que se establecen as bases reguladoras para a concesión
  de subvencións ás galerías de arte para a participación en feiras e mercados
  de arte fóra da Comunidade Autónoma de Galicia e se convocan para o ano 2019
  (código de procedemento CT215C).
range: Orde
url: >-
  https://www.xunta.gal/dog/Publicados/2019/20191210/AnuncioG0535-031219-0001_gl.html
---
<p>O 11 de outubro de 2019 publicouse no Diario Oficial de Galicia a Orde do 2 de outubro pola que se establecen as bases reguladoras para a concesión de subvencións ás galerías de arte para a participación en feiras e mercados de arte fóra da Comunidade Autónoma de Galicia e se convocan para o ano 2019 (código de procedemento CT215C).</p>
    <p>No artigo 4 da orde mencionada prevese un crédito de trinta mil euros (30.000 €) para o financiamento destas axudas, con cargo á aplicación orzamentaria 11 20 432B 770 0 dos orzamentos xerais da Comunidade Autónoma de Galicia para o ano 2019.</p>
    <p> No artigo 1.4 das citadas bases prevese que as subvencións obxecto da devandita orde poderán ser obxecto de ampliación de crédito orzamentario nos supostos previstos no artigo 31.2 da Lei 9/2007, do 13 de xuño, de subvencións de Galicia.</p>
    <p>Dado que o importe inicial establecido na Orde do 2 de outubro de 2019 non é suficiente para o pagamento de todas as solicitudes e ao existiren remanentes de crédito que poden ser utilizados, cómpre ampliar o importe do crédito destinado ás axudas que poderán ser concedidas ao abeiro da referida orde coa finalidade de conceder a subvención ao maior número de beneficiarios posibles.</p>
    <p>Segundo se establece no artigo 30 do Regulamento da Lei de subvencións de Galicia, nestes casos o órgano concedente deberá publicar a ampliación de crédito nos mesmos medios en que publicou a convocatoria sen que esta publicación implique unha apertura do prazo para presentar novas solicitudes nin o inicio de novo cómputo dos prazos para resolver. </p>
    <p>De acordo co anterior, unha vez declarada a dispoñibilidade de crédito, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento, e no uso das facultades que me foron conferidas,</p>
    <h2>DISPOÑO:</h2>
    <p>Artigo único</p>
    <p>Ampliar o importe total do crédito das axudas establecidas na Orde do 2 de outubro de 2019 pola que se establecen as bases reguladoras para a concesión de subvencións ás galerías de arte para a participación en feiras e mercados de arte fóra da Comunidade Autónoma de Galicia, e se convocan para o ano 2019 (código de procedemento CT215C), por un importe de 16.000 €, con cargo á aplicación orzamentaria 11 20 432B 770 0, proxecto 2015 00374. Unha vez efectuada esta ampliación, o importe total destas axudas ascende a corenta e seis mil euros (46.000 €).</p>
    <p>Esta modificación non dá lugar a apertura dun novo prazo de presentación de solicitudes. </p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 4 de decembro de 2019</p>
    <footer><p>Román Rodríguez González<br>Conselleiro de Cultura e Turismo</p></footer>

