---
date: '2019-12-10'
id: G0424-081119-0004
page: 52394
number: 234
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 25 de outubro de 2019, da Dirección Xeral de Enerxía e Minas,
  pola que se somete a información pública a solicitude de autorización
  administrativa e aprobación do proxecto de execución, e da súa addenda,
  correspondente ao desprazamento da rede MOP 16 bar pola construción do camiño
  de enlace para a supresión de pasos a nivel da vía férrea Redondela-Santiago
  no concello de Catoira (Pontevedra), promovido pola empresa Nedgia, S.A.
  (expediente IN627A 2019/4-0).
range: Resolución
url: >-
  https://www.xunta.gal/dog/Publicados/2019/20191210/AnuncioG0424-081119-0004_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos, e no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese a información pública o seguinte proxecto de autorización administrativa:</p>
    <p>Peticionaria: Nedgia, S.A., con CIF nº A66560152, e con enderezo para os efectos de notificación na rúa Lisboa, Edificio Área Central, local 31-HIJ, 15707 Santiago de Compostela (A Coruña).</p>
    <p>Antecedentes: o 6.6.1996, a Dirección Xeral de Industria ditou resolución pola que se aprobou o proxecto de execución e se autorizou a Enagás, S.A. a instalación da rede de distribución de gas natural para usos industriais na rede Pontecesures-Catoira, nos termos municipais de Valga, Pontecesures e Catoira. Esta infraestrutura de distribución de gas natural entrou en funcionamento en 1998 e actualmente é propiedade de Nedgia, S.A.</p>
    <p>Obxecto da petición: o obxecto da petición é a autorización administrativa e a aprobación do proxecto de execución, e da súa addenda, correspondente ao desprazamento da rede MOP 16 bar pola construción do camiño de enlace para a supresión de pasos a nivel da vía férrea Redondela-Santiago no concello de Catoira (Pontevedra).</p>
    <p>Descrición das instalacións:</p>
    <p>O proxecto de execución, que ten por obxecto a modificación do trazado do gasoduto rede Pontecesures-Catoira entre os vértices V-I-C-51-2 e V-I-C-56-1, comprende as seguintes instalacións:</p>
    <p>– Conexión á tubaxe existente: realizaranse cos dous waytee 6”×6”, ambas con reforzo circular completo. A de inicio estará situada a uns 4 m augas arriba do vértice V-I-C-51-3 da rede Pontecesures-Catoira e a conexión final realizarase a 3 m aproximadamente augas abaixo do vértice V-I-C-56-1 da rede de Pontecesures-Catoira.</p>
    <p>– Canalización de gas natural con MOP 16 bar de 305 m de lonxitude total dende a TTC de 6” no vértice VI-C-51-2 ata o vértice V-I-C-56-1. A tubaxe de aceiro será de diámetro de 6” e espesor 3,6 mm, segundo UNE EN 3183 Gr. L245.</p>
    <p>– Instalación elementos auxiliares: próxima á conexión do inicio incorpórase unha válvula de corte de 6”, entre os vértices V-I-C-51-B e V-I-C-51-C.</p>
    <p>A addenda ao dito proxecto de execución, que ten por obxecto a modificación do trazado do gasoduto rede Pontecesures-Catoira entre os vértices V-I-C-56-1 e V-I-C-59, comprende as seguintes instalacións:</p>
    <p>– Conexión á tubaxe existente: o punto de inicio será na tubaxe proxectada no referido proxecto de execución, que se realizará mediante codo de 45º nas proximidades do vértice V-I-C-56-1 da rede existente, e a conexión final realizarase mediante dous waytee de 4”×4”, ambas con reforzo circular completo. A primeira conexión estará situada a uns 8 m augas abaixo do vértice Vac-1 da acometida industrial ás empresas Friscos-Productos Ulla e a conexión final realizarase a 2 m aproximadamente augas arriba do vértice V-I-C-58-1 da rede de Pontecesures-Catoira.</p>
    <p>– Canalización de gas natural con MOP 16 bar de 93 m de lonxitude total desde o codo de 6” no vértice V-I-C-56-1 ata o vértice V-I-C-59. A tubaxe de aceiro será de diámetros de 4” e 6” e espesor 3,6 mm, segundo UNE EN 3183 Gr. L245.</p>
    <p>– Instalación elementos auxiliares: próxima á conexión final incorpóranse dúas válvulas de corte de 4” e 6”, a primeira entre os vértices V-I-C-51-Ñ1 e V-I-C-51-Ñ2 e a segunda entre os vértices V-I-C-51-Ñ e V-I-C-51-O.</p>
    <p>Concello: a solicitude afecta o termo municipal de Catoira, na provincia de Pontevedra.</p>
    <p>Orzamento: cincuenta e un mil setecentos trinta e cinco euros con sesenta e nove céntimos (51.735,69), dos cales 37.204,51 € corresponden ao proxecto de execución e os restantes 14.531,18 € á súa addenda.</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos poidan presentar alegacións no prazo de 20 días a partir da data de publicación desta resolución, podendo examinar o correspondente proxecto na Dirección Xeral de Enerxía e Minas da Consellería de Economía, Emprego e Industria, Edificio Administrativo San Caetano, bloque 5, 4º andar, 15781 Santiago de Compostela, así como na Xefatura Territorial de Pontevedra da dita consellería, na rúa Fernández Ladreda, 43, 5º, 36071 Pontevedra.</p>
    <p>Santiago de Compostela, 25 de outubro de 2019</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

