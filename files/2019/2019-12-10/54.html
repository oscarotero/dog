---
date: '2019-12-10'
id: G1611-191119-0003
page: 52429
number: 234
agency: Fundación Pública Urxencias Sanitarias de Galicia - 061
section: VI. Anuncios. c) Outros anuncios.
title: >-
  RESOLUCIÓN do 27 de novembro de 2019 pola que se resolve a convocatoria
  pública para a provisión do posto de xefe/a de servizo de Transporte Sanitario
  Urxente convocado mediante a Resolución do 27 de xuño de 2019 (Diario Oficial
  de Galicia número 138, do 22 de xullo).
range: Resolución
url: >-
  https://www.xunta.gal/dog/Publicados/2019/20191210/AnuncioG1611-191119-0003_gl.html
---
<p>Convocada pola Resolución do 27 de xuño de 2019 (DOG nº 138, do 22 de xullo), a provisión do posto de xefe/a de servizo de Transporte Sanitario Urxente da Fundación Pública Urxencias Sanitarias de Galicia-061, polo sistema de avaliación colexiada, esta fundación, de conformidade co previsto no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, na Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde e, en virtude das competencias atribuídas polo Decreto 137/2019, do 10 de outubro, polo que se establece a estrutura orgánica do Servizo Galego de Saúde, e da Orde do 5 de xullo de 2012 (DOG nº 139, do 20 de xullo) sobre delegación de competencias en órganos centrais e periféricos do Servizo Galego de Saúde, a dirección da Fundación Pública Urxencias Sanitarias de Galicia-061</p>
    <h2>RESOLVE:</h2>
    <p>Primeiro. Resolver a convocatoria pública para a provisión dun posto de xefe/a de servizo de Transporte Sanitario Urxente da Fundación Pública Urxencias Sanitarias de Galicia-061, convocada pola Resolución do 27 de xuño de 2019 (DOG nº 138, do 22 de xullo).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique esta resolución no <em>Diario Oficial de Galicia.</em></p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos. </p>
    <p>Se así o permiten as necesidades do servizo e por petición motivada do interesado os prazos a que se refiren os parágrafos anteriores poderán ser prorrogados polo órgano convocante. </p>
    <p>O prazo de toma de posesión e a súa prórroga terán a consideración de servizo activo, percibíndose os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interpoñerse recurso de alzada perante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>A Estrada, 27 de novembro de 2019</p>
    <footer><p>José Flores Arias<br>Director da Fundación Pública Urxencias Sanitarias de Galicia-061</p></footer>
    <h2>ANEXO </h2>
    <p>Denominación do posto: xefe/a de servizo de Transporte Sanitario Urxente da Fundación Pública Urxencias Sanitarias de Galicia-061.</p>
    <p>Nome e apelidos: Emilia Pérez Meiriño.</p>
    <p>DNI: (*) ***5184**. </p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

