---
date: '2003-11-26'
id: 21DAE
page: 14
number: 230
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 17 de novembro de 2003 pola que se convoca un curso básico de
  capacitación para mandos intermedios (cabos e sarxentos) de policía local.
range: Resolución
url: 'https://www.xunta.gal/dog/Publicados/2003/20031126/Anuncio21DAE_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2004, e conforme as funcións atribuídas pola Lei 4/1992, do 9 de abril, de creación da Academia Galega de Segu</p>
<p>ridade, anúnciase a celebración dun curso de capacitación para mandos intermedios (cabos e sarxentos) de policía local, segundo o previsto no artigo 23 da Lei 3/1992, do 23 de marzo, de coordinación das policías locais, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivos dota-los mandos intermedios (cabos e sarxentos) da policía local dos coñecementos necesarios para o mellor desempeño do seu labor profesional.</p>
<p>Destinatarios.</p>
<p>O curso vai dirixido ós mandos intermedios (cabos e sarxentos) de policía local que accederon a esta categoría tanto por oposición libre como por promoción interna, dos distintos concellos de Galicia.</p>
<p>Inscrición.</p>
<p>A inscrición dos participantes será totalmente gratuíta, debéndose comunicar esta, antes do 23 de decembro de 2003 para efectua-la correspondente reserva de praza.</p>
<p>Prazas.</p>
<p>Sen límite.</p>
<p>Solicitudes.</p>
<p>1. Os concellos que se atopen nesta situación deberán remitir un escrito á Academia Galega de Seguridade, solicitando a participación no curso, no que figure a lista de persoas que superaron as correspondentes probas de oposición ou a fase de concurso e cubri-lo anexo con tódolos datos nel reflectidos, para efectua-la correspondente reserva de praza para a realización do devandito curso.</p>
<p>2. O prazo para a remisión de escritos rematará o día 23 de decembro de 2003.</p>
<p>3. Os escritos deberán enviarse á Academia Galega de Seguridade: avenida da Cultura, s/n, 36680 A Estrada. Previamente remitiranse por fax para axiliza-los correspondentes trámites.</p>
<p>Contido e duración.</p>
<p>O curso desenvolverase en sesións de mañá e tarde, de luns a venres, e nel trataranse entre outros os seguintes módulos:</p>
<p>-Misión e funcións policiais.</p>
<p>-Policía de protección e seguridade.</p>
<p>-Policía de tráfico e transporte.</p>
<p>-Policía xudicial e de investigación.</p>
<p>-Policía administrativa.</p>
<p>-Área de técnicas de xestión e dirección.</p>
<p>-Área de reforzo.</p>
<p>O curso terá unha duración de tres meses de formación teórica. Para aqueles alumnos de novo acceso ós corpos de policía local haberá ademais un módulo de prácticas nos centros de traballo (concellos) de tres meses de duración.</p>
<p>Datas.</p>
<p>O curso principiará o vindeiro día 12 de xaneiro de 2004.</p>
<p>O horario será das 9.00 ás 20.00 horas.</p>
<p>Desenvolvemento do curso.</p>
<p>Os alumnos da Academia Galega de Seguridade durante o seu período de permanencia na academia rexeranse polo Regulamento de réxime interior desta, publicado no DOG nº 144, do 28 de xullo de 1995.</p>
<p>Certificado.</p>
<p>Para obte-lo correspondente diploma será requisito indispensable superar tódalas materias que figuren no programa.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento normal do curso para adaptalo ás necesidades da Administración e ás continxencias que poidan xurdir.</p>
<p>A Estrada, 17 de novembro de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

