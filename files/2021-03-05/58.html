---
date: '2021-03-05'
id: G1440-010321-0001
page: 13518
number: 44
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO da convocatoria, mediante concurso específico, para a provisión de
  diversos postos de traballo.
range: Anuncio
url: >-
  https://www.xunta.gal/dog/Publicados/2021/20210305/AnuncioG1440-010321-0001_gl.html
---
<p>No BOP de Ourense do 23 de febreiro de 2021 publicáronse íntegras as bases da convocatoria, mediante concurso específico, para a provisión de diversos postos de traballo na RPT da Deputación Provincial de Ourense.</p>
    <p>Os postos que se convocan son os seguintes: </p>
    <p>– Un (1) posto de xefe/a da Sección de Xestión e Selección de Persoal.</p>
    <p>– Un (1) posto de xefe/a do Negociado de Calidade e Avaliación do Desempeño.</p>
    <p>– Un (1) posto de asesor/a xurídico/a.</p>
    <p>– Un (1) posto de xefe/a do Negociado de Ingresos Xerais.</p>
    <p>– Un (1) posto de xefe/a do Negociado de Gastos.</p>
    <p>– Un (1) posto de xefe/a do Servizo de Xestión Tributaria e Recadación.</p>
    <p>– Un (1) posto de xefe/a da Sección de Transparencia e Información Cidadá.</p>
    <p>– Un (1) posto de xefe/a da Sección de Investimentos, Planificación e Programas Europeos.</p>
    <p>O prazo de presentación das solicitudes será de quince (15) días naturais, contados a partir do seguinte ao da publicación do anuncio da convocatoria no Boletín Oficial del Estado, no modelo normalizado que figura como anexo nas bases da convocatoria e que estará dispoñible na páxina web www.depourense.es, na sección de ofertas de emprego. As modalidades de presentación serán as seguintes:</p>
    <p>a) De forma presencial, mediante a presentación en papel da solicitude e da documentación anexa na Oficina de Asistencia ao Cidadán en materia de Rexistro da Deputación Provincial de Ourense ou en calquera dos lugares previstos no artigo 38.4 da Lei 30/1992 (norma que se considera vixente de acordo co establecido na disposición derrogatoria única en relación coa disposición derradeira sétima da Lei 39/2015, do 1 de outubro, do procedemento administrativo común das administracións públicas). Neste último caso prégase que se envíe copia da instancia ao correo electrónico persoal@depourense.es.</p>
    <p>b) De forma telemática, a través do rexistro electrónico xeral da sede electrónica da deputación provincial, no enderezo https://sede.depourense.es.</p>
    <p>Os sucesivos anuncios relativos a esta convocatoria publicaranse exclusivamente na sede electrónica da deputación provincial, na páxina web www.depourense.es e no BOP de Ourense, cando proceda, de conformidade coas bases do procedemento.</p>
    <p>Ourense, 23 de febreiro de 2021</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

