---
date: '2021-03-05'
id: G2191-120221-0001
page: 13430
number: 44
agency: Xulgado de Primeira Instancia número 8 de Vigo
section: V. Administración de xustiza.
title: EDICTO (972/2018).
range: Edicto
url: >-
  https://www.xunta.gal/dog/Publicados/2021/20210305/AnuncioG2191-120221-0001_gl.html
---
<p>Eu, María Luisa Represa Garazo, letrada da Administración de xustiza, do Xulgado de Primeira Instancia número 8 de Vigo, polo presente,</p>
    <p>Anuncio:</p>
    <p>No presente procedemento ordinario nº 972/2018 seguido por instancia de Eos Spain, S.L. fronte a Adellvi Moda, S.L., Juan Manuel Adell del Oro, María Auxiliadora González García, Juan Manuel Adell González, María Inés Villa González, ditouse sentenza, cuxo teor literal é o seguinte: </p>
    <p>Susana Álvarez García, maxistrada-xuíza do Xulgado de Primeira Instancia número 8 dos de Vigo, viu os autos sinalados co nº 972/2018 (dimanantes de monitorio), seguidos polos trámites do xuízo ordinario por instancia de Eos Spain, S.L., representada polo procurador Manuel Carlos Diz Guedes e asistida da letrada Mª Raquel Pérez Rodríguez, contra Juan Manuel Adell del Oro, Mª Auxiliadora González García e Mª Inés Villa González, representados pola procuradora Paz Barreras Vázquez e asistidos da letrada Ana Cuellas Cuellas, e contra Adellvi Moda, S.L. e Juan Manuel Adell González, ambos en rebeldía, e dita a seguinte</p>
    <p>Sentenza</p>
    <p>Que estimando a demanda formulada en autos de xuízo ordinario nº 972/2018 polo procurador Manuel Carlos Diz Guedes, en nome e representación de Eos Spain, S.L., contra Adellvi Moda, S.L., Juan Manuel Adell del Oro, Mª Auxiliadora González García, Mª Inés Villa González e Juan Manuel Adell González, sobre incumprimento contractual, debo condenar e condeno os demandados a aboarlle solidariamente á actora a cantidade de vinte e tres mil trescentos sesenta e dous euros con oitenta e tres céntimos (23.362,83 euros), incrementada cos xuros moratorios legais desde a data do requirimento de pagamento efectuado no proceso monitorio, e con imposición á parte demandada das custas procesuais causadas. </p>
    <p>Notifíquese a presente resolución ás partes facéndolles saber que esta non é firme e que contra ela cabe interpoñer recurso de apelación ante este xulgado, do que coñecerá a Audiencia Provincial de Pontevedra, no prazo de 20 días a partir da súa notificación (art. 458.1 LAC), logo de depósito da suma de 50 euros na conta de depósitos e consignacións do xulgado. </p>
    <p>Únase esta resolución ao libro da súa clase, deixando nos autos testemuño desta. </p>
    <p>Así, por esta a miña sentenza, fallando en primeira instancia pronúncioo, mándoo e asínoo, en Vigo o vinte e oito de outubro de dous mil vinte. </p>
    <p>E atopándose o devandito demandado, Adellvi Moda, S.L., en paradoiro descoñecido, expídese o presente co fin de que lle sirva de notificación en forma a este. </p>
    <p>Vigo, 2 de febreiro de 2021</p>
    <footer><p>A letrada da Administración de xustiza</p></footer>

