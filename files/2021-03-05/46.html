---
date: '2021-03-05'
id: G0427-120221-0007
page: 13499
number: 44
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 9 de febreiro de 2021 pola que se autoriza a transmisión inter
  vivos e, sucesivamente, mortis causa, mediante pacto de mellora, da concesión
  administrativa e da batea Garrido I.
range: Resolución
url: >-
  https://www.xunta.gal/dog/Publicados/2021/20210305/AnuncioG0427-120221-0007_gl.html
---
<p>Visto o expediente instruído para os efectos de transmisión da batea Garrido I e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 30 de decembro de 2020, Crisanto Darío Marcelino Canosa (***3840**), no nome e representación de si mesmo e de María Marcelino Canosa (***0412**), Ramón María Marcelino Canosa (***9019**), María Manuela Marcelino Canosa (***1212**), Gustavo Adolfo Marcelino Canosa (***4088**) e Fátima María Marcelino Canosa (***4088**), solicitou autorización para a transmisión inter vivos e, sucesivamente, María del Carmen Canosa Santomé (***9083**) solicitou autorización para a transmisión mortis causa, mediante pacto de mellora, da concesión administrativa e da batea Garrido I.</p>
    <p>Segundo. Os interesados achegaron a documentación requirida para a tramitación.</p>
    <p>Terceiro. O informe do Servizo de Planificación e Xestión da Acuicultura sobre a tramitación do expediente é favorable.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia (DOG número 180, do 21 de setembro). </p>
    <p>Segunda. A Lei 2/2006, do 14 de xuño, de dereito civil de Galicia (DOG número 124, do 29 de xuño), no seu artigo 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora. </p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión inter vivos e, sucesivamente, mortis causa, mediante pacto de mellora, a favor de Crisanto Darío Marcelino Canosa (***3840**), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: Garrido I.</p>
    <p>Situación: </p>
    <p>Cuadrícula número: 21.</p>
    <p>Polígono: A.</p>
    <p>Distrito: Cangas (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título administrativo habilitante: concesión de actividade.</p>
    <p>Orde de outorgamento: 20.1.1958.</p>
    <p>Remate da vixencia: 15.12.2029.</p>
    <p>Actuais titulares: María del Carmen Canosa Santomé (***9083**), María Marcelino Canosa (***0412**), Ramón María Marcelino Canosa (***9019**), María Manuela Marcelino Canosa (***1212**), Crisanto Darío Marcelino Canosa (***3840**), Gustavo Adolfo Marcelino Canosa (***4088**) e Fátima María Marcelino Canosa (***4088**).</p>
    <p>Novo titular: Crisanto Darío Marcelino Canosa (***3840**).</p>
    <p>O novo titular da concesión subrógase nos dereitos e obrigas dos anteriores desde o momento de formalización da compravenda e da mellora en escritura pública e, especialmente, subrógase en todas as obrigas contraídas polos transmitentes en relación coa axuda tramitada, concedida e percibida mediante o expediente PE205F 2018/9-5, en concepto de subvencións para investimentos no ámbito da acuicultura, por importe de 4.895,00 €. Así mesmo, o novo titular comprométese a non efectuar ningunha modificación fundamental das establecidas no artigo 71 do Regulamento (UE) 1303/2013.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 9 de febreiro de 2021</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

