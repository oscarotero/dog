---
date: '2012-05-22'
id: CA01-160512-0005
page: 19174
number: 96
agency: Consellería de Facenda
section: III. Outras disposicións.
title: >-
  RESOLUCIÓN do 21 de maio de 2012 pola que se ordena a publicación do Acordo do
  Consello da Xunta de Galicia do 18 de maio de 2012 polo que se aproba a
  modificación parcial do Acordo do Consello da Xunta de Galicia do 12 de abril
  de 2012 polo que se aproba a modificación da relación do postos de traballo da
  Consellería de Traballo e Benestar.
range: Resolución
url: >-
  https://www.xunta.gal/dog/Publicados/2012/20120522/AnuncioCA01-160512-0005_gl.html
---
<p>Mediante o Acordo do Consello da Xunta de Galicia do 12 de abril de 2012 aprobouse a modificación da relación de postos de traballo da Consellería de Traballo e Benestar (DOG núm. 72, do 16 de abril), e establecéronse os efectos da súa entrada en vigor a partir do día seguinte ao da súa publicación no DOG, agás as amortizacións, creacións e modificacións dos postos de traballo afectados pola desaparición dos centros de menores Virxe do Carme e de Soutomaior, así como pola fusión do novo centro Complexo de Menores de Ferrol, que quedaban demoradas ata o día 18 de xuño de 2012.</p>
    <p>Tendo en conta as novas circunstancias estimadas pola consellería, e considerando que a RPT é o instrumento técnico a través do cal se procede á ordenación do persoal de acordo coas necesidades do servizo, procede a modificación parcial do referido acordo do Consello da Xunta de Galicia, co fin de establecer unha nova data na cal terán efecto as amortizacións, creacións e modificacións dos postos de traballo afectados pola desaparición dos centros de menores de Virxe do Carme e de Soutomaior, así como pola fusión do novo centro Complexo de Menores de Ferrol, que será o 24 de maio de 2012.</p>
    <p>En consecuencia, por proposta da Consellería de Traballo e Benestar, consultadas as organizacións sindicais presentes na mesa xeral de negociación da Comunidade Autónoma e a comisión de persoal, o Consello da Xunta de Galicia, na súa reunión do día 18 de maio de 2012, adoptou o seguinte</p>
    <h2>acordo:</h2>
    <p>Primeiro. Modificar parcialmente o punto segundo do Acordo do Consello da Xunta de Galicia do 12 de abril de 2012, polo que se aproba a modificación da relación de postos de traballo da Consellería de Traballo e Benestar, no que se refire á demora expresamente establecida, que se sitúa na nova data do 24 de maio de 2012.</p>
    <p>Segundo. Ordénase a publicación deste acordo no Diario Oficial de Galicia para os efectos da súa entrada en vigor.</p>
    <p>Visto o acordo adoptado polo Consello da Xunta de Galicia na súa reunión do 18 de maio de 2012, relativo á aprobación da modificación parcial do Acordo do Consello da Xunta de Galicia do 12 de abril de 2012 polo que se aproba a modificación da relación do postos de traballo da Consellería de Traballo e Benestar, coa finalidade de cumprir dito acordo, dispoño que se publique no Diario Oficial de Galicia.</p>
    <p>Santiago de Compostela, 21 de maio de 2012.</p>
    <footer><p>Elena Muñoz Fonteriz<br>Conselleira de Facenda</p></footer>

