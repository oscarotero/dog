---
date: '2012-05-22'
id: G0165-140512-0001
page: 19199
number: 96
agency: Consellería do Medio Rural e do Mar
section: III. Outras disposicións.
title: >-
  RESOLUCIÓN do 1 de marzo de 2012, da Dirección Xeral de Desenvolvemento
  Pesqueiro, pola que se dá publicidade á Resolución do 29 de febreiro de 2012
  pola que se amplía o ámbito territorial da Confraría de Pescadores San Martín
  de Moaña e se ratifica a modificación  do artigo 2 dos seus estatutos.
range: Resolución
url: >-
  https://www.xunta.gal/dog/Publicados/2012/20120522/AnuncioG0165-140512-0001_gl.html
---
<p>Examinada a solicitude de ampliación do límite territorial realizada pola Confraría de Pescadores San Martín de Moaña ao abeiro do artigo 6 da Lei 9/1993, do 8 de xullo, de confrarías de pescadores de Galicia, e tras a tramitación do correspondente procedemento regulado no Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións, esta dirección xeral dita Resolución do 29 de febreiro de 2012.</p>
    <p>En aplicación do artigo 46 do Decreto 261/2001, acorda dar publicidade á antedita resolución co seguinte contido:</p>
    <p>«Estimar a solicitude feita pola Confraría de Pescadores San Martín de Moaña, autorizando a ampliación do seu límite territorial, que queda comprendido desde punta Canabal ata punta Aradoiro, tendo como límite a pedra da Espiga (sita nas coordenadas I: 42º 17’ 28,285’’, L: 8º 39’ 32,764’’ (ETRS89), ratificar a correspondente modificación do artigo 2 dos seus estatutos neste sentido, e ordenar a súa publicación no Diario Oficial de Galicia».</p>
    <p>Santiago de Compostela, 1 de marzo de 2012.</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

