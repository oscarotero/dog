---
date: '2000-02-01'
id: 34AE
page: 1330
number: 21
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 21 de decembro de 1999 pola que se aproba o cambio de dominio das
  bateas Machus 2 (Cangas C-66) e Machus 6 (Cangas C-35).
range: Orde
url: 'https://www.xunta.gal/dog/Publicados/2000/20000201/Anuncio34AE_gl.html'
---
<p>Vistos os expedientes instruídos para efectos de transmisión das bateas Machus nº 2 e Machus nº 6, e das concesións administrativas que as amparan, resulta:</p>
<p>A) Antecedentes de feito.</p>
<p>Primeiro: mediante escritos con data do 26-7-1999, Antonio Iglesias Piñeiro solicitou autorización para a transmisión das concesións das bateas Machus nº 2 e Machus nº 6.</p>
<p>Segundo: os informes do Servicio de Protección dos Recursos sobre as características das bateas e do Servicio Técnico Xurídico sobre a tramitación dos expedientes son favorables.</p>
<p>B) Fundamentos xurídicos.</p>
<p>Primeiro: este órgano é competente para resolve-los expedientes de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo: os expedientes seguiron tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte</p>
<p>RESOLUCIÓN:</p>
<p>Autoriza-la transmisión inter vivos, a favor de Antonio Iglesias Vidal (DNI 78.731.240 D), das con</p>
<p>cesións administrativas dos viveiros que se indican a continuación:</p>
<p>Identificación:</p>
<p>Tipo: batea.</p>
<p>Nome: Machus nº 2.</p>
<p>Localización: Cangas C, cuadrícula nº 66.</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde outorgamento: 11-10-1958 (BOE nº 289).</p>
<p>Remate vixencia: 3-12-2003.</p>
<p>Actual titular: Antonio Iglesias Piñeiro (DNI 35.878.363 L).</p>
<p>Identificación:</p>
<p>Tipo: batea.</p>
<p>Nome: Machus nº6.</p>
<p>Localización: Cangas C, cuadrícula nº 35.</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde outorgamento: 11-10-1958 (BOE nº 289).</p>
<p>Remate vixencia: 3-12-2003.</p>
<p>Actual titular: Antonio Iglesias Piñeiro (DNI 35.878.363 L).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación desta orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segundo.-Transcorrido o prazo indicado na condición primeira sen achega-la documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 21 de decembro de 1999.</p>
<p>P.D. (Orde 14-6-1999, DOG nº 120, do 24)</p>
<p>Rosa Mª Quintana Carballo</p>
<p>Delegada territorial de Pontevedra</p>

