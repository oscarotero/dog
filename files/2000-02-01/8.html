---
date: '2000-02-01'
id: '3436'
page: 1298
number: 21
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 17/2000, do 12 de xaneiro, polo que se declara a urxente ocupación,
  para efectos de expropiación forzosa, polo Concello do Irixo, dos bens e
  dereitos necesarios para a realización das obras do proxecto de abastecemento
  a Espiñeiros e Pedriña.
range: Decreto
url: 'https://www.xunta.gal/dog/Publicados/2000/20000201/Anuncio3436_gl.html'
---
<p>O Concello do Irixo, en sesión celebrada o día 7 de xuño de 1996, aprobou o proxecto de abas</p>
<p>tecemento a Espiñeiros e Pedriña e na sesión do 18 de maio de 1999, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 21 de decembro de 1999.</p>
<p>Os bens nos que se concreta a declaración de urxente expropiación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data do 15 de decembro de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, polos problemas de abastecemento que están a padece-los veciños da localidade de Espiñeiros.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día doce de xaneiro de dous mil,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello do Irixo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de abastecemento a Espiñeiros e Pedriña</p>
<p>Santiago de Compostela, doce de xaneiro de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións</p>
<p>Laborais</p>

