---
date: '2021-11-25'
id: G0425-191121-0001
page: 57696
number: 227
agency: Consellería de Política Social
section: III. Outras disposicións.
title: >-
  RESOLUCIÓN do 19 de novembro de 2021, da Dirección Xeral de Familia, Infancia
  e Dinamización Demográfica, pola que se publica a Resolución do 18 de novembro
  de 2021 que pon fin ao procedemento de adxudicación de prazas para estadías de
  fin de semana a familias de especial consideración dentro do programa Montaña
  en familia, na estación de montaña de Manzaneda, para o ano 2021 (código de
  procedemento BS423F).
range: Resolución
url: >-
  https://www.xunta.gal/dog/Publicados/2021/20211125/AnuncioG0425-191121-0001_gl.html
---
<p>Mediante a Orde do 27 de outubro de 2021 aprobouse a convocatoria do procedemento de adxudicación de prazas para estadías de fin de semana a familias de especial consideración dentro do programa Montaña en familia, na estación de montaña de Manzaneda, para o ano 2021 (<em>Diario Oficial de Galicia</em> número 209, do 27 de outubro).</p>
    <p>De conformidade co artigo 16 da antedita orde, a resolución corresponderalle á persoa titular da dirección xeral competente en materia de familia, infancia e dinamización demográfica, por delegación da titular da Consellería de Política Social.</p>
    <p>Así mesmo, de acordo co disposto no artigo 12 da mesma orde, publicaranse no <em>Diario Oficial de Galicia</em>, de conformidade co artigo 45 da Lei 39/2015, do 1 de outubro, do procedemento administrativo común das administracións públicas, entre outras, as correspondentes resolucións deste procedemento. Esta publicación producirá os efectos da notificación. Non obstante, e tendo en conta que a publicación destes actos pode lesionar dereitos e intereses lexítimos das persoas solicitantes, publicarase no <em>Diario Oficial de Galicia</em> e na páxina web da consellería (http://politicasocial.xunta.es) unha breve indicación do contido do acto, así como do lugar onde os interesados poderán comparecer, no prazo que se estableza, para o coñecemento do contido íntegro do mencionado acto e constancia de tal coñecemento, de conformidade co establecido no artigo 46 da Lei 39/2015.</p>
    <p>Así mesmo, de forma complementaria poderase efectuar a notificación da resolución preferentemente por medios electrónicos a través do Sistema de notificación electrónica de Galicia-Notifica.gal</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> da Resolución do 18 de novembro de 2021, que pon fin ao procedemento de adxudicación de prazas para estadías de fin de semana a familias de especial consideración dentro do programa Montaña en familia, na estación de montaña de Manzaneda, para o ano 2021, ditada no procedemento BS423F.</p>
    <p>O texto completo da resolución non se publica no <em>Diario Oficial de Galicia</em> na súa integridade en virtude da cautela prevista no artigo 46 da Lei 39/2015, do 1 de outubro, do procedemento administrativo común das administracións públicas.</p>
    <p>Habilitarase un prazo de dez (10) días hábiles, contados a partir do día seguinte ao da publicación desta resolución, para que as persoas interesadas que se acrediten como tales ou os seus representantes comparezan para consultar a dita resolución nas dependencias da Dirección Xeral de Familia, Infancia e Dinamización Demográfica, Subdirección Xeral de Política Familiar, Infancia e Adolescencia, situada no edificio administrativo de San Caetano, s/n, 15781 Santiago de Compostela, das 9.00 ás 14.00 horas.</p>
    <p>Segundo. Comunicar que a Resolución do 18 de novembro de 2021, que finaliza este procedemento, esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes contado a partir da publicación desta resolución no <em>Diario Oficial de Galicia</em>, ou ben directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous (2) meses contados a partir do día seguinte ao da súa publicación no <em>Diario Oficial de Galicia</em>.</p>
    <p>Terceiro. Notificada a resolución de adxudicación da estadía para poder facer uso dela, as familias beneficiarias teñen a obriga de confirmar por escrito, no prazo de cinco (5) días hábiles, a súa aceptación, acompañada do xustificante de depósito da cantidade de 30 euros por estadía que, en concepto de reserva, se deba realizar na estación de montaña.</p>
    <p>Cuarto. As persoas solicitantes que, cumprindo os requisitos do artigo 3, non obtivesen praza quedarán incluídas na lista de espera que se xunta na resolución.</p>
    <p>Santiago de Compostela, 19 de novembro de 2021</p>
    <footer><p>Jacobo Rey Sastre<br>Director xeral de Familia, Infancia e Dinamización Demográfica</p></footer>

