---
date: '2016-07-08'
id: G0003-280616-0003
page: 29360
number: 129
agency: Servizo Galego de Saúde
section: IV. Oposicións e concursos.
title: >-
  ANUNCIO do 15 de xuño de 2016, da Xerencia de Xestión Integrada da Coruña,
  polo que se anuncia a convocatoria pública para a provisión, polo procedemento
  regulamentario, de varios postos de supervisor/a de área funcional do Complexo
  Hospitalario Universitario da Coruña.
range: Anuncio
url: >-
  https://www.xunta.gal/dog/Publicados/2016/20160708/AnuncioG0003-280616-0003_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo) polo que se establece a estrutura orgánica do Servizo Galego de Saúde, da Orde do 5 de xuño de 2012 (DOG nº 39, do 20 de xullo), sobre delegación de competencias en órganos centrais e periféricos do Servizo Galego de Saúde, e do Decreto 168/2010, do 7 de outubro, polo que se regula a estrutura organizativa de Xestión Integrada do Servizo Galego de Saúde, o xerente de Xestión Integrada da Coruña</p>
    <h2>RESOLVE:</h2>
    <p>Anunciar a convocatoria para cubrir, polo procedemento de libre designación, varios postos de supervisor/a de área funcional que se relacionan no anexo desta resolución.</p>
    <p>As bases íntegras da convocatoria estarán expostas nos taboleiros de anuncios da Xerencia de Xestión Integrada da Coruña/Espazo do Profesional e na páxina web do Servizo Galego de Saúde (www.sergas.es).</p>
    <p>As solicitudes e a documentación anexa que conteña a xustificación dos requisitos e méritos alegados, deberán presentarse no rexistro da Xerencia de Xestión Integrada da Coruña (Hospital A Coruña, As Xubias de Arriba, 84, 15006 A Coruña) dirixidas á Xerencia de Xestión Integrada, no prazo dun mes contado desde o seguinte ao da data da publicación do anuncio da presente convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A Coruña, 15 de xuño de 2016</p>
    <footer><p>Francisco José Vilanova Fraga<br>Xerente de Xestión Integrada da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Área funcional</td>
       <td>Centro</td>
       <td>Nº prazas</td>
      </tr>
      <tr>
       <td>Calidade</td>
       <td>Complexo Hospitalario Universitario A Coruña</td>
       <td>1</td>
      </tr>
      <tr>
       <td>Recursos Humanos</td>
       <td>Complexo Hospitalario Universitario A Coruña</td>
       <td>1</td>
      </tr>
     </tbody>
    </table>

