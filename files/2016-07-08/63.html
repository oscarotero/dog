---
date: '2016-07-08'
id: L229-200616-0001
page: 29444
number: 129
agency: Concello de Moaña
section: VI. Anuncios. b) Administración local.
title: >-
  ANUNCIO da aprobación definitiva do estudo de detalle dos Barreiros, Meira
  (expediente 263/2007).
range: Anuncio
url: >-
  https://www.xunta.gal/dog/Publicados/2016/20160708/AnuncioL229-200616-0001_gl.html
---
<p>A Sentenza 161/2015 da Sala do Contencioso-Administrativo, Sección Segunda do Tribunal Superior de Xustiza de Galicia do 12 de marzo de 2015, obriga o concello a aprobación definitiva do estudo de detalle dos Barreiros (Meira), segundo o establecido nos artigos 103 e seguintes da Lei 29/1998 (LRXCA). O Pleno da corporación, en sesión que tivo lugar o día 28 de abril de 2016, adoptou, entre outros, o seguinte acordo:</p>
    <p>Primeiro. Aprobar definitivamente o estudo de detalle promovido por Gabriel Piñeiro Costa para fixar aliñacións e rasantes na parcela do agregado urbano nos Barreiros, Meira, redactado polo arquitecto Gumersindo Vázquez Gómez, visado o 25 de xuño de 2008.</p>
    <p>Segundo. Publicar o dito acordo no <em>Diario Oficial de Galicia</em> e no <em>Boletín Oficial </em>da provincia de Pontevedra.</p>
    <p>O acordo de aprobación definitiva do dito estudo de detalle foille comunicado á Consellería de Medio Ambiente e Ordenación do Territorio da Xunta de Galicia con data do 10 de xuño de 2016, en cumprimento do establecido no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Contra este acordo, que é definitivo na vía administrativa, ao ser unha disposición administrativa xeral, poderase interpor, no prazo de dous meses, recurso contencioso-administrativo, ante o Tribunal Superior de Xustiza de Galicia, sen prexuízo de que se poida exercer, se é o caso, calquera outro recurso que se considere procedente.</p>
    <p>Moaña, 10 de xuño de 2016</p>
    <footer><p>Leticia Santos Paz<br>Alcaldesa</p></footer>

