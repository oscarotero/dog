---
date: '2000-09-12'
id: '11126'
page: 12
number: 177
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 17 de agosto de 2000 pola que se convoca concurso público para a
  provisión de diversas prazas de corpos docentes universitarios (23 a 35/2000).
range: Resolución
url: 'https://www.xunta.gal/dog/Publicados/2000/20000912/Anuncio11126_gl.html'
---
<p>De conformidade co establecido no título quinto da Lei 11/1983, do 25 agosto, e no artigo 2.4º do Real decreto 1888/1984, do 26 de setembro,</p>
<p>Este rectorado resolveu convocar concurso para as prazas que se relacionan no anexo I da presente resolución, conforme as seguintes bases:</p>
<p>Primeira.-Os ditos concursos rexeranse polo disposto na Lei orgánica 11/1983, do 25 de agosto (BOE do 1 de setembro); Real decreto 1888/1984, do 26 de setembro (BOE do 26 de outubro), modificado parcialmente polo Real decreto 1427/1986, do 13 de xuño (BOE do 11 de xullo); Orde do 28 de decembro de 1984 (BOE do 16 de xaneiro de 1985) e, no non previsto, pola lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Segunda.-Para ser admitido ós citados concursos os solicitantes deberán reuni-los seguintes requisitos xerais:</p>
<p>a) Ser español ou nacional dun Estado membro da Unión Europea, ou nacional do Reino de Noruega ou da República de Islandia.</p>
<p>Tamén poderán participar o cónxuxe, descendentes e descendentes do cónxuxe, dos españois e dos nacionais doutros estados membros da Unión Europea, do Reino de Noruega e da República de Islandia, sempre que no estean separados de dereito, menores de vinteún anos ou maiores desta idade que vivan ás súas expensas. Este último beneficio, será igualmente de aplicación a familiares de nacionais doutros estados cando así se prevexa nos tratados internacionais celebrados pola Comunidade Europea e ratificados por España.</p>
<p>b) Ter cumpridos os dezaoito anos e non ter cumpridos os setenta anos de idade.</p>
<p>c) Non ter sido separado, mediante expediente disciplinario, do servicio da Administración do Estado</p>
<p>ou da Administración autónoma, institucional ou local, nin atoparse inhabilitado para o exercicio das funcións públicas.</p>
<p>Os aspirantes de nacionalidade que non sexa a española, non estar sometidos a sanción disciplinaria ou condena penal que impida, no seu Estado, o acceso á función pública.</p>
<p>d) Non padecer enfermidade nin defecto físico ou psíquico que impida o desenvolvemento das funcións correspondentes a profesor de universidade.</p>
<p>Terceira.-Deberán reunir, ademais, as condicións específicas que se sinalan no artigo 4.1º do Real decreto 1888/1984, do 26 de setembro, segundo a categoría da praza, e, de se-lo caso, titulación suficiente debidamente recoñecida polo Ministerio de Educación e Cultura para o exercicio profesional en España como profesor universitario.</p>
<p>Cando, estando en posesión do título de doutor, se concorra a prazas de catedrático de universidade, conforme o previsto no artigo 4.1º c), do Real decreto 1888/1984, do 26 de setembro, e non se pertenza a ningún dos corpos que nel se sinalan, os interesados deberán acreditar ter sido eximidos de tales requisitos dentro do prazo fixado para solicita-la participación no concurso.</p>
<p>Non poderá concursar a prazas de profesor titular de universidade quen estivera contratado durante máis de dous anos como axudante nesta universidade, salvo as excepcións previstas no artigo 37.4º da Lei 11/1983, do 25 de agosto (BOE do 1 de setembro), de reforma universitaria.</p>
<p>Cuarta.-Quen desexe tomar parte no concurso remitirá a correspondente solicitude ó rector da Universidade de Vigo, por calquera dos procedementos establecidos na Lei 30/1992, do 26 de novembro (BOE do 27) de réxime xurídico das administracións públicas e do procedemento administrativo común, no prazo de vinte días hábiles a partir do día seguinte a aquel no que teña lugar a publicación desta convocatoria no Boletín Oficial del Estado, mediante instancia, segundo o modelo do anexo II, debidamente cuberta, xunto cos documentos que acrediten reuni-los requisitos para participar no concurso. A concorrencia dos ditos requisitos deberá estar referida sempre a unha data anterior á de expiración do prazo fixado para solicita-la participación no concurso.</p>
<p>Os aspirantes deberán xustificar ter aboadas 7.525 ptas. en concepto de inscrición na conta da Universidade de Vigo, outros ingresos, nº 2080-0000-74-0040225994 de Caixavigo, (oficina principal, rúa García Barbón, 1-3) epígrafe «outros ingresos», achegando coa súa solicitude resgardo acreditativo do ingreso realizado facendo referencia a esta convocatoria.</p>
<p>O importe ingresado será devolto ós aspirantes excluídos definitivamente que o soliciten no prazo dun mes, contado a partir do día seguinte ó da noti</p>
<p>ficación da relación de aspirantes admitidos e excluídos.</p>
<p>Quinta.-Finalizado o prazo de presentación de solicitudes, o rector da Universidade de Vigo, por calquera dos procedementos establecidos na Lei de réxime xurídico das administracións públicas e do procedemento administrativo común, remitirá a tódolos aspirantes relación completa de admitidos e excluídos, con indicación das causas de exclusión. Contra a dita resolución os interesados poderán presentar reclamación perante o rector no prazo de quince días hábiles contados desde o seguinte ó da notificación da relación de admitidos e excluídos.</p>
<p>Sexta.-O presidente da comisión, dentro do prazo habilitado regulamentariamente para a súa constitución, dictará unha resolución que lles deberá ser notificada a tódolos interesados cunha antelación mínima de 15 días naturais respecto da data do acto para o que se cita, convocando a:</p>
<p>a) Tódolos membros titulares da comisión e, se é o caso, os suplentes necesarios para efectua-lo acto de constitución daquela.</p>
<p>b) Tódolos aspirantes admitidos a participar no concurso, para realiza-lo acto de presentación dos concursantes e con sinalamento do día, a hora e lugar de celebración do dito acto.</p>
<p>Sétima.-No acto de presentación os concursantes entregaranlle ó presidente da comisión a documentación sinalada nos artigos 9 e 10 do Real decreto 1888/1984, do 26 de setembro, modificado polo Real decreto 1427/1986, do 13 de xuño, segundo se trate de concurso ou concurso de méritos.</p>
<p>Oitava.-Os candidatos propostos para a provisión das prazas deberán presentar na secretaría xeral da universidade, no prazo dos quince días hábiles seguintes ó de conclusión da actuación da comisión, por calquera dos medios sinalados no artigo 38.4º da Lei de réxime xurídico das administracións públicas e do procedemento administrativo común, os seguintes documentos:</p>
<p>a) Fotocopia do documento nacional de identidade ou documento que acredite a súa nacionalidade e, se é o caso, os documentos que acrediten o vínculo de parentesco e o feito de vivir a expensas ou estar a cargo do nacional doutro Estado co que teña o dito vínculo. Así mesmo, deberán presentar declaración xurada ou promesa de non estar separado de dereito do seu cónxuxe e, se é o caso, do feito de que o aspirante vive ás súas expensas ou está ó seu cargo.</p>
<p>b) Certificación médica oficial de non padecer enfermidade nin defecto físico o psíquico que impida o desempeño das funcións correspondentes a profesor de universidade.</p>
<p>c) Declaración xurada de non ter sido separado de ningunha Administración pública en virtude de expediente disciplinario e non atoparse inhabilitado para o acceso e exercicio da función pública.</p>
<p>Os aspirantes que non teñan a nacionalidade española, declaración xurada ou promesa de non estaren sometidos a sanción diciplinaria ou condena penal que impidan no seu Estado o acceso á función pública.</p>
<p>Os que tiveren a condición de funcionarios públicos de carreira estarán exentos de xustifica-los ditos documentos e requisitos, debendo presentar certificación do ministerio ou organismo do que dependan, acreditativa da súa condición de funcionarios e cantas circunstancias consten na súa folla de servicios.</p>
<p>A presente convocatoria e cantos actos administrativos se deriven dela e da actuación da comisión poderán ser impugnados no casos e na forma establecida na Lei 30/1992.</p>
<p>Ademais, a Universidade de Vigo poderá, de se-lo caso, proceder á revisión das resolucións da comisión conforme o previsto na dita lei.</p>
<p>Vigo, 17 de agosto de 2000.</p>
<p>Domingo Docampo Amoedo</p>
<p>Rector da Universidade de Vigo</p>
<p>ANEXO I</p>
<p>Número de prazas: 1.</p>
<p>Praza número: 23/2000.</p>
<p>Corpo ó que pertence a praza: catedráticos de universidade.</p>
<p>Área de coñecemento á que corresponde: estatística e investigación operativa.</p>
<p>Departamento ó que está adscrita: Estatística e Investigación Operativa.</p>
<p>Actividades que realizará quen obteña a praza: docencia en técnicas de mostraxe. Deseño estatístico de enquisas.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 24/2000.</p>
<p>Corpo o que pertence la praza: catedráticos de universidade.</p>
<p>Área de coñecemento á que corresponde: historia antiga.</p>
<p>Departamento ó que está adscrita: Historia, Arte e Xeografía.</p>
<p>Actividades que realizará quen obteña a praza: docencia en historia antiga de Galicia.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 25/2000.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: estratigrafía.</p>
<p>Departamento ó que está adscrita: Xeociencias Mariñas e Ordenación do Territorio.</p>
<p>Actividades que realizará quen obteña a praza: docencia en sedimentoloxía de arxilas para a titulación de ciencias do mar.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 26/2000.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: estratigrafía.</p>
<p>Departamento ó que está adscrita: Xeociencias Mariñas e Ordenación do Territorio.</p>
<p>Actividades que realizará quen obteña a praza: docencia en xeofísica e xeoloxía mariña.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 27/2000.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: enxeñería eléctrica.</p>
<p>Departamento ó que está adscrita: Enxeñería Eléctrica.</p>
<p>Actividades que realizará quen obteña a praza: docencia en electrotecnia. Liñas e redes.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 28/2000.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: enxeñería eléctrica.</p>
<p>Departamento ó que está adscrita: Enxeñería Eléctrica.</p>
<p>Actividades que realizará quen obteña a praza: docencia en electrotecnia. Liñas e redes.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 29/2000.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: máquinas e motores térmicos.</p>
<p>Departamento ó que está adscrita: Enxeñería Mecánica, Máquinas e Motores Térmicos e Fluídos.</p>
<p>Actividades que realizará quen obteña a praza: docencia en procesos enerxéticos e termodinámica.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 30/2000.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: física da terra, astronomía e astrofísica.</p>
<p>Departamento ó que está adscrita: Física Aplicada.</p>
<p>Actividades que realizará quen obteña a praza: docencia en dinámica atmosférica. Introducción á oceanografía física.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 31/2000.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: psicoloxía básica.</p>
<p>Departamento ó que está adscrita: Análise e Intervención Psicosocioeducativa.</p>
<p>Actividades que realizará quen obteña a praza: docencia en psicoloxía das artes visuais.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 32/2000.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: economía aplicada.</p>
<p>Departamento ó que está adscrita: Economía Aplicada.</p>
<p>Actividades que realizará quen obteña a praza: docencia en economía rexional e urbana.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 33/2000.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: economía aplicada.</p>
<p>Departamento ó que está adscrita: Economía Aplicada.</p>
<p>Actividades que realizará quen obteña a praza: docencia en facenda pública.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 34/2000.</p>
<p>Corpo ó que pertence a praza: catedráticos de escola universitaria.</p>
<p>Área de coñecemento á que corresponde: enxeñería mecánica.</p>
<p>Departamento ó que está adscrita: Enxeñería Mecánica, Máquinas e Motores Térmicos e Fluídos.</p>
<p>Actividades que realizará quen obteña a praza: docencia en materias da área.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 35/2000.</p>
<p>Corpo ó que pertence a praza: profesores titulares de escola universitaria.</p>
<p>Área de coñecemento á que corresponde: psicoloxía social.</p>
<p>Departamento ó que está adscrita: Analise e Intervención Psicosocioeducativa.</p>
<p>Actividades que realizará quen obteña a praza: docencia en intervención psicosocial en problemas sociais.</p>
<p>Clase de convocatoria: concurso.</p>

