---
date: '2001-06-29'
id: A732
page: 8
number: 126
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 19 de xuño de 2001, da Dirección Xeral da Función Pública, pola
  que se fan públicas as listas definitivas para a cobertura con carácter
  temporal de postos de traballo reservados a persoal laboral, reguladas no
  Decreto 89/1997, do 10 de abril, correspondentes á categoría 31 (titulado
  superior de formación ocupacional) do grupo I, categoría 37 (titulado medio de
  formación ocupacional) do grupo II e categoría 30 (auxiliar de formación
  ocupacional) do grupo IV, de conformidade co establecido na Resolución do 30
  de xuño de 1999 (Diario Oficial de Galicia do 7 de xullo).
range: Resolución
url: 'https://www.xunta.gal/dog/Publicados/2001/20010629/AnuncioA732_gl.html'
---
<p>Publicadas as resolucións polas que se fan públicas as listas provisionais relativas á publicación das listas para a cobertura con carácter temporal de postos de traballo reservados a persoal laboral, reguladas no Decreto 89/1997, do 10 de abril, correspondentes á categoría 31 (titulado superior de formación ocupacional) do grupo I, categoría 37 (titulado medio de formación ocupacional) do grupo II e categoría 30 (auxiliar de formación ocupacional) do grupo IV (lista B), e unha vez finalizados os prazos previstos nestas e elaboradas as listas definitivas pola Comisión Permanente de Selección de Persoal Laboral para a cobertura de postos de traballo reservados a persoal laboral, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de traballo reservados a persoal laboral das categorías anteriormente sinaladas. De conformidade co disposto no artigo 4.3º do Decreto 89/1997, do 10 de abril, e a base 2ª da Resolución do 30 de xuño de 1999, a comisión permanente establece o número máximo de aspirantes admitidos na puntuación fixada nas resolucións da Dirección Xeral da Función Pública pola que se fan públicas as listas provisionais, as ditas listas están expostas da forma que a continuación se indica:</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Anexo III. Figuran os solicitantes que, en aplicación do previsto no artigo 4.3º do Decreto 89/1997, do 10 de abril, e na base 2ª da Resolución do 30 de xuño de 1999, da Dirección Xeral da Función Pública, non están admitidos na lista.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Atención e Información o Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-A partir da data de publicación no Diario Oficial de Galicia da exposición das listas das categorías anteriormente sinaladas (lista B), quedarán sen efecto as listas das citadas categorías elaboradas con anterioridade á resolución da Dirección Xeral da Función Pública do 30 de xuño de 1999 (DOG nº 129, do 30 de xuño) tal e como nesta se establece na mesma.</p>
<p>Cuarto.-Contra esta resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes, contado desde o día seguinte ó da publicación da presente resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 19 de xuño de 2001.</p>
<p>Joaquín López-Rúa Soler</p>
<p>Director xeral da Función Pública</p>

