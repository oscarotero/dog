---
date: '2001-09-06'
id: E4C6
page: 11
number: 173
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 2 de agosto de 2001, da Dirección Xerencia do Hospital Comarcal
  Valdeorras do Barco de Valdeorras, pola que se anuncia a contratación, polo
  procedemento aberto e mediante o concurso público 7/2001, da adquisición de
  reactivos e demais subministracións necesarias para a realización de probas
  analíticas para a unidade de bioquímica de urxencias do servicio de
  laboratorio do centro.
range: Resolución
url: 'https://www.xunta.gal/dog/Publicados/2001/20010906/AnuncioE4C6_gl.html'
---
<p>A Dirección Xerencia do Hospital Comarcal Valdeorras do Barco de Valdeorras, en virtude das atribucións que lle foron delegadas conforme o establecido no parágrafo i) do artigo 7 da Orde do 23 de marzo de 2000 (DOG nº 104, do 30 de maio), convoca expediente de contratación, polo procedemento aberto, mediante concurso público, da adquisición de reactivos e demais subministracións necesarias para a realización de probas analíticas para a unidade de bioquímica de urxencias do servicio de laboratorio do centro.</p>
<p>Obxecto e orzamento:</p>
<p>A adquisición de reactivos e demais subministracions necesarias para a realización de probas analíticas para a unidade de bioquímica de urxencias do servicio de laboratorio de HCV, por un orzamento máximo de 11.550.000 pesetas (69.416,9 euros) IVE incluído.</p>
<p>Prazo de entrega:</p>
<p>O material obxecto do presente concurso público deberá ser entregado mediante entregas periódicas segundo as necesidades comunicadas polo servicio de laboratorio do centro.</p>
<p>Prazo de execución:</p>
<p>A execución do contrato: tres anos contados desde a súa formalización.</p>
<p>Documentos de interese para os licitadores:</p>
<p>O prego de cláusulas administrativas particulares e demais documentación complementaria poderá ser solicitada no Departamento de Contratación do Hospital Comarcal Valdeorras, rúa Conde Fenosa nº 50 do Barco de Valdeorras (cód. postal 32300), tfno.: 988 33 90 61.</p>
<p>Garantías:</p>
<p>Deberá consignarse unha garantía provisional do 2% do orzamento de licitación, por un importe de duascentas trinta e unha mil pesetas (231.000 pesetas, 1.388,34 euros), e unha garantía definitiva do 4% do orzamento de adxudicación. As ditas garantías constituiranse segundo o disposto nos artigos 35 e 36 do Real decreto lexislativo 2/2000, do 16 de xuño (BOE nº 148, do 21 de xuño), texto refundido da Lei de contratos das administracións públicas.</p>
<p>Solvencia económica e financeira:</p>
<p>Acreditarase por calquera dos medios, alomenos un, dos sinalados no artigo 16 do Real decreto lexislativo 2/2000.</p>
<p>Solvencia técnica:</p>
<p>Acreditarase por calquera dos medios, alomenos un, dos sinalados no artigo 18 do Real decreto lexislativo 2/2000.</p>
<p>Clasificación:</p>
<p>Non se precisa.</p>
<p>Criterios de adxudicación:</p>
<p>-Prezo: ata 40 puntos.</p>
<p>-Calidade: ata 30 puntos.</p>
<p>-Solución técnica que supoña unha mellora na prestación do servicio: ata 20 puntos.</p>
<p>-Dispoñibilidade de EAN 128 e EDI: ata 10 puntos.</p>
<p>Admisión de variantes:</p>
<p>Non se admite a presentación de variantes.</p>
<p>Presentación de proposicións:</p>
<p>As proposicións deberanse presentar en man, en sobres pechados e lacrados, asinados polo licitador ou persoa que o represente, no Departamento de Contratación do Hospital Comarcal Valdeorras, antes das 14 horas do décimo quinto día natural contado a partir do seguinte ó da publicación deste anuncio no DOG. Tamén se poderán presentar por correo, dirixidas ó órgano de contratación, debendo xustifica-lo licitador a data de imposición do envío na oficina de correos e anunciarlle ó órgano de contratación a remisión da oferta mediante télex ou telegrama no mesmo día.</p>
<p>Apertura de proposicións:</p>
<p>A apertura das proposicións admitidas será realizada pola mesa de contratación, reunida en acto público no sala de xuntas do Hospital Comarcal Valdeorras, o décimo primeiro día natural contado a partir do seguinte a aquel en que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o día hábil seguinte.</p>
<p>Documentación que deberán achega-los licitadores:</p>
<p>Os documentos que figuran no prego de cláusulas administrativas particulares.</p>
<p>Anuncios:</p>
<p>Os anuncios do presente concurso público serán por conta dos adxudicatarios do contrato.</p>
<p>O Barco de Valdeorras, 2 de agosto de 2001.</p>
<p>Luis A. González Rodríguez</p>
<p>Director xerente do Hospital Comarcal</p>
<p>Valdeorras do Barco de Valdeorras</p>

