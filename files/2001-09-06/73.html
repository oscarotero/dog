---
date: '2001-09-06'
id: E552
page: 11
number: 173
agency: CONCELLO DE VIGO
section: VI. ANUNCIOS
title: >-
  Anuncio de expediente expropiatorio polo procedemento de taxación conxunta de
  bens e dereitos da U.E. I-03 Metalúrxica. (Expediente 129/413).
range: Anuncio
url: 'https://www.xunta.gal/dog/Publicados/2001/20010906/AnuncioE552_gl.html'
---
<p>O Consello da Xerencia Municipal de Urbanismo, en sesión do 28 de xuño de 2001, adoptou, entre outros, o seguinte acordo:</p>
<p>Primeiro.-Emitir informe no sentido recollido na parte expositiva do presente acordo sobre a documentación presentada pola xunta de compensación da U.E. I-03 Metalúrxica para a expropiación da parcela de 1.129 m de superficie incluída no devandito polígono, inscrita no Rexistro da Propiedade a favor de Renfe, considerando a falta de incorporación desta á xunta de compensación do polígono.</p>
<p>Segundo.-Sométese o proxecto de expropiación (expediente 129/413) ó trámite de información pública polo prazo dun mes, mediante publicación de anuncios no Diario Oficial de Galicia e nun xornal dos de maior circulación da provincia, así como a notificación individual con traslado literal da correspondente folla de aprecio e da proposta de fixación dos criterios de valoración á entidade expropiada Renfe.</p>
<p>Procédese ó trámite de información pública do citado proxecto significando que o prazo de exposición se entenderá aberto desde a primeira publicación ata o remate do mes contado desde o derradeiro anuncio. A documentación atópase na Oficina de Información da Xerencia Municipal de Urbanismo ó dispor do público.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorándose o seu enderezo non poidan ser notificados persoalmente.</p>
<p>Vigo, 13 de xullo de 2001.</p>
<p>Lois Pérez Castrillo</p>
<p>Alcalde-presidente da Xerencia</p>
<p>Municipal de Urbanismo</p>

