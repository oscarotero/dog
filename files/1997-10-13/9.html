---
date: '1997-10-13'
id: B492
page: 9
number: 197
agency: XULGADO DE PRIMEIRA INSTANCIA E INSTRUCCIÓN DE ORDES
section: V. ADMINISTRACIÓN DE XUSTIZA
title: Edicto (173/1993).
range: Edicto
url: 'https://www.xunta.gal/dog/Publicados/1997/19971013/AnuncioB492_gl.html'
---
<p>Xuízo declarativo de menor contía, asunto 173/1993. Para lle dar cumprimento ó que dispuxo a xuíza do Xulgado de Primeira Instancia e Instrucción de Ordes, polo presente edicto faise público que, cumprido o que se acordou no xuízo declarativo de menor contía número 173/1993, por instancia do BBV Leasing, S.A., representado polo procurador Ricardo García-Píccoli Atanes, contra Construcciones Nicanor Vidal, S.A. e outros, sácanse a poxa pública polas veces que logo se dirán e polo termo de vinte días cada unha delas, os bens que se relacionen ó final.</p>
<p>A poxa terá lugar na sala de audiencias deste xulgado por primeira vez o día 17 de novembro de 1997, ás 12 horas, tipo taxación. Se non concorren licitadores, sinálase para a segunda vez o día 22 de decembro, ás 12 horas, servindo de tipo a devandita taxación coa rebaixa do 25%. Se non houbere licitadores nela, sinálase por terceira vez, sen suxeición a tipo, o día 19 de xaneiro de 1998, ás 12 horas.</p>
<p>Condicións.</p>
<p>Primeira.-Non se admitirán ofertas que non cubran as dúas terceiras partes do tipo que corresponda en cada poxa, e se é o caso, en canto á terceira, admitiranse sen suxeición a tipo.</p>
<p>Segunda.-Para tomar parte nas poxas, os licitadores deberán consignar previamente o 20% do tipo correspondente, requisito sen o que non serán admitidos, salvante o dereito que ten a parte actora en tódolos casos, de concorrer á poxa sen verifica-los devanditos depósitos.</p>
<p>Terceira.-Poderanse facer ofertas por escrito, desde a publicación do presente edicto ata que teña lugar a poxa da que se trate, depositando na mesa do xulgado o importe da expresada consignación previa.</p>
<p>Cuarta.-Só o executante poderá face-la oferta en calidade de cederlle o remate a unha terceira persoa.</p>
<p>Bens obxecto da poxa.</p>
<p>Escavadora hidráulica sobre rodas, marca Guria, modelo 520-B, equipada con brazo monobloque balancín de 2 metros e instalación de martelo K-1900, chasis G-163244, motor número FGL-91317363492.</p>
<p>Valoración: en 6.000.000 de ptas.</p>
<p>Martelo Korota K-1900, valorado en 1.500.000 ptas.</p>
<p>Esta publicación serve de notificación para os demandados en paradoiro descoñecido.</p>
<p>Ordes, 25 de setembro de 997-</p>
<p>O secretario</p>
<p>Rubricado</p>
<p>97-7309</p>

