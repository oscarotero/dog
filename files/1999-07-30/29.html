---
date: '1999-07-30'
id: D06A
page: 9
number: 146
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de xullo de 1999, da Dirección Xeral de Industria, pola que
  se ordena a publicación, no Diario Oficial de Galicia, do acordo do Consello
  da Xunta de Galicia do 15 de xullo de 1999, polo que se aproba definitivamente
  o proxecto sectorial de incidencia supramunicipal do parque eólico denominado
  Sotavento.
range: Resolución
url: 'https://www.xunta.gal/dog/Publicados/1999/19990730/AnuncioD06A_gl.html'
---
<p>En cumprimento do disposto no artigo 25.4º da Lei 10/1995, do 23 de novembro, de ordenación do territorio de Galicia, esta dirección xeral dispón que se publique no DOG o acordo adoptado polo</p>
<p>Consello da Xunta de Galicia na súa reunión do 15 de xullo de 1999, do que a parte dispositiva é o seguinte texto literal:</p>
<p>«1º Aprobar definitivamente o proxecto sectorial de incidencia supramunicipal denominado Sotavento.</p>
<p>2º Integra-lo citado proxecto sectorial no Plan Eólico de Galicia, aprobado por acordo do Consello da Xunta de Galicia do 1 de outubro de 1997.</p>
<p>3º Consecuentemente, o planeamento dos concellos de Xermade e Monfero queda vinculado ás determinacións contidas no citado proxecto sectorial.</p>
<p>4º Para os efectos previstos na disposición adicional primeira da Lei 10/1995, do 23 de novembro, de ordenación do territorio de Galicia, quedan expresamente cualificadas como de marcado carácter territorial as obras necesarias para a execución do proxecto».</p>
<p>Santiago de Compostela, 20 de xullo de 1999.</p>
<p>Joaquín del Moral Crespo</p>
<p>Director xeral de Industria</p>

