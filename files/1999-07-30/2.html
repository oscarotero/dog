---
date: '1999-07-30'
id: CFF2
page: 9
number: 146
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 26 de xullo de 1999 pola que se ordena a publicación do acordo
  do Consello da Xunta de Galicia do 23 de xullo de 1999, polo que se modifica a
  relación de postos de traballo da Consellería de Xustiza, Interior e Relacións
  Laborais.
range: Resolución
url: 'https://www.xunta.gal/dog/Publicados/1999/19990730/AnuncioCFF2_gl.html'
---
<p>O Decreto 227/1998, do 10 de xullo, polo que se establece a estructura orgánica da Consellería de Xustiza, Interior e Relacións Laborais, no seu artigo 8º-1.2.3. delimita as funcións do posto «Servicio de Vixilancia Radiolóxica» da Dirección Xeral de Protección Civil.</p>
<p>Tendo en conta a especifidade destas, considérase adecuada a ampliación do acceso ó referido posto do persoal estatutario, o que fai necesario proceder á súa modificación na relación de postos de traballo.</p>
<p>Por todo isto, por proposta da devandita consellería, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia, na súa reunión do día vintetrés de xullo de mil novecentos noventa e nove, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería de Xustiza, Interior e Relacións Laborais, nos termos que se sinalan no anexo a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do vintetrés de xullo de mil novecentos noventa e nove, relativo á modificación da relación de postos de traballo da Con</p>
<p>sellería de Xustiza, Interior e Relacións Laborais, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 26 de xullo de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>
<p>ANEXO</p>
<p>Consellería de Xustiza, Interior e Relacións</p>
<p>Laborais</p>
<p>Na relación de postos de traballo publicada no DOG nº 227, do 27 de novembro de 1995, na páxina 8.676, e no centro de destino «S. X. DE PROTECCIÓN CIVIL», no posto co código «PR.P06.00.001.15770.107.-XEFE SERVICIO VIXILANCIA RADIOLÓXICA», na columna «Corpo/escala» engádese «ESTATUTARIO».</p>

