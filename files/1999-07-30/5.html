---
date: '1999-07-30'
id: CFFE
page: 9
number: 146
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 16 de xullo de 1999 pola que se resolve o concurso público convocado
  na Orde do 28 de xaneiro de 1999 (DOG do 8 de marzo), para a adxudicación de
  dúas bolsas para realizar estudios relacionados coa Unión Europea no Colexio
  de Europa en Bruxes.
range: Orde
url: 'https://www.xunta.gal/dog/Publicados/1999/19990730/AnuncioCFFE_gl.html'
---
<p>Pola Orde do 28 de xaneiro de 1999 convocáronse dúas bolsas para realizar estudios en temas relacionados coa Unión Europea, no Colexio de Europa en Bruxes.</p>
<p>Na súa virtude, de acordo coa proposta elaborada pola comisión de selección e unha vez que o Colexio</p>
<p>de Europa en Bruxes confirmou a admisión dun dos candidatos seleccionado por ela,</p>
<p>DISPOÑO:</p>
<p>Artigo 1º</p>
<p>Concederlle a David José González Fernández unha bolsa para realizar estudios de especialización en temas relacionados coa Unión Europea e o proceso de integración europeo, no Colexio de Europa con sede en Bruxes.</p>
<p>Artigo 2º</p>
<p>Declarar deserta a segunda bolsa convocada na Orde do 28 de xaneiro de 1999.</p>
<p>Artigo 3º</p>
<p>O importe da bolsa ascende a un total de 2.500.000 ptas. brutas, destinadas a:</p>
<p>a) O pagamento das taxas e estadía que será efectuada en nome do bolseiro pola Consellería de Educación e Ordenación Universitaria directamente no Colexio de Europa en Bruxes.</p>
<p>b) A cantidade restante ingresaráselle ó bolseiro nun só pagamento, en concepto de axuda institucional para gastos de desprazamento e seguro combinado de accidentes.</p>
<p>Artigo 4º</p>
<p>Contra esta disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 16 de xullo de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

