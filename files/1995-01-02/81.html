---
date: '1995-01-02'
id: '8E92'
page: 61
number: 1
agency: CONCELLO DE SADA
section: VI. ANUNCIOS
title: >-
  Anuncio das bases para prever en propiedade, mediante oposición libre, tres
  prazas de gardas da policía local incluídas na oferta de emprego público de
  1994.
range: Anuncio
url: 'https://www.xunta.gal/dog/Publicados/1995/19950102/Anuncio8E92_gl.html'
---
<p>Primeira.-Obxecto da convocatoria.-É obxecto da presente convocatoria a provisión en propiedade, mediante oposición libre, de tres prazas de gardas da policía local, escala de administración especial, subescala de servicios especiais, clase de política local grupo D, segundo o establecido no artigo 25 da Lei 30/1984, do 2 de abril, e dotadas co saldo correspondente ó citado grupo D, nivel, trienios, pagas extraordinarias e retribucións complementarias, fixadas de acordo coa lexislación vixente.</p>
<p>A convocatoria publicarase integramente no Boletín Oficial da provincia, Diario Oficial de Galicia e anunciarase un extracto dela no Boletín Oficial del Estado. Os anuncios seguintes publicaranse unicamente no primeiro dos anteditos diarios.</p>
<p>Declárase expresamente que o tribunal que se designe para xulga-las probas selectivas non poderá aprobar nin declarar que as superaron un número de aspirantes superior ó das prazas que foron convocadas.</p>
<p>De conformidade co establecido no artigo 23 da Lei 3/1992, do 23 de marzo, os opositores que superen as probas selectivas terán que facer e superar tamén un curso de formación teórico-práctica na Academia Galega de Seguridade.</p>
<p>Os aspirantes que fosen declarados aptos e acadasen o correspondente nomeamento, terán a obriga de presta-la súa xornada de traballo na medida e formas requiridas polo interese do servicio.</p>
<p>Segunda.-Condicións dos aspirantes.-Os aspirantes, para tomar parte nas probas selectivas, terán que reuni-los seguintes requisitos, referidos todos e cada un deles á dala na que finalice a presentación das solicitudes:</p>
<p>a) Seren españois.</p>
<p>b) Teren cumpridos os dezaoito anos de idade e non excederen dos trinta.</p>
<p>c) Posuíren o título de graduado escolar; formación profesional de primeiro grao ou equivalente.</p>
<p>d) Non padeceren enfermidade ou defecto físico ou psíquico que lles impida o desempeño das funcións ou tarefas que corresponden á praza ou fosen incompatibles con elas.</p>
<p>e) Non teren sido separados do servicio do Estado, das comunidades autónomas ou da Administración local, mediante expediente disciplinario nin se atopar inhabilitados para exerceren funcións públicas.</p>
<p>f) Posuíren os permisos de conducción B1 e A2.</p>
<p>g) Teren unha estatura mínima de 1,70 m.</p>
<p>Terceira.-Presentación das instancias e admisión dos aspirantes.-As instancias de solicitude para tomar parte nas oposicións serán dirixidas ó alcalde e presentaranse no rexistro xeral do concello durante o prazo de vinte días naturais contados a partir do seguinte a aquel no que apareza o anuncio da convocatoria no BOE.</p>
<p>Para seres admitidos, e, se é o caso tomar parte na práctica das probas correspondentes, será suficiente que os asignantes manifesten nas súas instancias que reúnen todas e cada unha das condicións esixidas na convocatoria, referida sempre á data de finalización do prazo para presenta-las instancias, e que se comprometen a presta-lo xuramento ou promesa de acordo co que determina o R.d. 707/1979, do 5 de abril, no caso de seren propostos para o nomeamento.</p>
<p>As instancias tamén se podarán presentar na forma determinada no artigo 38.4 da Lei de réxime xurídico das administracións públicas e do procedemento administrativo común. Os dereitos de exame fíxanse en 1.000 ptas., que terán que aboar os participantes ó presentaren a instancia. A esta xuntaráselle inexcusablemente:</p>
<p>a) Xustificante de ingreso do importe dos dereitos de exame.</p>
<p>b) Unha fotocopia do DNI.</p>
<p>c) Unha fotocopia do carné de conducir.</p>
<p>Se algunha das instancias tivese algún defecto, requirirase ó interesado para que, nun prazo de dez días, emende a folla ou xunte os documentos preceptivos, con apercibimento de que se non o fai se arquivará a súa instancia sen máis trámite, e será excluído da lista de aspirantes.</p>
<p>Cuarta.-Admisión dos aspirantes.-Expirado o prazo de presentación de instancias, a presidencia da corporación dictará resolución na que declarará aprobada a lista de asignantes admitidos e excluídos. Na dita resolución, que se publicará no Boletín Oficial da provincia, indicarase, se é o caso o prazo de emenda que, nos termos do artigo 71 da Lei de réxime xurídico das administracións públicas e do procedemento administrativo común, se lles conceda ós aspirantes excluídos, e determinarase a composición do tribunal, lugar e data de celebración dos exercicios.</p>
<p>Quinta.-Tribunal cualifcador.-O tribunal cualificador estará constituído da seguinte forma:</p>
<p>Presidente: o da corporación ou membro dela no que delegue.</p>
<p>Secretario: o da corporación ou funcionario no que delegue.</p>
<p>Vocais:</p>
<p>-Un representante da Administración autonómica.</p>
<p>-Un representante da Xefatura Provincial de Tráfico.</p>
<p>-Un funcionario de carreira designado pola Alcaldía.</p>
<p>-Concelleiro delegado de Tráfico.</p>
<p>A designación nominal dos membros do tribunal incluirá a dos respectivos suplentes, e publicarase no BOP, así como no taboleiro de anuncios da casa do concello, un mes antes, cando menos, do comezo da realización das probas.</p>
<p>Os membros do tribunal deberán absterse de intervir, notificándoo á autoridade convocante cando concorra neles algunha das circunstancias previstas no artigo 20 da Lei 30/1992, de réxime xurídico das administracións públicas e do procedemento administralivo común, ou cando realizasen tarefas de preparación de aspirantes a probas selectivas nos cinco anos anteriores á publicación da correspondente convocatoria.</p>
<p>Os aspirantes poderán recusa-los membros do tribunal cando concorra calquera das circunstancias anteditas.</p>
<p>O tribunal non se poderá constituír nin actuar sen a asistencia de máis da metade dos seus membros, titulares ou suplentes, indistintamente.</p>
<p>As indemnizacións por razón de asistencia dos membros do tribunal regularanse segundo o R.d. 236/1988, do 4 de marzo, revisados polo acorde do Consello de ministros d0o 12-2-1993.</p>
<p>Sexta.-Comezo das probas e orde de actuación dos aspirantes.-As probas non poderán comezar ata que transcorran dous meses desde a data na que apareza publicado o anuncio da convocatoria, no BOE. Quince días antes, como mínimo, do comezo dos exercicios, anunciarase no BOP o día, hora e lugar nos que se han realizar. Os anuncios sucesivos publicaranse no taboleiro de edictos do concello e nos locais onde se celebraron as probas anteriores.</p>
<p>Os anuncios do comezo de cada novo exercicio faranse cunha anticipación mínima de vintecatro horas.</p>
<p>Os aspirantes serán convocados en chamamento único para cada exercicio, agás nos casos de forza maior xustificados debidamente e que así apreciase discrecionalmente o tribunal.</p>
<p>Para establece-la orde na que deben actua-los participantes naqueles exercicios que non se puidesen celebrar conxuntamente, considerarase aplicable o establecido na resolución da Secretaría do Estado para a Administración pública, do 10 de febreiro de 1987 (BOE do día 18), que establece que a orde de actuación dos aspirantes iniciarase alfabeticamente polo primeiro da letra D. De non existiren aspirantes con letra D no primeiro apelido, a orde de actuación virá sinalada polas letras inmediatamente seguintes, segundo corresponda.</p>
<p>Sétima.-Exercicios.-Forma de desenvolvemento e sistema. A oposición constará de catro exercicios, todos eles de carácter obrigatorio e eliminatorio. Será necesario superar cada un deles para pasar ó seguinte.</p>
<p>Primeiro exercicio. Consistirá en medi-los aspirantes, e, unha vez comprobado que o opositor ten a mínima esixida, na realización das seguintes probas físicas:</p>
<p>1) Percorre-la distancia de 100 m en quince segundos.</p>
<p>2) Salto de lonxitude con carreira, cunha distancia mínima de 3 m.</p>
<p>3) Salto detido, de pé, coas pernas lixeiramente flexionadas, realizarase un salto vertical buscando a máxima altura. A altura mínima de 45 cm.</p>
<p>4) Salto cos pés xuntos cara a adiante, sen carreira, de 1,90 m como mínimo.</p>
<p>5) Subir a pulso por unha corda lisa, axudándose cos pés, a altura minima será de 5 m.</p>
<p>Estas probas realizaranse de acordo coas seguintes normas:</p>
<p>Cada unha das cinco probas será realizada sucesivamente pola totalidade dos aspirantes. Pasarán á realización da proba seguinte soamente aqueles aspirantes que acadasen a marca mínima sinalada para cada proba, e quedarán eliminados os restantes.</p>
<p>Os aspirantes disporán de dous intentos nas probas 2), 3), 4) e 5), e a proba 1) terá que se superar no primeiro e único intento.</p>
<p>Segundo exercicio.-Proba de tipo práctico de regulación do tráfico.</p>
<p>Terceiro exercicio.-Consistirá na realización de dúas probas:</p>
<p>a) Por escrito, no tempo máximo de hora e media, un cuestionario relacionado coa toponimia, vías de comunicación, edificios públicos e datos de todo tipo do termo municipal de Sada.</p>
<p>b) Parte do servicio sobre un suposto que constitúa unha función específica da policía local.</p>
<p>Cuarto exercicio.-Consistirá no desenvolvemento por escrito, no tempo máximo de dúas horas, dun cuestionario de cincuenta preguntas relacionadas co anexo desta convocatoria.</p>
<p>Os exercicios segundo, terceiro e cuarto cualificaranse de cero a dez puntos e serán necesarios cinco puntos, cando menos, para aprobalos.</p>
<p>A orde de cualificación definitiva estará determinada pola suma das puntuacións obtidas no conxunto dos exercicios.</p>
<p>O alcalde</p>
<p>Rubricado</p>
<p>ANEXO</p>
<p>PROGRAMA PARA O CUARTO EXERCICIO</p>
<p>PRIMElRA PARTE</p>
<p>Tema 1.-A Constitución española de 1978. Valores que a inspiran. Principios xerais da nosa Constitución.</p>
<p>Tema 2.-Dereitos e deberes fundamentáis dos españois. Garantía dos dereitos e suspensión deles.</p>
<p>Tema 3.-A Coroa. O poder lexislativo. O Goberno e o poder do Estado. O poder xudicial. Relacións entre os distintos poderes.</p>
<p>Tema 4.-O Tribunal Constitucional. Organización e funcións. O Defensor do Pobo. A reforma da Constitución.</p>
<p>Tema 5.-A organización territorial do Estado. Os estatutos de autonomía. O seu significado. Referencia especial a Galicia.</p>
<p>Tema 6.-Réxime local español. Os principios constitucionais e a súa regulamentación xurídica. O municipo. A organización municipal. Competencias.</p>
<p>Tema 7.-Estructura e organización do concello.</p>
<p>Tema 8.-Ordenanzas e regulamentos municipais. Clases. Procedemento da súa elaboración e aprobación.</p>
<p>Tema 9.-Intervención administrativa na actividade privada. Os medios de exercela. Os servicios públicos municipais.</p>
<p>Tema 10.-Os funcionarios públicos. Concepto e clases. Os funcionarios civís do Estado na Lei 30/1984. incompatibilidades e réxime disciplinario.</p>
<p>Tema 11.-A función pública local. Características. Dereitos e deberes dos funcionarios públicos locais. A Seguridade Social dos funcionarios locais.</p>
<p>SEGUNDA PARTE</p>
<p>Tema 1.-A Organización e funcións das forzas e corpos de seguridade en España. Referencia especial ás policías locais.</p>
<p>Tema 2.-Competencias da policía municipal como policía xudicial, administrativa e de seguridade. Referencia á lexislación vixente (Constitución lei orgánica das forzas e corpos de seguridade, lei orgánica do poder xudicial, lei de axuizamento criminal, leis sobre o réxime local código penal, etc.).</p>
<p>Tema 3.-Facultades do alcalde no tocante á seguridade cidadá.</p>
<p>Tema 4.-O termo municipal de Sada. Límites con outros municipios. Centros, dependencias e edificios públicos.</p>
<p>Tema 5.-Organismos oficiais que interveñen en materia de circulación. A policía de circulación. Facultades dos alcaldes en materia de circulación.</p>
<p>Tema 6.-A lei de tráfico. Circulación de vehículos con motor e seguridade vial. Estructura e contido.</p>
<p>Tema 7.-Normas xerais da circulación: disposicións xerais. Sentido da circulación. Parada, posta en marcha e marcha atrás. Preferencia de paso.</p>
<p>Tema 8.-Normas xerais de circulación. Vías en reparación. Parada, estacionamiento carga e descarga.</p>
<p>Tema 9.-Circulación urbana. Normas xerais de circulación. Detención e estacionamiento. Carga e descarga. Sinalización.</p>
<p>Tema 10.-Circulación de peatóns, bicicletas e ciclomotores: normas xerais de circulación. A circulación de animais e vehículos de tracción animal.</p>
<p>Tema 11.-Circulación de aultomóviles. Clasificación. Requisitos administrativos e técnicos. Os servicios públicos de viaxeiros. Circulación de tractores agrícolas.</p>
<p>Tema 12.-Iluminación e sinalizacións ópticas dos vehículos: clasificacion, descrición e utilización.</p>
<p>Tema 13.-Permisos de conducir. Concepto e clases. Facultades que confiren. Licencias de conducción.</p>
<p>Tema 14.-Denuncias por infraccións en materia de circulación: a infracción e as súas clases. Procedemento sancionador: iniciación, desenvolvemento e terminación. Retirada de vehículos da vía pública. Retirada do permiso de conducir.</p>
<p>Tema 15.-Sinais da circulación. Concepto e características. Clases: verticais horizontais e luminosos.</p>
<p>Tema 16.-Accidente de tráfico. Concepto e clases. Actuación inmediata e actividades administrativas.</p>
<p>Tema 17.-Tráfico e a policía local: organización e misións. Servicios que se van realizar: regulación do tráfico, denuncia das infraccións e investigación dos accidentes.</p>

