---
date: '1995-01-02'
id: 8E4E
page: 49
number: 1
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 1 de decembro de 1994, da Delegación Provincial de Pontevedra,
  da notificación da providencia de incoacción do expediente sancionador
  I-144/1994 e catro máis (Incendios-Pontevedra).
range: Resolución
url: 'https://www.xunta.gal/dog/Publicados/1995/19950102/Anuncio8E4E_gl.html'
---
<p>De conformidade co disposto no artigo 59.4 da Lei de réxime xurídico das administracións públicas e do procedemento administrativo común, do 26 de novembro de 1992 (BOE do 27-11-1992), notifícaselles ás persoas que no anexo se mencionan que, con esta data, resolvín dictar providencia de incoacción de expedientes sancionadores (I-144/94, I-177/94.5, I-179/94, I-211/94, I-227/94) por infracción á Lei 81/1968, do 5 de decembro, sobre incendios forestais, e o seu regulamento aprobado polo Decreto 3.769/1972, do 23 de decembro.</p>
<p>Que, así mesmo, designo instructor dos expedientes a José Luís Díez Yáñez e secretario a Santiago Camarero Merino, podendo recusalos en calquera momento da tramitación do expediente, de darse algún dos supostos que determina o artigo 28 da mencionada lei.</p>
<p>O que se notifica, para os efectos previstos no artigo 29 da devandita Lei de réxime xurídico das administracións públicas e do procedemento administrativo común.</p>
<p>Os interesados disporán dun prazo de 15 días, contados a partir do seguinte ó da publicación desta</p>
<p>notificación, para que poidan examina-los expedientes neste Servicio de Defensa contra Incendios Forestais, sito en Cabanas-Salcedo, e para aportaren por escrito cantas alegacións, documentos, informacións ou proposta de probas consideren convenientes en defensa dos seus dereitos.</p>
<p>Conforme o establecido no artigo 13 do Regulamento do procedemento para o exercicio da potestade sancionadora, do 4 de agosto de 1993, de non se efectuar alegación no prazo anterior, este acordo de iniciación poderá ser considerado proposta de resolución, determinándose, para estas efectos, o importe da sanción.</p>
<p>Para resolver este expediente é competente por razón da contía da multa o delegado ou director xeral de acordo co artigo 141 do Regulamento da Lei de incendios forestais.</p>
<p>O pagamento voluntario porá fn ó expediente. Para efectualo deberán emprega-los impresos normalizados que lles serán facilitados neste Servicio de D.C.I.F. sito en Salcedo-Cabanas (Pontevedra).</p>
<p>O que se lles comunica de acordo coa normativa antes citada e co establecido da potestade sancionadora, aprobado polo Real decreto 1.398/1993, do 4 de agosto (BOE do 9-8-1993).</p>
<p>Pontevedra, 1 de decembro de 1994.</p>
<p>Manuel Abeledo López</p>
<p>Delegado provincial de Pontevedra</p>

