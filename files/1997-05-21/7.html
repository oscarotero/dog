---
date: '1997-05-21'
id: 678A
page: 4726
number: 96
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 119/1997, do 2 de maio, polo que se crea o instituto de educación
  secundaria de Arzúa, na provincia da Coruña, mediante a transformación do
  instituto de bacharelato mixto de Arzúa e do instituto de formación
  profesional de Arzúa nun único centro.
range: Decreto
url: 'https://www.xunta.gal/dog/Publicados/1997/19970521/Anuncio678A_gl.html'
---
<p>Promulgada a Lei orgánica 1/1990, do 3 de outubro, de ordenación xeral do sistema educativo, e dictado o Real decreto 986/1991, do 14 de xuño, modificado e completado polo Real decreto 1487/1994, do 1 de xullo, polo que se aproba o calendario de aplicación da nova ordenación do sistema educativo, e o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral, procede a creación de institutos de educación secundaria que impartan as novas ensinanzas previstas na citada lei orgánica de ordenación xeral do sistema educativo.</p>
<p>Co fin de evitar que esta nova situación provoque unha duplicidade de oferta escolar e, pola súa vez, se logre unha maior coordinación das estructuras educativas e un mellor aproveitamento dos recursos persoais e materiais naquelas localidades onde os estudios de planificación levados a cabo aconsellan a existencia dun único instituto de educación secundaria, considérase conveniente e oportuno proceder á creación de institutos de educación secundaria, mediante a transformación nun único centro dos institutos de bacharelato e de formación profesional de maneira que no sucesivo as súas instalacións formen unha unidade funcional.</p>
<p>Por todo o exposto, por proposta do conselleiro de Educación e Ordenación Universitaria e logo de deliberación do Consello da Xunta de Galicia na súa reunión do día dous de maio de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Suprímese o instituto mixto de bacharelato de Arzúa.</p>
<p>Artigo 2º</p>
<p>Suprímese o instituto de formación profesional de Arzúa.</p>
<p>Artigo 3º</p>
<p>Créase o Instituto de educación secundaria de Arzúa, mediante a transformación do instituto mixto de bacharelato de Arzúa e do instituto de formación profesional de Arzúa nun único centro.</p>
<p>Artigo 4º</p>
<p>A Consellería de Educación e Ordenación Universitaria adoptará as medidas necesarias para a execución do presente decreto, e acordará o pertinente en relación coa integración no instituto de educación secundaria de Arzúa do persoal dos institutos suprimidos nesa localidade.</p>
<p>Disposicións derradeiras</p>
<p>Primeira.-O instituto de educación secundaria de Arzúa poderá acompaña-la súa denominación xenérica coa específica que aprobe a Consellería de Educación e Ordenación Universitaria, de conformidade co disposto no artigo 3 do Decreto 324/1996, do 26 de xullo, polo que se aproba o Regulamento orgánico de institutos de educación secundaria.</p>
<p>Segunda.-O claustro de profesores do novo instituto de educación secundaria de Arzúa constituirase cos correspondentes claustros dos institutos de bacharelato e formación profesional que viñan funcionando ata a data, e iniciarase o proceso de elección e constitución do consello escolar do centro e os seus restantes órganos de goberno, de conformidade co establecido no Decreto 92/1988, do 28 de abril, polo que se regulan os órganos de goberno dos centros públicos de ensino non universitario, modificado e completado polo Decreto 324/1996, do 26 de xullo, polo que se aproba o Regulamento orgánico de institutos de educación secundaria.</p>
<p>Terceira.-Este decreto producirá efectos a partir do día un de xullo de mil novecentos noventa e sete.</p>
<p>Santiago de Compostela, dous de maio de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>3921</p>

