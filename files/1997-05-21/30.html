---
date: '1997-05-21'
id: 67F2
page: 4740
number: 96
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 8 de abril de 1997, da Xefatura de Servicio de Estructuras e
  Desenvolvemento Rural da Coruña, polo que se anuncia a toma de posesión
  provisional de predios da zona de concentración parcelaria da zona de San
  Vicente de Carres (Cesuras-A Coruña).
range: Aviso
url: 'https://www.xunta.gal/dog/Publicados/1997/19970521/Anuncio67F2_gl.html'
---
<p>Rematada a publicación do acordo de concentración parcelaria da zona de San Vicente de Carres (Cesuras-A Coruña) e ó non excede-lo número de recursos presentados e pendentes do seis por cento dos titulares das explotacións, e ó non representa-los reclamantes máis do dez por cento da superficie concentrada, a Dirección Xeral de Estructuras e Desenvolvemento Rural resolveu dar posesión provisional dos novos predios. A meritada toma de posesión é obrigatoria para tódolos interesados e enténdese sen prexuízo das rectificacións que procedan como consecuencia dos recursos que prosperen (artigo 44 da Lei de concentración parcelaria para Galicia).</p>
<p>Os interesados poderán reclamar perante esta xefatura (edificio administrativo, praza Luis Seoane, s/n, 15.008-A Coruña) achegando dictame pericial, sobre diferencias superiores ó dous por cento entre a cabida real dos novos predios e a que conste no expediente de concentración, dentro dos trinta días seguintes ó da publicación do presente aviso no Diario Oficial de Galicia (artigo 46 da Lei de concentración parcelaria para Galicia).</p>
<p>Para os oportunos efectos establécense os seguintes prazos de toma de posesión:</p>
<p>a) Labradío sen colleita pendente, prados e pastos o día seguinte ó da publicación deste aviso no Diario Oficial de Galicia.</p>
<p>b) Os restantes predios, no momento de ser retiradas as colleitas que estivesen pendentes de recolección no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre aportante e adxudicatario; no caso contrario, poderán ser retiradas polos propietarios das parcelas de aportación dentro dos seis meses seguintes ó da publicación do presente aviso no Diario Oficial de Galicia, logo da petición á Xefatura de Servicio de Montes e Industrias Forestais, do pre</p>
<p>ceptivo permiso e o informe favorable do Servicio de Medio Ambiente Natural da Consellería de Agricultura, Gandería e Montes no caso de ser especies autóctonas protexidas. Transcorrido o referido prazo, entenderase que pertencen ó propietario do novo predio.</p>
<p>A Coruña, 8 de abril de 1997.</p>
<p>Rogelio del Valle Muñoz-Cobo</p>
<p>Xefe de Servicio de Estructuras</p>
<p>e Desenvolvemento Rural</p>
<p>3867</p>

