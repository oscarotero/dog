---
date: '1997-05-21'
id: '6786'
page: 4725
number: 96
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 118/1997, do 2 de maio, polo que se afecta ó dominio público o inmoble
  coñecido como Salón Teatro, sito na Rúa Nova, 34, de Santiago de Compostela (A
  Coruña).
range: Decreto
url: 'https://www.xunta.gal/dog/Publicados/1997/19970521/Anuncio6786_gl.html'
---
<p>Unha vez formalizada a adquisición do inmoble coñecido como Salón Teatro, sito na Rúa Nova, 34 de Santiago de Compostela (A Coruña), por petición da Consellería de Cultura e Comunicación Social, co fin de dispoñer no centro de Santiago de Compostela dun espacio para o desenvolvemento de actos propios da Xunta de Galicia, así como de promoción e difusión cultural, cómpre proceder á súa afectación.</p>
<p>Á vista do disposto nos artigos 9 e 13 da Lei 3/1985, do 12 de abril, do patrimonio da Comunidade Autónoma de Galicia e 10 a 14 do Decreto 50/1989, do 9 de marzo, polo que se aproba o regulamento para a execución da dita lei, de conformidade coa proposta do conselleiro de Economía e Facenda e logo de deliberación do Consello da Xunta de Galicia na súa reunión do día dous de maio de mil novecentos noventa e sete,</p>
<p>DISPOÑO:</p>
<p>Artigo único.-Aféctase ó dominio público da Comunidade Autónoma de Galicia o inmoble coñecido como Salón Teatro sito na Rúa Nova, 34 de Santiago de Compostela (A Coruña), como espacio destinado á promoción e difusión cultural, quedando adscrito á Consellería de Cultura e Comunicación Social.</p>
<p>Santiago de Compostela, dous de maio de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>3749</p>

