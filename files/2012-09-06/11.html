---
date: '2012-09-06'
id: C3C1-270812-0002
page: 35359
number: 170
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  RESOLUCIÓN do 10 de agosto de 2012, do Servizo de Turismo de Pontevedra, pola
  que se notifica a baixa da autorización e cancelación da inscrición no
  Rexistro de Empresas e Actividades Turísticas.
range: Resolución
url: >-
  https://www.xunta.gal/dog/Publicados/2012/20120906/AnuncioC3C1-270812-0002_gl.html
---
<p>De conformidade co disposto nos artigos 59.5 e 84 da Lei de réxime xurídico das administracións públicas e do procedemento administrativo común (BOE nº 285, do 27 de novembro de 1992), modificada pola Lei 4/1999, do 13 de xaneiro (BOE nº 12, do 14 de xaneiro), notifícase a Resolución do 9 de agosto de 2012, sobre baixa da autorización turística e cancelación da inscrición no Rexistro de Empresas e Actividades Turísticas dos establecementos relacionados no anexo.</p>
    <p>Téndose comprobado pola inspección turística que os establecementos que figuran no anexo, cos datos e últimos enderezos que tamén se sinalan, non exercen a actividade para a que foron autorizados no seu día e considerando que este organismo efectuou o preceptivo trámite de audiencia a que fai referencia o artigo 59.5 da Lei 30/1992, de réxime xurídico das administracións públicas e do procedemento administrativo común, respecto do cal os interesados non efectuaron alegacións.</p>
    <p>Este servizo provincial resolve dar de baixa os establecementos que se sinalan no anexo e comunicalo á Secretaría Xeral para o Turismo para os efectos da súa cancelación no Rexistro de Empresas e Actividades Turísticas da Comunidade Autónoma galega.</p>
    <p>Contra esta resolución, que non esgota a vía administrativa, poderase interpoñer recurso de alzada ante a Secretaría Xeral para o Turismo, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro (BOE nº 285, do 27 de novembro). </p>
    <p>Pontevedra, 10 de agosto de 2012</p>
    <footer><p>Mª Ángeles Herrero Pérez<br>Xefa do Servizo de Turismo</p></footer>
    <h2>ANEXO</h2>
    <table>
     <thead>
      <tr>
       <td>Denominación</td>
       <td>Categoría</td>
       <td>Enderezo</td>
       <td>Concello</td>
       <td>Titular</td>
      </tr>
     </thead>
     <tbody>
      <tr>
       <td>O Arco de Fefiñanes</td>
       <td>Restaurante R-PO-845</td>
       <td>Real, 14</td>
       <td>Cambados</td>
       <td>Josefa Ridemar Rodríguez</td>
      </tr>
      <tr>
       <td>Budi</td>
       <td>Cafetaría C-PO-813</td>
       <td>Avenida Vigo, 42</td>
       <td>A Estrada</td>
       <td>José Manuel Budiño Tarrío</td>
      </tr>
      <tr>
       <td>Somoza</td>
       <td>Restaurante R-PO-477</td>
       <td>Rúa Porta do Sol</td>
       <td>A Estrada</td>
       <td>Manuel Somoza Fernández</td>
      </tr>
      <tr>
       <td>O Rincón de Cerdedo</td>
       <td>Restaurante R-PO-1378</td>
       <td>Rúa Coteliño</td>
       <td>Cerdedo</td>
       <td>José Luis Dacosta Blanco</td>
      </tr>
      <tr>
       <td>O Miño</td>
       <td>Restaurante R-PO-1467</td>
       <td>Rúa Antonio Tovar, 35</td>
       <td>Arbo</td>
       <td>Manuel Cedrón López</td>
      </tr>
      <tr>
       <td>Pipas</td>
       <td>Restaurante R-PO-1933</td>
       <td>Rúa Colón, 4</td>
       <td>Cuntis</td>
       <td>Mª Carmen Pisos Fandiño</td>
      </tr>
      <tr>
       <td>La Paladar</td>
       <td>Restaurante R-PO-3292</td>
       <td>Ador, s/n</td>
       <td>Salceda de Caselas</td>
       <td>Enelys Cisneros Acosta</td>
      </tr>
     </tbody>
    </table>

