---
date: '2019-11-25'
id: G0003-151119-0004
page: 50061
number: 224
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de novembro de 2019, da Dirección Xeral de Recursos Humanos,
  pola que se declaran, con carácter definitivo, as persoas aspirantes admitidas
  e excluídas, así como as exentas e non exentas do exercicio de lingua galega,
  e se nomea o tribunal cualificador no concurso-oposición para o ingreso na
  categoría de persoal de servizos xerais polos sistemas de acceso libre,
  promoción interna e discapacidade xeral, convocado mediante a Resolución do 1
  de marzo de 2019.
range: Resolución
url: >-
  https://www.xunta.gal/dog/Publicados/2019/20191125/AnuncioG0003-151119-0004_gl.html
---
<p>Mediante a Resolución do 1 de marzo de 2019 desta dirección xeral (<em>Diario Oficial de Galicia</em> núm. 47, do 7 de marzo), convocouse concurso-oposición para o ingreso na categoría de persoal de servizos xerais, polos sistemas de acceso libre, promoción interna e discapacidade xeral.</p>
    <p>Mediante a Resolución do 16 de setembro de 2019 (<em>Diario Oficial de Galicia</em> núm. 183, do 26 de setembro) publicouse a relación provisional de aspirantes admitidos/as e excluídos/as, así como dos/das exentos/as e non exentos/as da realización do exercicio de lingua galega.</p>
    <p>Na base sétima da resolución de convocatoria disponse que o tribunal cualificador do concurso-oposición será nomeado pola autoridade convocante cunha antelación mínima dun mes ao da data de realización das probas e que se publicará para este efecto a oportuna resolución no <em>Diario Oficial de Galicia</em>.</p>
    <p>De conformidade coa dita base e finalizado o prazo de emenda previsto no número 6.2 desta mesma resolución, este centro directivo, como órgano convocante do proceso,</p>
    <h2>RESOLVE:</h2>
    <p>Primeiro. Declarar, con carácter definitivo, os/as aspirantes admitidos/as e excluídos/as, así como os/as exentos/as e non exentos/as da realización do exercicio de lingua galega no concurso-oposición para o ingreso na categoría de persoal de servizos xerais, polos sistemas de acceso libre, promoción interna e discapacidade xeral, convocado mediante a Resolución do 1 de marzo de 2019.</p>
    <p>A lista coa relación definitiva de persoas aspirantes admitidas e excluídas, con indicación do motivo de exclusión, e as declaradas exentas e non exentas da realización do exercicio de lingua galega, poderanse examinar na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos. </p>
    <p>Segundo. Nomear os membros do tribunal, titulares e suplentes que xulgarán o proceso selectivo e que se relacionan no anexo desta resolución.</p>
    <p>Terceiro. Declarar de aplicación a este proceso as normas de funcionamento e actuación dos tribunais e persoal colaborador negociadas e aprobadas na Mesa Sectorial de Sanidade do 20 de xullo de 2018, publicadas á disposición das persoas interesadas na páxina web do Servizo Galego de Saúde (www.sergas.es).</p>
    <p>Cuarto. Contra esta resolución as persoas interesadas poderán interpoñer directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa publicación no <em>Diario Oficial de Galicia</em>, de conformidade co disposto nos artigos 8.2 e 10.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Potestativamente, e con carácter previo, poderán interpoñer recurso de reposición, ante a Dirección Xeral de Recursos Humanos do Servizo Galego de Saúde, no prazo dun mes contado desde a mesma data.</p>
    <p>Santiago de Compostela, 13 de novembro de 2019</p>
    <footer><p>Margarita Prado Vaamonde<br>Directora xeral de Recursos Humanos</p></footer>
    <h2>ANEXO</h2>
    <table>
     <tbody>
      <tr>
       <td colspan="4">Persoal de servizos xerais (vías de acceso libre-promoción interna e discapacidade xeral)</td>
      </tr>
      <tr>
       <td>Presidente/a titular</td>
       <td>Pereiro Iglesias, Juan Luis</td>
       <td>Persoal estatutario de xestión e servizos</td>
       <td>Persoal de servizos xerais</td>
      </tr>
      <tr>
       <td>Secretario/a titular</td>
       <td>Rodríguez Cabo, Esperanza</td>
       <td>Persoal estatutario de xestión e servizos</td>
       <td>Grupo técnico da función administrativa</td>
      </tr>
      <tr>
       <td>Vogal titular</td>
       <td>Blanco López, Mª Isabel</td>
       <td>Persoal estatutario de xestión e servizos</td>
       <td>Persoal de servizos xerais</td>
      </tr>
      <tr>
       <td>Vogal titular</td>
       <td>Martínez Castro, Francisco José</td>
       <td colspan="2">Persoal funcionario subgrupo C1, escala de sistemas e tecnoloxías da información</td>
      </tr>
      <tr>
       <td>Vogal titular</td>
       <td>Arias Núñez, Sonia</td>
       <td>Persoal estatutario de xestión e servizos</td>
       <td>Persoal de servizos xerais</td>
      </tr>
      <tr>
       <td>Presidente/a suplente</td>
       <td>Cansino Docampo, Carlos</td>
       <td>Persoal estatutario de xestión e servizos</td>
       <td>Persoal de servizos xerais</td>
      </tr>
      <tr>
       <td>Secretario/a suplente</td>
       <td>García Souto, Jorge</td>
       <td>Persoal estatutario de xestión e servizos</td>
       <td>Grupo técnico da función administrativa</td>
      </tr>
      <tr>
       <td>Vogal suplente</td>
       <td>Cacheda Vilar, David</td>
       <td>Persoal estatutario de xestión e servizos</td>
       <td>Técnico/a especialista en sistemas e tecnoloxías da información</td>
      </tr>
      <tr>
       <td>Vogal suplente</td>
       <td>Couto Ruibal, Javier</td>
       <td>Persoal estatutario de xestión e servizos</td>
       <td>Persoal de servizos xerais</td>
      </tr>
      <tr>
       <td>Vogal suplente</td>
       <td>Sea Longarela, Carmen</td>
       <td>Persoal estatutario de xestión e servizos</td>
       <td>Persoal de servizos xerais</td>
      </tr>
     </tbody>
    </table>

