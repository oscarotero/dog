---
date: '1998-12-01'
id: FA76
page: 12
number: 233
agency: DEPUTACIÓN PROVINCIAL DE PONTEVEDRA
section: VI. ANUNCIOS
title: >-
  Resolución do 6 de novembro de 1998 pola que se anuncia concurso, por
  procedemento aberto, para a subministración de 12 equipos informáticos con
  destino ós servicios do Arquivo Provincial.
range: Resolución
url: 'https://www.xunta.gal/dog/Publicados/1998/19981201/AnuncioFA76_gl.html'
---
<p>Por resolución presidencial, do día 6 de novembro de 1998, aprobouse o expediente de contratación do concurso arriba indicado, coas seguintes especificacións:</p>
<p>Tipo de licitación: fíxase na cantidade de 2.500.000 de pesetas anuais, IVE incluído.</p>
<p>Fianzas: provisional do 2% do tipo de licitación, e a do 4% como fianza definitiva do prezo de adxudicación.</p>
<p>Presentación de plicas: no rexistro xeral da deputación, de 9 a 13 horas, durante o prazo de vinteseis días naturais, contados a partir do seguinte desde a publicación do anuncio no BOP. Se o último día de presentación coincidise en festivo, prorrogarase ó primeiro día hábil seguinte.</p>
<p>Apertura de plicas: terá lugar no pazo provincial, ás 12 horas do día hábil seguinte ó que remate o prazo de presentación de proposicións, e se este fose sábado, o primeiro día hábil seguinte.</p>
<p>Exposición e adquisición de pregos: a exposición dos pregos e anuncio do concurso realízase conxuntamente, e poderanse presentar reclamacións contra os pregos durante os 8 días hábiles seguintes á publicación do anuncio no BOP. En caso de reclamacións contra os pregos, suspenderase a licitación.</p>
<p>Os pregos de cláusulas administrativas e técnicas, modelo de proposición e demais documentación, están á disposición dos interesados no Servicio de Contratación, tódolos días laborables, durante o prazo de presentación de proposicións, de 9 a 13 horas.</p>
<p>Os gastos de inserción de anuncios e tódolos que ocasione o expediente serán por conta do adxudicatario.</p>
<p>Pontevedra, 6 de novembro de 1998.</p>
<p>O presidente</p>
<p>Rubricado</p>
<p>O secretario</p>
<p>Rubricado</p>
<p>10641</p>

