---
date: '2018-09-12'
id: G0424-070918-0002
page: 42004
number: 174
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 7 de setembro de 2018 pola que se redistribúen os créditos
  orzamentarios por epígrafes recollidos na Orde do 16 de marzo de 2018 pola que
  se establecen as bases reguladoras e se procede á convocatoria pública de
  subvencións para a programación de accións formativas dirixidas ás persoas
  traballadoras desempregadas na Comunidade Autónoma de Galicia correspondente
  aos exercicios de 2018 e 2019 (código de procedemento TR301K).
range: Resolución
url: >-
  https://www.xunta.gal/dog/Publicados/2018/20180912/AnuncioG0424-070918-0002_gl.html
---
<p>Mediante a Orde do 16 de marzo de 2018, que se publicou no <em>Diario Oficial de Galicia </em>número 61, do 27 de marzo, establecéronse as bases reguladoras e convocáronse subvencións para a programación de accións formativas dirixidas ás persoas traballadoras desempregadas na Comunidade Autónoma de Galicia.</p>
    <p>No seu artigo 37 recóllese o financiamento das axudas previstas con cargo ás aplicacións orzamentarias 09.41.323A.460.1, 09.41.323A.471.0 e 09.41.323A.481.0, cunha contía inicial de 26.624.186,02 euros distribuída entre as anualidades 2018 (13.771.967,11 euros) e 2019 (12.852.218,91 euros) correspondentes a fondos finalistas do Estado. </p>
    <p>No mesmo artigo 37 e na disposición adicional primeira da devandita orde establécese que eses créditos poderán ser obxecto de modificacións nos supostos e nas condicións previstos nos artigos 30 e 31 do Decreto 11/2009, do 8 de xaneiro, polo que se aproba o Regulamento da Lei de subvencións de Galicia.</p>
    <p>Unha vez instruídos os expedientes e obtida a relación de solicitudes que cumpren coas condicións establecidas nas bases reguladoras para adquirir a condición de entidade beneficiaria, faise necesario realizar unha redistribución do crédito entre as distintas aplicacións orzamentarias.</p>
    <p>De acordo co disposto no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia (DOG número 20, do 29 de xaneiro) cando a contía total máxima das subvencións convocadas se distribúa entre distintos créditos orzamentarios, a alteración da devandita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Por todo o anterior, </p>
    <h2>RESOLVO:</h2>
    <p>Primeiro. Modificar o crédito destinado ás axudas convocadas pola Orde do 16 de marzo de 2018 pola que se establecen as bases reguladoras e se procede á convocatoria pública de subvencións para a programación de accións formativas dirixidas ás persoas traballadoras desempregadas na Comunidade Autónoma de Galicia, correspondente aos exercicios de 2018 e 2019, redistribuíndo o antedito crédito da seguinte maneira, sen variar o orzamento total:</p>
    <table>
     <tbody>
      <tr>
       <td>Aplicación orzamentaria</td>
       <td>Anualidade 2018</td>
       <td>Anualidade 2019</td>
       <td>Importe total</td>
      </tr>
      <tr>
       <td>09.41.323A.460.1</td>
       <td>1.038.435,74</td>
       <td>1.753.722,60</td>
       <td>2.792.158,34</td>
      </tr>
      <tr>
       <td>09.41.323A.471.0</td>
       <td>9.762.871,28</td>
       <td>8.386.211,96</td>
       <td>18.149.083,24</td>
      </tr>
      <tr>
       <td>09.41.323A.481.0</td>
       <td>2.970.660,09</td>
       <td>2.712.284,35</td>
       <td>5.682.944,44</td>
      </tr>
      <tr>
       <td>Total</td>
       <td>13.771.967,11</td>
       <td>12.852.218,91</td>
       <td>26.624.186,02</td>
      </tr>
     </tbody>
    </table>
    <p>Segundo. Esta modificación, unha vez publicada no <em>Diario Oficial de Galicia</em>, non implicará apertura de prazo para presentar novas solicitudes.</p>
    <p>Santiago de Compostela, 7 de setembro de 2018</p>
    <footer><p>José Alfonso Marnotes González<br>Director xeral de Orientación e Promoción Laboral</p></footer>

