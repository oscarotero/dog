---
date: '2021-10-26'
id: O143-191021-0002
page: 52387
number: 206
agency: Augas de Galicia
section: III. Outras disposicións.
title: >-
  RESOLUCIÓN do 18 de outubro de 2021 pola  que se amplía o crédito da
  Resolución do 12 de marzo de 2021 pola que se aproban as bases reguladoras
  para a concesión de subvencións aos concellos, en réxime de concorrencia
  competitiva, destinadas á execución de obras de abastecemento, saneamento e
  depuración, financiadas no marco do eixe REACT-UE do programa operativo Feder
  Galicia 2014-2020, e se convocan para o ano 2021 (código de procedemento
  AU300A).
range: Resolución
url: >-
  https://www.xunta.gal/dog/Publicados/2021/20211026/AnuncioO143-191021-0002_gl.html
---
<p>O 24.3.2021 publicouse no <em>Diario Oficial de Galicia</em> a Resolución do 12 de marzo de 2021 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á execución de obras de abastecemento, saneamento e depuración, financiadas no marco do eixe REACT-UE do programa operativo Feder Galicia 2014-2020, e se convocan para o ano 2021 (código de procedemento AU300A).</p>
    <p>No seu artigo 4 establécese a conta financeira con cargo a que se financian as subvencións outorgadas ao abeiro da dita resolución e o importe previsto para o financiamento da dita subvención; e, no artigo 5, regula a posibilidade de ampliar o crédito dedicado a esta convocatoria, logo da declaración de dispoñibilidade de crédito como consecuencia das circunstancias previstas no artigo 30.2 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro; e, se é o caso, á aprobación da modificación orzamentaria que proceda.</p>
    <p>O 3.8.2021 a Consellería de Facenda autoriza unha modificación de crédito que varía o orzamento de Augas de Galicia, «supón un incremento no orzamento de ingresos de 12.000.000 € en transferencias de capital e un incremento do orzamento de gastos en investimentos reais por 3.000.000 € e de 9.000.000 € en transferencias e subvencións de capital». O mesmo día a Presidencia de Augas de Galicia resolve ampliar o crédito da Resolución do 12 de marzo de 2021 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á execución de obras de abastecemento, saneamento e depuración, financiadas no marco do eixe REACT-UE do programa operativo Feder Galicia 2014-2020, e se convocan para o ano 2021 (código de procedemento AU300A), en 4.876.860,41 €.</p>
    <p>Actualmente na aplicación orzamentaria correspondente existe crédito dispoñible polo que se considera oportuno ampliar a dotación orzamentaria consignada inicialmente e incrementar o importe total da axuda convocada.</p>
    <p>De acordo co anterior, unha vez declarada a dispoñibilidade de crédito, vista a Lei 9/2007, do 13 de xuño, de subvencións de Galicia, e de acordo co establecido no artigo 30.2 do Decreto 11/2009, do 8 de xaneiro, polo que se aproba o seu regulamento,</p>
    <p class="dog-titulo">RESOLVO:</p>
    <p>Artigo único. <em>Ampliación do crédito orzamentario</em></p>
    <p>Ampliar o importe total do crédito das axudas establecidas na Resolución do 12 de marzo de 2021 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á execución de obras de abastecemento, saneamento e depuración, financiadas no marco do eixe REACT-UE do programa operativo Feder Galicia 2014-2020, e convócanse para o ano 2021 (código de procedemento AU300A).</p>
    <p>Na táboa seguinte detállase o crédito definitivo:</p>
    <table>
     <tbody>
      <tr>
       <td></td>
       <td>Conta financeira</td>
       <td>Importe</td>
      </tr>
      <tr>
       <td>Actual</td>
       <td>6566 (subvencións de capital a corporacións locais)</td>
       <td>8.876.860,41 €</td>
      </tr>
      <tr>
       <td>Ampliación</td>
       <td>6566 (subvencións de capital a corporacións locais)</td>
       <td>720.000,00 €</td>
      </tr>
      <tr>
       <td>Total</td>
       <td>6566 (subvencións de capital a corporacións locais)</td>
       <td>9.596.860,41 €</td>
      </tr>
     </tbody>
    </table>
    <p>Esta resolución producirá efectos consonte ao previsto no artigo 39 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 18 de outubro de 2021</p>
    <footer><p>A presidenta de Augas de Galicia<br>P.D. (Disposición adicional única da Resolución do 12.3.2021, DOG do 24 de marzo) <br>Teresa María Gutiérrez López<br>Directora de Augas de Galicia</p></footer>

