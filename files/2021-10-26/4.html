---
date: '2021-10-26'
id: G0533-191021-0001
page: 52385
number: 206
agency: Consellería de Infraestruturas e Mobilidade
section: III. Outras disposicións.
title: >-
  DECRETO 142/2021, do 14 de outubro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción Fomento da mobilidade sustentable,
  senda na OU-101, treito Montealegre (puntos quilométricos 1+100-1+680), e na
  OU-150, treito Valdorregueiro (puntos quilométricos 0+000-1+000), de clave
  OU/16/273.06, no concello de Ourense.
range: Decreto
url: >-
  https://www.xunta.gal/dog/Publicados/2021/20211026/AnuncioG0533-191021-0001_gl.html
---
<p>Antecedentes:</p>
    <p>Primeiro. O día 3 de xuño de 2021 publicouse no <em>Diario Oficial de Galicia</em> (número 103) o Anuncio do 11 de maio de 2021 polo que se somete ao trámite de información pública o proxecto de construción Fomento da mobilidade sustentable, senda na OU-101, treito Montealegre (puntos quilométricos 1+100-1+680), e na OU-150, treito Valdorregueiro (puntos quilométricos 0+000-1+000), de clave OU/16/273.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise dos informes, alegacións e certificados presentados, o 5 de outubro de 2021 apróbase o expediente de información pública e o proxecto de construción Fomento da mobilidade sustentable, senda na OU-101, treito Montealegre (puntos quilométricos 1+100-1+680), e na OU-150, treito Valdorregueiro (puntos quilométricos 0+000-1+000), de clave: OU/16/273.06.</p>
    <p>O obxecto do presente proxecto consiste na creación de dous itinerarios peonís e ciclistas nas estradas OU-101 e OU-150 que se recollen no proxecto construtivo que nos ocupa.</p>
    <p>As actuacións que se recollen no proxecto son as seguintes:</p>
    <p>– Na marxe dereita da estrada OU-101, proxéctase unha senda continua que parte da beirarrúa existente e se prolonga ata o refuxio da parada do bus existente nesta marxe.</p>
    <p>– Na marxe dereita da estrada OU-150, proxéctase unha senda desde o cruzamento coa N-525 ata o comezo do treito coa ponte existente sobre o Rego de Valdorregueiro.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que da lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade, e logo da deliberación do Consello da Xunta de Galicia, na súa reunión do día catorce de outubro de dous mil vinte e un,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción Fomento da mobilidade sustentable, senda na OU-101, treito Montealegre (puntos quilométricos 1+100-1+680), e na OU-150, treito Valdorregueiro (puntos quilométricos 0+000-1+000), de clave OU/16/273.06.</p>
    <p>Santiago de Compostela, catorce de outubro de dous mil vinte e un</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Mª Vázquez Mourelle<br>Conselleira de Infraestruturas e Mobilidade</p>

