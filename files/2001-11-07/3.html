---
date: '2001-11-07'
id: '11796'
page: 14
number: 215
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de outubro de 2001 pola que se conceden axudas a alumnos e
  profesores de centros docentes da Comunidade Autónoma de Galicia sostidos con
  fondos públicos, que participen en estadías en empresas de ámbito
  transnacional (cofinanciadas polo Fondo Social Europeo).
range: Orde
url: 'https://www.xunta.gal/dog/Publicados/2001/20011107/Anuncio11796_gl.html'
---
<p>Por orde da Consellería de Educación e Ordenación Universitaria do 12 de marzo de 2001, convocáronse axudas a alumnos e profesores de centros</p>
<p>docentes da Comunidade Autónoma de Galicia sostidos con fondos públicos, que participen en estadías en empresas de ámbito transnacional (cofinanciadas polo Fondo Social Europeo).</p>
<p>Vista a proposta da comisión de selección prevista no artigo noveno da citada orde,</p>
<p>RESOLVO:</p>
<p>Primeiro.-Conceder con cargo ó concepto orzamentario 07.04.322S.481.0 da Dirección Xeral de Orde</p>
<p>nación Educativa e Formación Profesional, as axudas que se relacionan no anexo I, correspondentes ó segundo prazo.</p>
<p>Segundo.-De acordo co artigo décimo primeiro as axudas serán aboadas da seguinte forma:</p>
<p>Para as axudas que non superen o importe de 1.000.000 de pesetas, no momento da concesión poderá acordarse un anticipo de pagamento de ata un 80%, despois da aceptación da subvención. O 20% restante librarase unha vez finalizada a actividade e despois da súa completa xustificación económica por parte do centro e entrega da memoria de actividades, adxuntando certificación respecto da percepción ou non doutras axudas e subvencións para a mesma finalidade, para efectos do disposto no artigo 78.3º da Lei 11/1992, do 7 de outubro, de réxime financeiro e orzamentario de Galicia. Nas axudas que superen esta cantidade o pagamento realizarase tamén integramente unha vez finalizada e xustificada a actividade.</p>
<p>Terceiro.-De acordo coa normativa vixente, os beneficiarios quedarán obrigados a:</p>
<p>1. Acepta-la axuda concedida. Neste sentido, se no prazo de quince días, contados a partir do da recepción da comunicación pola que se notifica a concesión da axuda, o centro beneficiario non acepta esta, entenderase que renuncia á súa percepción.</p>
<p>2. Facilita-la información requirida e someterse ás accións de comprobación ou control financeiro que poida efectua-la Consellería de Educación e Ordenación Universitaria e os organismos competentes.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>Unha vez efectuada a viaxe, o centro docente, como entidade colaboradora da xestión de axudas públicas, deberá, de acordo co establecido no artigo 15 do Decreto 287/2000, do 21 de novembro, tramita-la seguinte documentación no prazo máximo dun mes:</p>
<p>a) Certificación do consello escolar do centro aprobatoria das contas, xuntando unha relación dos gastos efectuados.</p>
<p>b) Xustificación da totalidade do custo da viaxe de acordo cos datos indicados no orzamento inicial. O importe da subvención nunca poderá superar illadamente ou en concorrencia con subvencións ou axudas doutras administracións públicas ou doutros entes públicos ou privados, nacionais ou internacionais, o custo da actividade que vai desenvolve-lo beneficiario ou, se é o caso, a porcentaxe máxima do investimento subvencionable que legalmente se estableza. No caso de que o custo final sexa inferior ó inicialmente previsto, deberase diminuí-la axuda concedida en proporción á axuda xustificada.</p>
<p>c) Memoria do traballo realizado durante a estadía no país de acollida, que deberá ser presentada un mes despois do remate da actividade. A memoria</p>
<p>irá xunto cun certificado do director do centro no que se faga consta-lo nome o número do DNI do profesorado e alumnos participantes nas estadías e incluirá os seguintes datos:</p>
<p>c.1) Visitas preparatorias. Obxectivos levados a cabo de cara á realización do proxecto, incluíndo un breve resumo deste: descrición, datas de realización, etc.</p>
<p>c.2) Estadías de alumnos. Programación e avaliación das actividades realizadas na estadía, con descricións de procesos productivos, tecnoloxías utilizadas, posibilidades de realización doutras estadías e aspectos positivos e negativos que hai que considerar.</p>
<p>c.3) Estadía de profesores. Memoria do traballo individual desenvolvido, no que se farán constar entre outros, e como mínimo, os seguintes aspectos:</p>
<p>* Descrición do proceso productivo. Perfís profesionais que participan, diferenciados segundo os niveis de cualificación.</p>
<p>* Realizacións máis significativas de cada perfil profesional.</p>
<p>* Tecnoloxías utilizadas e a súa presencia no equipamento de cada ciclo formativo (valoración das súas necesidades ou conveniencia de incorporalo).</p>
<p>* Cambios que se prevexan no sistema productivo (evolución da competencia profesional).</p>
<p>* Programa de formación en centros de traballo que se poderían realizar nesta empresa e nos diferentes ciclos formativos da súa familia profesional.</p>
<p>* Posible formación do profesorado que podería desenvolve-la empresa ou traballadores que poderían colaborar no plan de formación do profesorado de formación profesional específica.</p>
<p>* Valoración de estadías de formación, aspectos positivos e aspectos que deben mellorar.</p>
<p>Os proxectos e traballos realizados polos centros seleccionados quedarán en poder da Dirección Xeral de Ordenación Educativa e Formación Profesional reservando para si o dereito de difundi-los traballos realizados en función da súa orixinalidade e pasando a formar parte dos fondos documentais da Consellería de Educación e Ordenación Universitaria.</p>
<p>Certificación de ter ou non ter subvención ou axuda, para a mesma finalidade, procedente de calquera outra Administración ou ente público.</p>
<p>Cuarto.-Contra a presente resolución os interesados poderán interpoñer recurso potestativo de reposición no prazo dun mes, contado a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro), ou ben directamente o recurso contencioso-administrativo no prazo de dous meses ante o Tribunal Superior de Xustiza de Galicia.</p>
<p>Santiago de Compostela, 10 de outubro de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Proxectos aprobados no segundo prazo de presentación de solicitudes</p>
<table><tbody><tr><td></td></tr>
<tr><td>Tipo de acción</td><td>Centro escolar</td><td>Profesor encargado</td><td>Nº prof.</td><td>Nº al.</td><td>Axuda</td><td>Semanas</td><td>País</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Visitas preparatorias</td><td>IES</td><td>Teis</td><td>Lourdes Mourelle</td><td>1</td><td>0</td><td>126.000</td><td>1</td><td>Italia</td></tr>
<tr><td></td></tr>
<tr><td>Estadía alumnos</td><td>EFA</td><td>EFA A Cancela</td><td>Esther Araújo Cabaleiro</td><td>3</td><td>35</td><td>1.870.000</td><td>2</td><td>Portugal</td></tr>
<tr><td></td></tr>
<tr><td>Estadía de alumnos</td><td>EA</td><td>Esc. arte Antonio Faílde</td><td>Miguel Rey Kochinke</td><td>0</td><td>2</td><td>240.000</td><td>2</td><td>Dinamarca</td></tr>
<tr><td></td></tr>
<tr><td>Visita preparatoria</td><td>EA</td><td>Esc. arte Antonio Faílde</td><td>César Taboada Varela</td><td>1</td><td>0</td><td>140.000</td><td>1</td><td>Grecia</td></tr>
<tr><td></td></tr>
<tr><td>Visita preparatoria</td><td>EA</td><td>Esc. arte Antonio Faílde</td><td>César Taboada Varela</td><td>1</td><td>0</td><td>133.000</td><td>1</td><td>Dinamarca</td></tr>
<tr><td></td></tr>
<tr><td>Visita preparatoria</td><td>IES</td><td>Ribeira do Louro</td><td>Amador Ordóñez Puime</td><td>1</td><td>0</td><td>150.000</td><td>1</td><td>Grecia</td></tr>
<tr><td></td></tr>
<tr><td>Visita preparatoria</td><td>IES</td><td>Paseo das Pontes</td><td>Santiago Rodilla Labrador</td><td>1</td><td></td><td>150.000</td><td>1</td><td>Finlandia</td></tr>
<tr><td></td></tr>
<tr><td>Visita preparatoria</td><td>IES</td><td>Carlos Oroza</td><td>Ricardo Fernández Guerra</td><td>1</td><td></td><td>100.000</td><td>1</td><td>Francia</td></tr>
<tr><td></td></tr>
<tr><td>Estadías profesores</td><td>IES</td><td>Nº 1 Politécnico de Lugo</td><td>María Varela Tato</td><td>1</td><td></td><td>150.000</td><td>1</td><td>Finlandia</td></tr>
<tr><td></td></tr>
<tr><td>Estadías profesores</td><td>IES</td><td>Nº 1 Politécnico de Lugo</td><td>Marina Merino López</td><td>1</td><td></td><td>150.000</td><td>1</td><td>Finlandia</td></tr>
<tr><td></td></tr>
<tr><td>Estadías profesores</td><td>Col.</td><td>Daniel Castelao</td><td>Patricia Rodríguez Canabal</td><td>1</td><td></td><td>170.000</td><td>4</td><td>Inglaterra</td></tr>
<tr><td></td></tr>
<tr><td>Estadías alumnos</td><td>Col.</td><td>Daniel Castelao</td><td>Patricia Rodríguez Canabal</td><td>0</td><td>1</td><td>150.000</td><td>2</td><td>Suecia</td></tr>
<tr><td></td></tr>
<tr><td>Estadías alumnos</td><td>Col.</td><td>Daniel Castelao</td><td>Patricia Rodríguez Canabal</td><td>0</td><td>7</td><td>1.225.000</td><td>6</td><td>Inglaterra</td></tr>
<tr><td></td></tr>
<tr><td>Visita preparatoria</td><td>Col.</td><td>Daniel Castelao</td><td>Patricia Rodríguez Canabal</td><td>1</td><td>0</td><td>126.000</td><td>1</td><td>Inglaterra</td></tr>
<tr><td></td></tr>
<tr><td>Estadías profesores</td><td>IES</td><td>Sanxillao</td><td>Víctor Teo Ríos</td><td>1</td><td>0</td><td>115.000</td><td>2</td><td>Francia</td></tr>
<tr><td></td></tr>
<tr><td>Estadías profesores</td><td>IES</td><td>Sanxillao</td><td>Jorge Carou Horta</td><td>1</td><td>0</td><td>115.000</td><td>2</td><td>Francia</td></tr>
<tr><td></td></tr>
<tr><td>Estadías profesores</td><td>IES</td><td>Sanxillao</td><td>Jenaro Fieira Noya</td><td>1</td><td>0</td><td>115.000</td><td>2</td><td>Francia</td></tr>
<tr><td></td></tr>
<tr><td>Estadías profesores</td><td>IES</td><td>Pontepedriña</td><td>Carmen Fandiño Suárez</td><td>1</td><td>0</td><td>140.000</td><td>2</td><td>Inglaterra</td></tr>
<tr><td></td></tr>
<tr><td>Estadías profesores</td><td>IES</td><td>A Xunqueira</td><td>José Luis González Entenza</td><td>1</td><td>0</td><td>126.000</td><td>1</td><td>Italia</td></tr>
<tr><td></td></tr>
<tr><td>Estadías profesores</td><td>IES</td><td>Ánxel Casal</td><td>Susana Agra Rama</td><td>1</td><td>0</td><td>150.000</td><td>1</td><td>Finlandia</td></tr>
<tr><td></td></tr>
<tr><td>Estadías profesores</td><td>IES</td><td>Armando Cotarelo</td><td>Jesús Caneda Aguiar</td><td>1</td><td>0</td><td>140.000</td><td>2</td><td>Inglaterra</td></tr>
<tr><td></td></tr></tbody></table>
<p>Solicitudes excluídas</p>
<p>por falta de documentación</p>
<p>-Centro escolar: IES Pintor Colmeiro.</p>
<p>Tipo de acción: estadía de profesores en Escocia.</p>
<p>Profesora encargada: Pilar Martínez Rodríguez.</p>
<p>-Centro escolar: IES Pintor Colmeiro.</p>
<p>Tipo de acción: estadía de profesores en Escocia.</p>
<p>Profesor encargado: Xosé Barreiro Otero.</p>

