---
date: '2001-11-07'
id: 1182E
page: 14
number: 215
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 3 de outubro de 2001 sobre autorización de apertura dun novo
  establecemento da axencia de viaxes Eroski Bidaiak, S.A., sita na rúa Méndez
  Núñez, 1, de Cangas (Pontevedra).
range: Resolución
url: 'https://www.xunta.gal/dog/Publicados/2001/20011107/Anuncio1182E_gl.html'
---
<p>Examinado o expediente instruído por instancia de José Miguel Mera Bengoa, na súa calidade de representante legal de Eroski Bidaiak, S.A., en solicitude da autorización de apertura dun novo establecemento na rúa Méndez Núñez nº 1 de Cangas</p>
<p>(Pontevedra), da axencia de viaxes Eroski Bidaiak, S.A., do grupo maiorista-retallista, co código de identificación CIE 618, con sede central en Elorrio (Biscaia), na rúa San Agustín, s/n.</p>
<p>Resultando que o interesado xunto coa solicitude achegou toda a documentación a que fai referencia o artigo 11 do Regulamento das axencias de viaxes de Galicia, aprobado mediante o Decreto 42/2001, do 1 de febreiro.</p>
<p>Considerando que na empresa solicitante e no novo establecemento da axencia de viaxes, concorren tódalas condicións esixidas polo mencionado regulamento para a obtención da súa autorización.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 1/1983, do 22 de febreiro, reguladora da Xunta de Galicia e do seu presidente, o Decreto 42/2001, do 1 de febreiro, polo que se aproba o regulamento das axencias de viaxes de Galicia, e a Orde do 12 de xaneiro de 1998 da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, esta dirección xeral,</p>
<p>RESOLVE:</p>
<p>Autorizar á axencia de viaxes Eroski Bidaiak, S.A., da que é titular Eroski Bidaiak, S.A., a apertura dun novo establecemento na rúa Méndez Núñez nº 1 de Cangas (Pontevedra), que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente poderá interpoñer recurso potestativo de reposición no prazo dun mes contado desde o día seguinte ó da publicación de presente resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 3 de outubro de 2001.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>

