---
date: '2001-11-07'
id: '11846'
page: 14
number: 215
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 11 de outubro de 2001 pola que se aproba a transmisión da titularidade
  dun centro regulador de crustáceos sito na avenida Alfonso Molina da Coruña,
  da titularidade de Centros Comerciales Continente, S.A., a favor de Centros
  Comerciales Carrefour, S.A.
range: Orde
url: 'https://www.xunta.gal/dog/Publicados/2001/20011107/Anuncio11846_gl.html'
---
<p>Vista a documentación presentada por Centros Comerciales Carrefour, S.A., na que comunica a absorción por fusión de Centros Comerciales Continente, S.A. e posterior cambio de denominación.</p>
<p>Tendo en conta que na escritura autorizada por Francisco Echavarri Lomo, notario de Madrid, o 26 de setembro de 2000, tivo lugar a fusión por absorción de Centros Comerciales Continente, S.A. por Centros Comerciales Pryca, S.A., quedando subrogada esta última en tódolos dereitos e obrigas da absorbida, así como o cambio de denominación da empresa resultante que pasa a ser Centros Comerciales Carrefour, S.A.</p>
<p>Vista a Lei 6/1993 do 11 de maio, de pesca de Galicia (DOG nº 101, do 31 de maio) e o Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares ubicados na zona terrestre (DOG nº 142, do 24 de xullo).</p>
<p>Esta consellería, en virtude das atribucións conferidas, á vista do informe do Servicio Técnico-Xurídico e a proposta do servicio de Recursos Mariños,</p>
<p>RESOLVE:</p>
<p>Acceder ó solicitado outorgando á entidade Centros Comerciales Carrefour, S.A., con CIF A28425270, a titularidade do permiso de actividade do seguinte establecemento auxiliar de acuicultura:</p>
<p>Identificación:</p>
<p>Tipo: centro regulador de crustáceos.</p>
<p>Situación: avda. Alfonso Molina, s/n., 15005, A Coruña.</p>
<p>Especies autorizadas: Boi (Cancer pagurus), bogavante (Homarus gammarus), centola (Maja esquinado) e nécora (Macropipus puber).</p>
<p>Dominio público: non ocupa.</p>
<p>Dominio privado: 9,185 m.</p>
<p>Superficie de estabulación: 2 piscinas que fan un total de 3,20 m.</p>
<p>Titulo habilitante:</p>
<p>Orde de outorgamento: 12-1-2000 (DOG nº 38, do 24 de febreiro).</p>
<p>Remate da vixencia: 25-2-2010.</p>
<p>Actual titular: Centros Comerciales Continente, S.A. (CIF: A12017216).</p>
<p>Adquirente, por fusión e absorción de empresas: Centros Comerciales Carrefour, S.A.</p>
<p>O novo titular do permiso de actividade queda subrogado nos mesmos dereitos e obrigas do anterior.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 11 de outubro de 2001.</p>
<p>P.D. (14-6-1999, DOG nº 120, do 24 de xuño)</p>
<p>María José Cancelo Baquero</p>
<p>Delegada territorial da Coruña</p>

