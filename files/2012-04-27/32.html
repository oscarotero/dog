---
date: '2012-04-27'
id: C3C1-130412-0001
page: 15559
number: 81
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  CÉDULA do 28 de marzo de 2012, do Servizo de Turismo de Lugo, pola que se dá
  audiencia á interesada no procedemento de baixa da autorización e cancelación
  da inscrición no Rexistro de Empresas e Actividades Turísticas.
range: Cédula
url: >-
  https://www.xunta.gal/dog/Publicados/2012/20120427/AnuncioC3C1-130412-0001_gl.html
---
<p>De conformidade co disposto no artigo 59.4 e 84 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícase e outórgaselle audiencia á titular do establecemento que no anexo se menciona, no procedemento de baixa da autorización e cancelación da inscrición no Rexistro de Empresas e Actividades Turísticas da Comunidade Autónoma Galega.</p>
    <p>Mediante visita da Inspección, o Servizo de Turismo comprobou que no establecemento que se relacionan no anexo non se realiza nin exerce a actividade turística para a cal foi autorizado no seu día.</p>
    <p>Ao considerar que nos expedientes non consta ningunha comunicación do cesamento da actividade, este Servizo de Turismo acordou, ao abeiro do establecido no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma Galega, iniciar o expediente de baixa de oficio do establecemento relacionado no anexo.</p>
    <p>O que se lle notifica á titular do establecemento referido, para que no prazo de 15 días poida efectuar as alegacións que considere pertinentes, podendo examinar o expediente e obter copias dos documentos contidos nel, no Servizo de Turismo de Lugo.</p>
    <p>Lugo, 28 de marzo de 2012.</p>
    <footer><p>Paloma Vázquez Fernández <br>Xefa do Servizo de Turismo de Lugo</p></footer>
    <h2>ANEXO</h2>
    <p>Establecemento: Mayfre.</p>
    <p>Signatura: H.LU-463.</p>
    <p>Titular: Ana María Martínez Guerrero.</p>
    <p>Enderezo: r/ Nicolás Cora Montenegro, 81.</p>
    <p>Concello: Viveiro.</p>

