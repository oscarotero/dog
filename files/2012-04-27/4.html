---
date: '2012-04-27'
id: G0164-190412-0007
page: 15506
number: 81
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 17 de abril de 2012 pola que se modifica a que regula as axudas para a
  consolidación e estruturación de unidades de investigación competitivas do
  Sistema Universitario de Galicia convocadas nos exercicios 2010 e 2011.
range: Orde
url: >-
  https://www.xunta.gal/dog/Publicados/2012/20120427/AnuncioG0164-190412-0007_gl.html
---
<p>Mediante a Orde do 26 de maio de 2010 (DOG do 1 de xuño) convocáronse as axudas do Programa de consolidación de unidades de investigación para o exercicio 2010. No artigo 8 establécese como data límite para a xustificación destas axudas o 15 de novembro. </p>
    <p>Mediante a Orde do 29 de marzo de 2011 (DOG do 25 de abril) convocáronse as axudas do Programa de consolidación de unidades de investigación para o exercicio 2011. No artigo 8 establécese como data límite para a xustificación destas axudas o 15 de outubro.</p>
    <p>Mediante a Orde do 24 de xaneiro de 2012 establécense as bases reguladoras para a concesión, en réxime de concorrencia competitiva, das axudas para a consolidación e estruturación de unidades de investigación competitivas do Sistema Universitario de Galicia, parcialmente cofinanciada polo Fondo Europeo de Desenvolvemento Rexional (Feder) no marco do Programa operativo de Galicia 2007-2013. Esta orde foi publicada no DOG do 8 de febreiro de 2012. No artigo 8 desta orde de bases recóllese que o 30 de novembro de cada ano será a data límite para a xustificación de cada anualidade das novas axudas que se convoquen do Programa de consolidación e estruturación de unidades de investigación competitivas.</p>
    <p>Para evitar confusións e erros derivados da existencia de diferentes datas de xustificación, cómpre igualar as datas das ordes de convocatoria de 2010 e 2011 á data recollida na orde de bases, isto é, o 30 de novembro.</p>
    <p>En consecuencia, esta consellería</p>
    <p class="dog-centrado-sin-cursiva-c-a">DISPÓN:</p>
    <p>Artigo 1. </p>
    <p>Modificación do artigo 8 da Orde do 26 de maio de 2010 (DOG do 1 de xuño) pola que se convocan as axudas do Programa de consolidación de unidades de investigación para o exercicio 2010, de xeito que a data límite para presentación da xustificación de gasto e pagamento da anualidade de 2012 é o 30 de novembro de 2012. </p>
    <p>Artigo 2. </p>
    <p>Modificación do artigo 8 da Orde do 29 de marzo de 2011 (DOG do 25 de abril) pola que se convocan as axudas do Programa de consolidación de unidades de investigación para o exercicio 2011, de xeito que a data límite para a presentación da xustificación de gasto e pagamento da anualidade de 2012 e 2013 é o 30 de novembro de 2012 e 2013 respectivamente. </p>
    <p>Disposición derradeira.</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 17 de abril de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

