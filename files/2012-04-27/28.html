---
date: '2012-04-27'
id: G0170-040412-14456
page: 15551
number: 81
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (683/2009).
range: Edicto
url: >-
  https://www.xunta.gal/dog/Publicados/2012/20120427/AnuncioG0170-040412-14456_gl.html
---
<p>María Mercedes Santos García, secretaria xudicial do reforzo do Xulgado do Social núm. 2 da Coruña, fai saber que no procedemento de demanda 683/2009, seguido neste xulgado, por Montserrat Matos Salgado, maxistrada-xuíza deste reforzo, se ditou auto aclaratorio de sentenza cuxo teor literal é o seguinte:</p>
    <p>«Auto.</p>
    <p>A Coruña, vinte e oito de marzo de dous mil doce.</p>
    <p>Feitos.</p>
    <p>Primeiro. O 7 de marzo de 2012 ditouse sentenza nos presentes autos, co seguinte teor literal na súa decisión:</p>
    <p>“Decido:</p>
    <p>Que estimando integramente a demanda formulada por Ramón Luis López Gándara e Juan José Mallo Canle, representados pola letrada Sra. Rodríguez Vieites, contra Alberto Luis Vicente Bernárdez Matovelle e o Fogasa, que non comparece, debo condenar e condeno a demandada a aboarlle ao Sr. López Gándara a cantidade de 3.067,96 e ao Sr. Mallo Canle a cantidade de 3.012,11 euros incrementada cos xuros moratorios pertinentes.”</p>
    <p>Segundo. Por escrito do 21 de marzo de 2012, recibido neste xulgado o 22 de marzo de 2012, a representación de Ramón Luis López Gándara e Juan José Mallo Canle solicita a rectificación da dita decisión, unha vez que non se realizou na sentenza a desagregación das cantidades obxecto de condena solicitada no acto da vista.</p>
    <p>Terceiro. No día da data quedaron os autos á disposición do provisor para ditar a oportuna resolución.</p>
    <p>Fundamentos de dereito.</p>
    <p>Único. O artigo 267 da LOPX e en idéntico sentido os artigos 214 e 215 LAC regulan o chamado recurso de aclaración, que posibilita con carácter excepcional a aclaración de puntos escuros, a emenda de omisións ou a corrección de erros simplemente materiais sobre puntos discutidos no litixio, pero sen en ningún caso consentir que por tal vía poida ser rectificado o que se deriva dos fundamentos xurídicos e sentido da decisión ou se subvertan as conclusións probatorias previamente mantidas, salvo que excepcionalmente o erro material consista en, “un simple desaxuste ou contradición patente e independente de calquera xuízo valorativo ou apreciación xurídica, entre a doutrina establecida nos fundamentos xurídicos e a decisión da resolución xudicial”, isto é, cando sexa evidente que o órgano xudicial “simplemente se equivocou ao trasladar o resultado do seu xuízo á decisión”.</p>
    <p>Así mesmo, establece o artigo 267.3.º LOPX: “3. Os erros materiais manifestos e os aritméticos en que incorran as resolucións xudiciais poderán ser rectificados en calquera momento.”</p>
    <p>Na súa consideración, tendo en conta, que efectivamente se produciu un erro de transcrición na decisión, debe accederse á rectificación solicitada pola representación legal dos demandantes, no sentido proposto por esta no seu escrito do 21 de marzo de 2012.</p>
    <p>Vistos os artigos citados e demais de xeral e pertinente aplicación, </p>
    <p>Parte dispositiva.</p>
    <p>Que se debe aclarar a decisión da sentenza do 7 de marzo ditada nos presentes autos, que queda do seguinte teor literal:</p>
    <p>“Decido:</p>
    <p>Que estimando integramente a demanda formulada por Ramón Luis López Gándara e Juan José Mallo Canle, representados pola letrada Sra. Rodríguez Vieites, contra Alberto Luis Vicente Bernárdez Matovelle, e o Fogasa, que non comparece, debo condenar e condeno a demandada a aboarlles ao Sr. López Gándara a cantidade de 3.067,96, en concepto de nómina de decembro de 2008 (1.310,55 euros), nómina do mes de xaneiro de 2009 (1.310,55 euros) e indemnización (447,96) e ao Sr. Mallo Canle a cantidade de 3.012,11 euros, en concepto de nómina de decembro de 2008 (1.285,22 euros), nómina do mes de xaneiro de 2009 (1.285,22 euros) e indemnización (441,67) incrementada cos xuros moratorios pertinentes.”</p>
    <p>Notifíqueselles a presente resolución ás partes e fágaselles saber que contra ela non cabe ningún recurso en virtude do disposto no artigo 215.4 LAC e no artigo 267.7 LOPX.</p>
    <p>Así por este auto o pronuncia manda e asina, Montserrat Matos Salgado, maxistrada-xuíza substituta do Xulgado do Social n.º 2 (reforzo) da Coruña. Dou fe.»</p>
    <p>E para así conste e para a súa inserción no <em>Diario Oficial de Galicia</em>, expido este edicto.</p>
    <p>A Coruña, 30 de marzo de 2012. </p>
    <footer><p>A secretaria xudicial</p></footer>

