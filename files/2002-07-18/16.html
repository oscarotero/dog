---
date: '2002-07-18'
id: E6DE
page: 11
number: 138
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 10 de xullo de 2002 que modifica a do 18 de xuño de 2002 pola que se
  ordena a publicación da convocatoria de provisión dos postos de traballo de
  persoal laboral da Xunta de Galicia.
range: Orde
url: 'https://www.xunta.gal/dog/Publicados/2002/20020718/AnuncioE6DE_gl.html'
---
<p>Por Orde do 18 de xuño de 2002 (DOG nº 119, do 21 de xuño) convocouse o proceso de provisión para cubrir postos vacantes reservados ó persoal laboral nas relacións de postos de traballo polo sistema de concurso de traslados.</p>
<p>De conformidade co establecido no artigo 7.2.a.2 do IV convenio colectivo único para o persoal laboral da Xunta de Galicia</p>
<p>DISPOÑO:</p>
<p>Primeiro.-Modifica-la Orde do 18 de xuño de 2002 pola que se ordena a publicación da convocatoria de provisión dos postos de traballo de persoal laboral da Xunta de Galicia, no sentido de eliminar da relación de prazas do seu anexo II a praza co número de orde 1772 (AS.C99.40.302.36001.110).</p>
<p>Segundo.-Como consecuencia desta modificación, amplíase o prazo de presentación de solicitudes para quen xa a presentara para o posto que se elimina, que coincidirá co último día dos 15 naturais contados a partir do seguinte ó da publicación desta orde no Diario Oficial de Galicia, para os efectos de incluír na súa petición, se así o estima oportuno, algún outro posto en lugar do suprimido.</p>
<p>Terceiro.-Contra esta orde, que pon fin á vía administrativa, poderase interpoñer reclamación administrativa previa perante o conselleiro da Presidencia, Relacións Institucionais e Administracións Pública, no prazo dun mes contado a partir do día seguinte ó da publicación desta orde no Diario Oficial de Galicia, en aplicación dos artigos 120 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común e demais disposicións concordantes.</p>
<p>Santiago de Compostela, 10 de xullo de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

