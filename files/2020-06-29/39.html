---
date: '2020-06-29'
id: G0477-220620-0001
page: 25671
number: 127
agency: Concello Cerdedo-Cotobade
section: VI. Anuncios. b) Administración local.
title: >-
  ANUNCIO do Acordo do Pleno do Concello de Cerdedo-Cotobade polo que se acorda
  a aprobación inicial e se somete a información pública o expediente
  expropiatorio, polo procedemento de taxación conxunta, dos bens e dereitos que
  se precisa ocupar para expropiación para a construción da residencia da
  terceira idade na Chan, Carballedo.
range: Anuncio
url: >-
  https://www.xunta.gal/dog/Publicados/2020/20200629/AnuncioG0477-220620-0001_gl.html
---
<p>Polo Acordo do Pleno do Concello de Cerdedo-Cotobade do 19.12.2019 aprobouse definitivamente o Plan especial de dotacións para situar unha residencia da terceira idade no lugar da Chan (Carballedo), publicado no DOG nº 19, do 29 de xaneiro de 2020.</p>
    <p>De conformidade co disposto no artigo 85.1 da Lei 2/2016, do 10 de febreiro, do solo de Galicia, a aprobación dos instrumentos de planeamento urbanístico implicará a declaración de utilidade pública e a necesidade de ocupación dos bens e dereitos afectados, para os fins da expropiación ou imposición de servidumes.</p>
    <p>Actúa como Administración expropiante e beneficiaria o Concello de Cerdedo-Cotobade, coas consecuencia legais derivadas destas posicións xurídicas.</p>
    <p>Trátase dunha expropiación urbanística e, como tal, regulada na Lei 7/2015, do 30 de outubro, pola que se aproba o texto refundido da Lei de solo e rehabilitación urbana, na Lei 2/2016, do 10 de febreiro, do solo de Galicia, e no Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia.</p>
    <p>Ao se tratar dunha expropiación urbanística, este expediente formúlase polo procedemento de taxación conxunta, de acordo co disposto no artigo 118 e concordantes da Lei do solo de Galicia.</p>
    <p>Para os efectos de fixación do prezo xusto polo procedemento de taxación conxunta, para o seu pagamento aos propietarios afectados e ocupación dos predios afectados confeccionouse o oportuno expediente, de acordo co disposto no artigo 36 da Lei 7/2015, artigo 118 da Lei 2/2016, do solo de Galicia, e artigos 291 a 293 do Regulamento da Lei 2/2016, do 10 de febreiro, do solo de Galicia. De conformidade co anterior, o Pleno, na sesión extraordinaria do 15.6.2020, adoptou o seguinte:</p>
    <h2>ACORDO:</h2>
    <p>«Primeiro. Aprobar inicialmente o proxecto de expropiación para a construción da residencia da terceira idade na Chan, Carballedo, polo procedemento de taxación conxunta dos bens e dereitos incluídos no ámbito determinado no proxecto.</p>
    <p>Segundo. Someter o proxecto de expropiación por taxación conxunta á información pública por período dun mes, mediante anuncio no taboleiro de anuncios do Concello, no <em>Diario Oficial de Galicia</em> e nun xornal dos de maior circulación da provincia para que quen poida resultar interesado formule as observacións e reclamacións que considere convenientes, en particular no que concirne á titularidade ou valoración dos seus respectivos dereitos. Ademais, estará á disposición dos interesados na sede electrónica deste Concello (https://concellodecerdedocotobade.sedelectronica.gal).</p>
    <p>Terceiro. Notificar o presente acordo aos propietarios e titulares de dereitos afectados, xuntando á notificación a súa respectiva folla de valoración e da proposta de fixación dos criterios de valoración, para que poidan formular alegacións no prazo dun mes contado a partir da data de notificación».</p>
    <p>Cerdedo-Cotobade, 19 de xuño de 2020</p>
    <footer><p>Jorge Cubela López<br>Alcalde</p></footer>
    <footer><p>ANEXO</p></footer>
    <table>
     <tbody>
      <tr>
       <td>Predio</td>
       <td>Referencia catastral</td>
       <td>Propietario/a</td>
       <td>Superficie&lt;br&gt;afectada</td>
       <td>Afección</td>
      </tr>
      <tr>
       <td>1</td>
       <td>36012B508013190000FT</td>
       <td>José Bouzas Lois</td>
       <td>56</td>
       <td>Expropiación</td>
      </tr>
      <tr>
       <td>2</td>
       <td>36012B508013200000FP</td>
       <td>Matilde Lois Vidal</td>
       <td>3.100</td>
       <td>Expropiación</td>
      </tr>
      <tr>
       <td>3</td>
       <td>36012B508013210000FL</td>
       <td>Maria Vidal García</td>
       <td>1.223</td>
       <td>Expropiación</td>
      </tr>
      <tr>
       <td>4</td>
       <td>36012B508013120000FA</td>
       <td>José Antonio Lois Fernández</td>
       <td>1.515</td>
       <td>Expropiación</td>
      </tr>
      <tr>
       <td>5</td>
       <td>36012B508012980000FD</td>
       <td>Hdos. Emilio García García</td>
       <td>2.117</td>
       <td>Expropiación</td>
      </tr>
      <tr>
       <td>6</td>
       <td>36012B508012990000FX</td>
       <td>Hdos. Emilio García García</td>
       <td>21</td>
       <td>Expropiación</td>
      </tr>
     </tbody>
    </table>

