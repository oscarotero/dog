---
date: '2012-07-24'
id: G0003-120712-0004
page: 29638
number: 141
agency: Servizo Galego de Saúde
section: IV. Oposicións e concursos.
title: >-
  ANUNCIO do 2 de xullo de 2012, da Xerencia de Xestión Integrada da Coruña,
  polo que se resolve a convocatoria pública para a provisión dun posto de xefe
  de Servizo de Mantemento do Hospital Universitario A Coruña.
range: Anuncio
url: >-
  https://www.xunta.gal/dog/Publicados/2012/20120724/AnuncioG0003-120712-0004_gl.html
---
<p>Convocada por Resolución do 26 de abril de 2012 (<em>Diario Oficial de Galicia</em> nº 100, do 28 de maio), a provisión dun posto de xefe de Servizo de Mantemento do Hospital Universitario A Coruña, esta xerencia, de conformidade coa competencia atribuída na Orde da Consellería de Sanidade do 15 de xuño de 2009 (<em>Diario Oficial de Galicia</em> nº 119, do 19 de xuño), modificada por Orde do 28 de setembro de 2011, sobre delegación de competencias en órganos centrais e periféricos do Servizo Galego de Saúde,</p>
    <footer><p>RESOLVE:</p></footer>
    <p>Primeiro. Resolver a convocatoria pública para a provisión dun posto de xefe de Servizo de Mantemento do Hospital Universitario A Coruña, convocado por Resolución do 26 de abril de 2012 (<em>Diario Oficial de Galicia</em> nº 100, do 28 de maio).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos. </p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terá a consideración de servizo activo, percibíndose os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra a presente resolución, poderá interpoñerse recurso de alzada perante a Dirección de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>A Coruña, 2 de xullo de 2012</p>
    <footer><p>Alfredo García Iglesias<br>Xerente de Xestión Integrada da Coruña</p></footer>
    <footer><p>ANEXO</p></footer>
    <p>Denominación do posto: xefe de Servizo de Mantemento do Hospital Universitario A Coruña.</p>
    <p>Nome e apelidos: Francisco Froiz García.</p>
    <p>DNI: 32778200-A.</p>

