---
date: '2012-07-24'
id: G0165-100712-0005
page: 29717
number: 141
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 5 de xullo de 2012, da Xefatura Territorial de Pontevedra, pola
  que se anuncia a aprobación do acordo da zona de concentración parcelaria de
  Codeseda (A Estrada, Pontevedra).
range: Resolución
url: >-
  https://www.xunta.gal/dog/Publicados/2012/20120724/AnuncioG0165-100712-0005_gl.html
---
<p>Ponse en coñecemento de todos os interesados na concentración parcelaria da zona de Codeseda (A Estrada, Pontevedra), declarada de utilidade pública e urxente execución pola Orde ministerial 15.11.1972, (BOE nº 289, do 2 de decembro de 1972), o seguinte:</p>
    <p>Primeiro. Con data do 15 de xuño de 2012 o director xeral de Desenvolvemento Rural aprobou o acordo de concentración parcelaria da zona de Codeseda (A Estrada, Pontevedra), logo de introducir no proxecto as modificacións oportunas á vista dos resultados da enquisa deste último.</p>
    <p>Segundo. O acordo de concentración será notificado individualmente a cada un dos afectados e estará exposto ao público na Casa do Concello da Estrada e na zona. Os documentos que se poden examinar no dito concello refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Terceiro. No prazo de trinta días, contados desde o seguinte ao da notificación persoal ou publicación substitutiva, poderán interpoñer recurso de alzada ante o conselleiro do Medio Rural e do Mar, os recorrentes poderán presentar os recursos no Rexistro Único do Edificio Administrativo de Pontevedra, sito na rúa Fernández Ladreda, 43, Pontevedra, no Rexistro Xeral da consellería, sito no Edificio Administrativo de San Caetano, s/n, Santiago de Compostela, ou en calquera das dependencias a que fai referencia o artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, por si mesmos ou por representación. </p>
    <p>Pontevedra, 5 de xullo de 2012 </p>
    <footer><p>Gerardo Zugasti Enrique<br>Xefe territorial de Pontevedra</p></footer>

