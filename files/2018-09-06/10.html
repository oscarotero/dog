---
date: '2018-09-06'
id: G0424-130718-0005
page: 40152
number: 170
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 12 de xullo de 2018, da Xefatura Territorial de Ourense, pola
  que se somete a información pública a petición de autorización administrativa
  e de aprobación do proxecto de execución da rede de alimentación de gas
  natural, en MOP 16 bar, a Financiera Maderera, S.A. e Cogeneración del
  Noroeste, S.L., no polígono industrial de San Cibrao das Viñas (expediente
  IN627A 2018/05-3).
range: Resolución
url: >-
  https://www.xunta.gal/dog/Publicados/2018/20180906/AnuncioG0424-130718-0005_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos, no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, e no artigo 2 da Orde da Consellería de Industria e Comercio, do 30 de novembro de 1999, sobre a tramitación de autorizacións administrativas das canalizacións de gas, sométese a información pública a petición de autorización da instalación que se describe:</p>
    <p>Solicitante: Nedgia Redes de Distribución de Gas, S.A. CIF nº A-66560152, con enderezo na rúa Lisboa, s/n, Edificio Área Central, local 31-HIJ, 15707 Santiago de Compostela. </p>
    <p>Denominación/situación: rede de alimentación de gas natural, en MOP 16 bar, a Financiera Maderera, S.A. y Cogeneración del Noroeste, S.L., no polígono industrial de S. Cibrao das Viñas (Ourense).</p>
    <p>Datos básicos das instalacións: o trazado da rede soterrada será pola rúa Ricardo Martín Esperanza do polígono industrial de S. Cibrao das Viñas e consiste en:</p>
    <p>• Conexión co gasoduto existente Amoeiro-Sarreaus mediante tubaxe de aceiro Ø6” MOP 16 bar.</p>
    <p>• Antena distribución de gas natural de 16 m ata o punto de entrega de Financiera Maderera, S.A. e de Cogeneración del Noroeste, S.L. en tubaxe de aceiro Ac 6”.</p>
    <p>• 2 acometidas de 6 m a Financiera Maderera, S.A. e Cogeneración del Noroeste, S.L. en tubaxe de aceiro Ac 4” con dúas válvulas de corte Ac 4” PN16.</p>
    <p>Orzamento: 16.631,72 €.</p>
    <p>Todas aquelas persoas ou entidades que se consideren afectadas poderán presentar as súas alegacións dirixidas a esta xefatura territorial, rúa Curros Enríquez,1-4º, 32872 Ourense, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Ourense, 12 de xullo de 2018</p>
    <footer><p>Santiago Álvarez González<br>Xefe territorial de Ourense</p></footer>

