---
date: '2023-06-30'
id: G2018-210623-0001
page: 40855
number: 124
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 20 de xuño de 2023 pola que se aproba e se fai pública a lista
  definitiva de persoas admitidas e excluídas e se convocan as persoas
  aspirantes á realización do primeiro exercicio (probas de lingua galega) do
  proceso selectivo para cubrir unha praza da categoría profesional de técnico/a
  especialista de investigación, especialidade de química (espectrometría de
  masas e proteómica).
range: Resolución
url: >-
  https://www.xunta.gal/dog/Publicados/2023/20230630/AnuncioG2018-210623-0001_gl.html
---
<p>Mediante a Resolución reitoral do 7 de decembro de 2022 (DOG do 20 de decembro e BOE do 27 de marzo de 2023) convocáronse probas selectivas para cubrir unha praza da categoría profesional de técnico/a especialista de investigación, especialidade de química (espectrometría de masas e proteómica), do grupo III, pola quenda de acceso libre.</p>
    <p>Mediante a Resolución reitoral do 10 de maio de 2023 (DOG do 23 de maio) aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivaron a exclusión ou omisión.</p>
    <p>Rematado o dito prazo, e consonte o establecido na base 4.4 da convocatoria, </p>
    <h2>RESOLVO:</h2>
    <p>Primeiro. Declarar aprobada e facer pública a lista definitiva de persoas admitidas e excluídas ás citadas probas.</p>
    <p>Segundo. Indicar que a citada lista definitiva está exposta no taboleiro electrónico da USC e na web https://www.usc.gal/gl/institucional/goberno/area/xestionpersoal/PAS/oep/listado</p>
    <p>Terceiro. Convocar ss persoas aspirantes admitidas e que non están exentas deste exercicio, para a realización do primeiro exercicio da fase de oposición (probas de lingua galega), o día 25 de setembro de 2023, ás 10.00 horas, na aula videoconferencias (2ª planta) do Edificio Cactus (rúa de Constantino Candeira, 1, Campus Vida. Santiago de Compostela).</p>
    <p>A publicación dos sucesivos anuncios de realización dos demais exercicios efectuaraa o tribunal, nos locais onde se realizase a proba anterior, no taboleiro electrónico da Universidade e na páxina web https://www.usc.gal/gl/institucional/goberno/area/xestionpersoal/PAS/oep/listado</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición, no prazo dun mes, perante o órgano que a ditou. Neste caso non se poderá interpoñer o dito recurso contencioso-administrativo dito mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 20 de xuño de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>

