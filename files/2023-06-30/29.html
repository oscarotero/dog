---
date: '2023-06-30'
id: V0653-070623-0003
page: 40860
number: 124
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 5 de xuño de 2023, da Dirección Xeral de Comercio e Consumo, polo
  que se somete a información pública o procedemento ACA 1/2023, relativo á
  concesión da autorización comercial autonómica para a implantación dun
  establecemento comercial colectivo en Santiago de Compostela, promovido por
  Terras do Sar, S.L.
range: Anuncio
url: >-
  https://www.xunta.gal/dog/Publicados/2023/20230630/AnuncioV0653-070623-0003_gl.html
---
<p>De conformidade co disposto no artigo 83 da Lei 39/2015, do 1 de outubro, do procedemento administrativo común das administración públicas, e no artigo 15.2 do Decreto 211/2012, do 25 de outubro, polo que se regula o procedemento para a obtención da autorización comercial autonómica, iníciase o trámite de información pública, como parte integrante do procedemento para a obtención da autorización comercial autonómica para a a implantación dun establecemento comercial colectivo en Santiago de Compostela, promovido por Terras do Sar, S.L.</p>
    <p>Para estes efectos, cubrindo a información que debe outorgarse ao público sobre os aspectos relevantes relacionados co procedemento de autorización do proxecto de referencia, infórmase do seguinte:</p>
    <p>a) Terras do Sar, S.L. solicitou a concesión da autorización comercial autonómica para a implantación dun establecemento comercial colectivo en Santiago de Compostela</p>
    <p>b) O órgano competente para resolver a solicitude de concesión da autorización comercial autonómica é a persoa titular da Vicepresidencia Primeira e Consellería de Economía, Industria e Innovación en virtude do establecido no artigo 32.1 da Lei do comercio interior de Galicia, e no Decreto 135/2017, do 28 de decembro, polo que se establece a súa estrutura orgánica.</p>
    <p>c) O órgano do que pode obterse información ao respecto é o Servizo de Ordenación da Dirección Xeral de Comercio e Consumo.</p>
    <p>d) A solicitude e o proxecto están dispoñibles ao público, para a súa consulta, na seguinte ligazón:</p>
    <p>https://economia.xunta.gal/transparencia/autorizacions-grandes-superficies-comerciais/costa-vella</p>
    <p>e) A participación do público poderase realizar durante o prazo de quince (15) días hábiles contados a partir do día seguinte ao de publicación deste anuncio.</p>
    <p>Así mesmo, poderán formular as alegacións, observacións e suxestións que consideren oportunas, que deberán dirixirse á Dirección Xeral de Comercio e Consumo e presentarse por calquera dos medios que recolle o artigo 16.4 da Lei 39/2015, do 1 de outubro, do procedemento administrativo común das administracións públicas, no prazo de 20 días hábiles a partir da data de publicación do presente anuncio.</p>
    <p>Santiago de Compostela, 5 de xuño de 2023</p>
    <footer><p>Manuel Heredia Pérez<br>Director xeral de Comercio e Consumo</p></footer>

