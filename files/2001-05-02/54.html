---
date: '2001-05-02'
id: 729A
page: 5
number: 84
agency: CONCELLO DE VIGO
section: VI. ANUNCIOS
title: >-
  Anuncio da toma de coñecemento do avance do PERI Pertegueiras-Alcabre
  (expediente 6381/411).
range: Anuncio
url: 'https://www.xunta.gal/dog/Publicados/2001/20010502/Anuncio729A_gl.html'
---
<p>O Consello da Xerencia Municipal de Urbanismo, en sesión do 15 de febreiro de 2001, tomou coñecemento do avance do Plan Especial de Reforma Interior 2 Pertegueiras no núcleo 01.02 Argazada, na parroquia de Alcabre (expediente 6381/411), de iniciativa particular dun grupo de propietarios do ámbito, redactado polo arquitecto Ramón Reboreda Martínez, con visado do COAG de data 18 de decembro de 2000, así como das suxestións formuladas a este pola Oficina Técnica Municipal de Planeamento.</p>
<p>Sométese o expediente ó trámite de información pública, polo prazo dun mes, mediante anuncio que se publicará no DOG e nun dos xornais de maior circulación da provincia co fin de que as distintas entidades e particulares poidan formula-las suxes</p>
<p>tións que estimen oportunas e presentar propostas e convenios urbanísticos que coiden procedentes.</p>
<p>O prazo de exposición ó público entenderase aberto desde a primeira publicación ata o remate do mes contado desde o derradeiro anuncio. A documentación atópase na Oficina de Información da Xerencia Municipal de Urbanismo ó dispor do público.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común, para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados persoalmente.</p>
<p>Vigo, 5 de marzo de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

