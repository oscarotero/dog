---
date: '2002-09-26'
id: 125EA
page: 14
number: 186
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 9 de setembro de 2002 pola que se resolve a convocatoria pública para
  a provisión, polo sistema de libre designación, de dous postos de traballo
  vacantes na Consellería de Educación e Ordenación Universitaria.
range: Orde
url: 'https://www.xunta.gal/dog/Publicados/2002/20020926/Anuncio125EA_gl.html'
---
<p>Convocada a provisión, polo sistema de libre designación, de dous postos de traballo vacantes na Consellería de Educación e Ordenación Universitaria pola Orde do 30 de maio de 2002 (DOG nº 111, do 11 de xuño).</p>
<p>Esta consellería, no uso das facultades e atribucións conferidas polos artigos 15.4º e 27.2º da Lei da función pública de Galicia, e os artigos 16 e 17 do Decreto 93/1991, do 20 de marzo,</p>
<p>DISPÓN:</p>
<p>Primeiro.-Resolve-la convocatoria para a provisión, polo sistema de libre designación, de dous postos de traballo vacantes na Consellería de Educación e Ordenación Universitaria, anunciada pola Orde de 30 de maio 2002.</p>
<p>Segundo.-Adxudicarlles destinos nos postos de traballo que se indican ós funcionarios que se relacionan no anexo desta orde.</p>
<p>Terceiro.-O cesamento no actual destino dos funcionarios que obtiveron as prazas producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión das prazas adxudicadas deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Cuarto.-A xefatura de persoal do centro onde causen alta os funcionarios realizará, dentro dos prazos sinalados nos puntos anteriores, as dilixencias de toma de posesión e seguidamente levaranse a cabo os trámites necesarios para a entrada en nómina.</p>
<p>Das dilixencias efectuadas darase traslado, mediante fotocopia, á Dirección Xeral da Función Pública.</p>
<p>Contra esta orde, que pon fin á vía administrativa, os interesados poderán interpoñer potestativamente recurso de reposición perante o conselleiro de Educación e Ordenación Universitaria, no prazo dun mes contado desde o día seguinte ó da súa publicación</p>
<p>no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán interpoñer directamente recurso contencioso-administrativo perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 9 de setembro de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Denominación: xefe do Servicio de Proxectos e Construccións.</p>
<p>Código do posto: ED.C02.00.002.15770.006.</p>
<p>Dependencia: secretaría xeral.</p>
<p>Localidade: Santiago de Compostela.</p>
<p>Grupo: B.</p>
<p>Nivel: 28.</p>
<p>Corpo ou escala: corpo de facultativos de grao medio (arquitecto técnico).</p>
<p>Apelidos e nome: López Becerra, Javier.</p>
<p>Nº de rexistro persoal: 32.652.590.57.A2073.</p>
<p>Denominación: xefe Subárea de Desenvolvemento.</p>
<p>Código do posto: ED.C02.00.001.15770.080.</p>
<p>Dependencia: secretaría xeral.</p>
<p>Localidade: Santiago de Compostela.</p>
<p>Grupo: A.</p>
<p>Nivel: 26.</p>
<p>Corpo ou escala: corpo de profesores de ensino secundario.</p>
<p>Apelidos e nome: Vázquez López, Ramiro.</p>
<p>Nº de rexistro persoal: 33.319.628.68.A0590.</p>

