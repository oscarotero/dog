---
date: '2000-08-11'
id: 1016A
page: 11
number: 156
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 21 de xuño de 2000, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  convenio colectivo da empresa Burgas Distribución, S.A. de Ourense.
range: Resolución
url: 'https://www.xunta.gal/dog/Publicados/2000/20000811/Anuncio1016A_gl.html'
---
<p>Visto o texto do convenio colectivo da empresa Burgas Distribución, S.A. de Ourense (código convenio nº 3200052), con entrada nesta delegación provincial o día 14-6-2000, subscrito pola parte económica, pola empresa, e, pola parte social, polo delegado de persoal, todas con lexitimidade sufiente para asinalo, o día 19-5-2000, e, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores Real decreto 1040/1981, do 22 de maio, sobre resxitro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado a Comunidade Autónoma de Galicia en materia de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 21 de xuño de 2000.</p>
<p>José Lage Lage</p>
<p>Delegado provincial de Ourense</p>
<p>Convenio colectivo para a empresa</p>
<p>Burgas Distribución, S.A., 1999.</p>
<p>Artigo 1º.-Ámbito territorial.</p>
<p>O presente convenio será de aplicación para a empresa Burgas Distribución, S.A. e os seus traballadores.</p>
<p>Artigo 2º.-Ámbito persoal.</p>
<p>Queda comprendido neste convenio todo o persoal relacionado coa actividade de distribución de gas butano e propano, agás o que exerza funcións de</p>
<p>alta dirección ou alto consello e exclúense expresamente as persoas sen contrato laboral que exercen funcións de distribución con carácter de autónomos.</p>
<p>Artigo 3º.-Vixencia, duración, prórroga e denuncia.</p>
<p>O presente convenio entra en vigor o día 1 de xullo de 1999, sexa cal for a data da súa publicación no BOP e no DOG, e a súa duración é de dous anos, é dicir, ata o 31 de decembro de 2000.</p>
<p>Este convenio prorrogarase de ano en ano se non é denunciado con tres meses de antelación ó termo da súa vixencia.</p>
<p>A denuncia do presente convenio realizarase de acordo co que está establecido no capítulo 3 da Lei 11/1994, do Estatuto dos traballadores, desenvolvido mediante Real decreto lexislativo 1/1995, do 24 de marzo, e demais disposicións de xeral aplicación.</p>
<p>A táboa salarial anexa establécese con vixencia do 1 de xullo de 1999, e con efectos retroactivos desde o 1 de xaneiro de 1999, cun incremento do 2,5% ata o 31 de decembro de 1999.</p>
<p>O incremento salarial para o segundo ano con vixencia desde o 1 de xaneiro de 2000 será do 2,5% e con efectos retroactivos desde o 1 de xaneiro de 2000 ata o 31 de decembro de 2000.</p>
<p>Artigo 4º.-Garantía (ad personam).</p>
<p>As cantidades superiores, pactadas a título persoal ou calquera outra mellora como: premio de cobranza por botella ou revisión, ou calquera outra mellora que teña establecida na empresa, serán respectadas na súa totalidade.</p>
<p>Artigo 5º.-Compensación e absorción.</p>
<p>As melloras do presente convenio poderán ser compensadas ou absorbidas con calquera outra mellora voluntaria ou por disposición legal en cómputo anual, agás que expresamente se pacte o contrario. Todo iso conforme co disposto na orde ministerial do 22 de novembro de 1973, no seu artigo 10.2º, que desenvolve o Decreto 2300/1973, sobre ordenación do salario.</p>
<p>Artigo 6º.-Xornada de traballo.</p>
<p>Establécese unha xornada de traballo, para todo o persoal, de 40 horas semanais. Entre a empresa e a representación dos traballadores, poderá pactarse unha distribución irregular da xornada sen exceder das horas fixadas neste convenio, sempre e cando se dean circunstancias de climatoloxía, temporada e/ou producción.</p>
<p>Artigo 7º.-Vacacións.</p>
<p>Establécese un período mínimo de vacacións de 30 días naturais. Incluirase no salario correspondente a vacacións o complemento de transporte estipulado no presente convenio.</p>
<p>Artigo 8º.-Retribucións.</p>
<p>Establécese un sistema retributivo para todo o persoal composto de: salario base e complementos salariais (complemento de transporte), segundo se recolle nos anexos I e II.</p>
<p>Artigo 9º.-Antigüidade.</p>
<p>O complemento persoal de antigüidade estará composto por cuadrienios na contía do 4% (catro por cento) do salario base.</p>
<p>Artigo 10º.-Complemento de transporte.</p>
<p>Establécese un complemento de transporte pagadoiro mensualmente e na contía indicada nas táboas salariais anexas. A este complemento aplicaráselle a seguinte táboa de penalizacións en caso de faltas de asistencia ou puntualidade.</p>
<p>1. Por cada (2) dúas faltas de puntualidade inxustificada perderase a parte correspondente ó complemento de tre (3) días.</p>
<p>2. Por cada (4) catro faltas de puntualidade inxustificadas perderase o complemento correspondente a (7) sete días.</p>
<p>3. Por cada (5) cinco faltas de puntualidade inxustificadas perderase o total do complemento mensual.</p>
<p>Cada (2) dúas faltas de puntualidade considerase unha de asistencia, tendo en conta que para efectos de penalización deste complemento, se considerará como falta de asistencia a puntualidade superior a media hora.</p>
<p>Artigo 11º.-Gratificacións extraordinarias.</p>
<p>Consistirá en tres mensualidades compostas por; salario base, complemento de transporte máis antigüidade, pagadoiras unha en xullo, unha en decembro e outra no período comprendido entre xaneiro e marzo de cada ano, polos anos vencidos e como participación en beneficios.</p>
<p>Artigo 12º.-Horas extraordinarias.</p>
<p>As horas extras pagaranse incrementadas nun 75% (setenta e cinco por cento) sobre o salario que corresponde a cada hora ordinaria, agás as realizadas en días festivos e domingos en que o incremento será do 100% sobre a hora ordinaria.</p>
<p>Artigo 13º.-Roupa de traballo.</p>
<p>A empresa dotará os traballadores de roupa de traballo adecuada ó tipo de labor e á época do ano.</p>
<p>Artigo 14.-Excedencias.</p>
<p>O traballador con polo menos unha antigüidade dun ano na empresa terá dereito a que lle recoñeza a posibilidade de situarse en excedencia voluntaria por un prazo maior de dous anos e non maior de cinco. Este dereito só poderá ser exercido outra vez polo mesmo traballador se transcorreron catro anos desde o final da anterior excedencia.</p>
<p>o traballador declarado en situación de excedencia conserva só un dereito preferente ó reingreso nas vacantes de igual ou similar categoría á súa, que houbese ou se producisen na empresa.</p>
<p>Artigo 15º.-Invalidez provisional.</p>
<p>O traballador declarado en situación de invalidez prosional terá dereito á reincorporación ó traballo en canto cese a devandita situación. O prazo de reincorporación ó traballo será do dous meses a partir do cesamento en situación de invalidez provisional.</p>
<p>Artigo 16º.-Incapacidade transitoria.</p>
<p>En caso de accidente laboral e hospitalización, a empresa está obrigada a satisface-lo complemento necesario para que, computando o que con cargo á Seguridade Social percibe o traballador, por prestación económica de IT, alcance o 100% do salario establecido no presente convenio, ata que se produza a súa reincorporación ó traballo.</p>
<p>Cláusulas adicionais</p>
<p>Primeira.-Establécese como rendemento normal de reparto o seguinte: botellas de 12,5 kg: 75 botellas/día; botellas de 35 kg: 40 botellas/día, para un equipo de dous.</p>
<p>Para efectos de revisións establécese como rendemento normal o de 20 revisións por día.</p>
<p>Os ditos rendementos deberán ser considerados en condicións normais en canto a climatoloxía, estado de vehículos e tempada, ou calquera outro motivo non imputable ó traballador.</p>
<p>Segunda.-Para efectos económicos o presente convenio entra en vigor o 1 de xaneiro de 1999, co que aqueles se retrotraerán á dita data.</p>
<p>Terceira.-O presente convenio é asinado polo representante legal dos traballadores e a dirección da empresa, de conformidade coa lexitimación prevista na Lei 8/1980, do 10 de marzo, do Estatuto dos traballadores.</p>
<p>Cuarta.-Este convenio mantén a súa vixencia na súa totalidade, ata que se negocie outro que o substitúa.</p>
<p>ANEXO I</p>
<p>Táboa salarial para 1999 (2,5% incremento)</p>
<table><tbody><tr><td></td></tr>
<tr><td>Categoría</td><td>Salario base</td><td>Complemento
transporte</td></tr>
<tr><td></td></tr>
</tbody></table>
<table><tbody><tr><td>Encargado xeral</td><td>97.250</td><td>8.584</td></tr>
<tr><td></td></tr>
<tr><td>Xefe de contabilidade</td><td>93.273</td><td>8.584</td></tr>
<tr><td></td></tr>
<tr><td>Encargado de almacén</td><td>91.043</td><td>8.584</td></tr>
<tr><td></td></tr>
<tr><td>Xefe de negociado</td><td>91.043</td><td>8.584</td></tr>
<tr><td></td></tr>
<tr><td>Oficial de 1ª</td><td>91.043</td><td>8.584</td></tr>
<tr><td></td></tr>
<tr><td>Oficial de 2ª</td><td>89.039</td><td>8.584</td></tr>
<tr><td></td></tr>
<tr><td>Oficial mecánico</td><td>92.884</td><td>8.584</td></tr>
<tr><td></td></tr>
<tr><td>Cobrador</td><td>81.354</td><td>8.584</td></tr>
<tr><td></td></tr>
<tr><td>Conductor de remolque</td><td>93.273</td><td>8.584</td></tr>
<tr><td></td></tr>
<tr><td>Conductor camión pesado</td><td>93.273</td><td>8.584</td></tr>
<tr><td></td></tr>
<tr><td>Conductor camión reparto</td><td>92.884</td><td>8.584</td></tr>
<tr><td></td></tr>
<tr><td>Mecánico instalador</td><td>90.482</td><td>8.584</td></tr>
<tr><td></td></tr>
<tr><td>Mecánico visitador</td><td>91.043</td><td>8.584</td></tr>
<tr><td></td></tr>
<tr><td>Conductor de carreta</td><td>91.043</td><td>8.584</td></tr>
<tr><td></td></tr>
<tr><td>Mozo de reparto</td><td>83.280</td><td>8.584</td></tr>
<tr><td></td></tr>
<tr><td>Mozo de almacén</td><td>83.280</td><td>8.584</td></tr>
<tr><td></td></tr>
<tr><td>Garda</td><td>80.565</td><td>8.584</td></tr>
<tr><td></td></tr>
<tr><td>Aprendiz</td><td>75.135</td><td>8.584</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Categoría</td><td>Salario base</td><td>Complemento
transporte</td></tr>
<tr><td></td></tr></tbody></table>
<table><tbody><tr><td>Xefe administrativo</td><td>91.043</td><td>8.584</td></tr>
<tr><td></td></tr>
<tr><td>Oficial administrativo</td><td>87.130</td><td>8.584</td></tr>
<tr><td></td></tr>
<tr><td>Auxiliar administrativo</td><td>83.280</td><td>8.584</td></tr>
<tr><td></td></tr>
<tr><td>Telefonista de pedidos</td><td>83.280</td><td>8.584</td></tr>
<tr><td></td></tr></tbody></table>
<p>ANEXO II</p>
<p>Táboa salarial para 2000 (2,5% incremento)</p>
<table><tbody><tr><td></td></tr>
<tr><td>Categoría</td><td>Salario base</td><td>Complemento
transporte</td></tr>
<tr><td></td></tr>
</tbody></table>
<table><tbody><tr><td>Encargado xeral</td><td>99.681</td><td>8.799</td></tr>
<tr><td></td></tr>
<tr><td>Xefe de contabilidade</td><td>95.065</td><td>8.799</td></tr>
<tr><td></td></tr>
<tr><td>Encargado de almacén</td><td>93.319</td><td>8.799</td></tr>
<tr><td></td></tr>
<tr><td>Xefe de negociado</td><td>93.319</td><td>8.799</td></tr>
<tr><td></td></tr>
<tr><td>Oficial de 1ª</td><td>93.319</td><td>8.799</td></tr>
<tr><td></td></tr>
<tr><td>Oficial de 2ª</td><td>91265</td><td>8.799</td></tr>
<tr><td></td></tr>
<tr><td>Oficial mecánico</td><td>95.206</td><td>8.799</td></tr>
<tr><td></td></tr>
<tr><td>Cobrador</td><td>83.388</td><td>8.799</td></tr>
<tr><td></td></tr>
<tr><td>Conductor de remolque</td><td>95.605</td><td>8.799</td></tr>
<tr><td></td></tr>
<tr><td>Conductor camión pesado</td><td>95.605</td><td>8.799</td></tr>
<tr><td></td></tr>
<tr><td>Conductor camión reparto</td><td>95.206</td><td>8.799</td></tr>
<tr><td></td></tr>
<tr><td>Mecánico instalador</td><td>92.744</td><td>8.799</td></tr>
<tr><td></td></tr>
<tr><td>Mecánico visitador</td><td>93.319</td><td>8.799</td></tr>
<tr><td></td></tr>
<tr><td>Conductor de carreta</td><td>93.319</td><td>8.799</td></tr>
<tr><td></td></tr>
<tr><td>Mozo de reparto</td><td>85.362</td><td>8.799</td></tr>
<tr><td></td></tr>
<tr><td>Mozo de almacén</td><td>85.362</td><td>8.799</td></tr>
<tr><td></td></tr>
<tr><td>Garda</td><td>82.579</td><td>8.799</td></tr>
<tr><td></td></tr>
<tr><td>Aprendiz</td><td>77.013</td><td>8.799</td></tr>
<tr><td></td></tr>
<tr><td>Xefe administrativo</td><td>93.319</td><td>8.799</td></tr>
<tr><td></td></tr>
<tr><td>Oficial administrativo</td><td>89.308</td><td>8.799</td></tr>
<tr><td></td></tr>
<tr><td>Auxiliar administrativo</td><td>85.362</td><td>8.799</td></tr>
<tr><td></td></tr>
<tr><td>Telefonista de pedidos</td><td>85.362</td><td>8.799</td></tr>
<tr><td></td></tr></tbody></table>

