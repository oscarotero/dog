---
date: '2016-11-23'
id: L108-171116-0004
page: 52306
number: 224
agency: Concello de Bergondo
section: VI. Anuncios. b) Administración local.
title: ANUNCIO de licitación (expediente S-A-03-2016).
range: Anuncio
url: >-
  https://www.xunta.gal/dog/Publicados/2016/20161123/AnuncioL108-171116-0004_gl.html
---
<p>1. Entidade adxudicadora:</p>
    <p>a) Organismo: Concello de Bergondo.</p>
    <p>b) Dependencia que tramita o expediente: Contratación.</p>
    <p>c) Número de expediente: S-A-03-2016.</p>
    <p>2. Obxecto do contrato:</p>
    <p>a) Descrición do obxecto: subministración de tractor con brazo rozadora.</p>
    <p>b) Lugar de entrega: Concello de Bergondo. Estrada da Coruña, núm. 12. 15165 Bergondo (A Coruña).</p>
    <p>c) Prazo de entrega: tres (3) meses.</p>
    <p>3. Tramitación e procedemento:</p>
    <p>a) Tramitación: ordinaria.</p>
    <p>b) Procedemento: aberto, con multiplicidade de criterios de adxudicación.</p>
    <p>4. Orzamento estimado e de licitación: 80.640,00 € sen IVE; 16.934,40 € de IVE (21 %); 97.574,40 € con IVE.</p>
    <p>5. Garantías:</p>
    <p>Provisional: non se exixe.</p>
    <p>Definitiva: o 5 % do prezo de adxudicación (excluído o IVE).</p>
    <p>6. Obtención de documentación e información:</p>
    <p>Entidade: Concello de Bergondo.</p>
    <p>Enderezo: estrada da Coruña, nº 12.</p>
    <p>Localidade e código postal: 15165 Bergondo.</p>
    <p>Teléfono: 981 79 12 52.</p>
    <p>Fax: 981 79 42 33.</p>
    <p>Perfil do contratante: www.bergondo.es</p>
    <p>7. Presentación de ofertas:</p>
    <p>a) Data límite de presentación: dentro do prazo de quince (15) días naturais, contados desde o seguinte ao da derradeira publicación do presente anuncio de licitación no BOP ou no DOG, das 9.00 ás 14.45 horas.</p>
    <p>b) Hora límite: ata as 14.45 horas do derradeiro día do prazo de presentación.</p>
    <p>c) Documentación que hai que presentar: a sinalada na cláusula 12ª do prego de cláusulas administrativas particulares (en diante PCAP) que haberán de rexer a contratación.</p>
    <p>d) Lugar de presentación: Rexistro Xeral. Concello de Bergondo.</p>
    <p>8. Solvencia económico-financieira e técnica:</p>
    <p>8.1. Solvencia económica: mínimo: o criterio para a acreditación da solvencia económica e financieira será o volume anual de negocios do licitador que, referido ao ano de maior volume dos tres últimos concluídos, deberá ser polo menos de 120.960 €. O volume anual de negocios do licitador acreditarase por medio das súas contas anuais aprobadas e depositadas no Rexistro Mercantil, se o empresario está inscrito no dito rexistro, e en caso contrario, polas depositadas no rexistro oficial en que deba estar inscrito. Os empresarios individuais non inscritos no Rexistro Mercantil acreditarán o seu volume anual de negocios mediante os seus libros de inventarios e contas anuais legalizados polo Rexistro Mercantil (artigo 11.4.a) do Real decreto 1098/2001, do 12 de outubro).</p>
    <p>8.2. Solvencia técnica: mínimo: o criterio para a acreditación da solvencia técnica será o da experiencia na realización de subministracións do mesmo tipo ou natureza a que corresponde o obxecto do contrato, que se acreditará mediante a presentación da relación das subministracións efectuadas polo interesado no curso dos últimos cinco anos, correspondentes ao mesmo tipo ou natureza a que corresponde o obxecto do contrato, que inclúa importe, datas e beneficiarios públicos ou privados deles, avalados por certificados de boa execución (artigo 11.4.b) do Real decreto 1098/2001, do 12 de outubro). Mínimo de solvencia técnica: requerirase que o importe anual acumulado no ano de maior execución sexa igual ou superior a 56.448 €. </p>
    <p>9. Criterios de adxudicación do contrato: </p>
    <p>9.1. Criterios cuxa valoración require un xuízo de valor: ata 40 puntos, coa desagregación de subcriterios indicados na cláusula 16.1.1. do PCAP:</p>
    <p>– Calidade, acabados, valor técnico e características estéticas e funcionais do ben que se vai subministrar: ata 20 puntos.</p>
    <p>– Asistencia técnica, garantía e mantemento: ata 10 puntos. Dividido en 3 subcriterios.</p>
    <p>– Melloras ofertadas nas prestacións do vehículo/máquina: ata 10 puntos.</p>
    <p>9.2. Oferta económica: ata 45 puntos, mediante fórmula indicada na cláusula 16.1.2 do PCAP.</p>
    <p>10. Apertura das ofertas: </p>
    <p>Data e hora: publicarase no perfil del contratante.</p>
    <p>11. Outras informacións: obteranse no lugar e polos medios indicados no punto 6 do presente anuncio. </p>
    <p>12. Gastos do adxudicatario: </p>
    <p>Serán por conta do adxudicatario os gastos sinalados nos pregos de cláusulas administrativas particulares e de prescricións técnicas.</p>
    <p>Bergondo, 15 de novembro de 2016</p>
    <footer><p>Alejandra Pérez Máquez<br>Alcaldesa</p></footer>

