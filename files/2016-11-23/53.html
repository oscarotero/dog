---
date: '2016-11-23'
id: L178-031116-0006
page: 52314
number: 224
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle de criterios compositivos
  e estéticos no tratamento das fachadas do barrio de Vista Alegre (estudo da
  cor).
range: Anuncio
url: >-
  https://www.xunta.gal/dog/Publicados/2016/20161123/AnuncioL178-031116-0006_gl.html
---
<p>A Xunta de Goberno do Concello de Santiago de Compostela, na sesión ordinaria que tivo lugar o día 16 de setembro de 2016, adoptou, entre outros, o seguinte acordo:</p>
    <p>a) Aprobar inicialmente o estudo de detalle de criterios compositivos e estéticos no tratamento das fachadas do barrio de Vista Alegre –estudo da cor–, formulado pola Sección Municipal de Planeamento en setembro de 2016.</p>
    <p>b) En aplicación do procedemento regulado polo artigo 80.2 da LSG, o estudo de detalle inicialmente aprobado someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia </em>e nun xornal dos de maior circulación na provincia. Así mesmo, practicarase notificación persoal aos titulares catastrais dos inmobles afectados, e publicarase edicto no <em>Boletín Oficial del Estado</em> co fin de que sirva de notificación aos propietarios que non poidan ser citados persoalmente.</p>
    <p>O acordo de aprobación inicial determina automaticamente, por aplicación do disposto polo artigo 47.2 da LSG, a suspensión, durante o prazo máximo de dous anos, do outorgamento das licenzas que poidan resultar incompatibles coas determinacións do estudo de detalle.</p>
    <p>O ámbito da suspensión integra os edificios situados nas seguintes rúas:</p>
    <p>Rúa de Boiro (só pares).</p>
    <p>Rúa de Rianxo.</p>
    <p>Rúa de Santa Uxía de Ribeira.</p>
    <p>Rúa de Santa Comba.</p>
    <p>Rúa de San Xoán.</p>
    <p>Avenida de Castelao, números 42 a 54.</p>
    <p>Rúa de Noia.</p>
    <p>Rúa do Bispo Diego Peláez (só impares).</p>
    <p>Praza de Álvaro Cunqueiro.</p>
    <p>Rúa de Vista Alegre, números 96, 98, 106 e 112.</p>
    <p>O que se publica co fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente no Servizo de Planeamento e Xestión e formular as alegacións que consideren oportunas. Na páxina web do Concello www.santiagodecompostela.gal poderase consultar a documentación sometida a información pública.</p>
    <p>Santiago de Compostela, 4 de outubro de 2016</p>
    <footer><p>O alcalde<br>P.D. (DEC/3997/2015, do 16 de xuño)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda e Mobilidade</p></footer>

