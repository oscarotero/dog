---
date: '2016-11-23'
id: L257-181116-0001
page: 52316
number: 224
agency: Concello de Vigo
section: VI. Anuncios. b) Administración local.
title: ANUNCIO de contratación das obras de humanización da rúa Bueu.
range: Anuncio
url: >-
  https://www.xunta.gal/dog/Publicados/2016/20161123/AnuncioL257-181116-0001_gl.html
---
<p>1. Entidade adxudicadora: a) Organismo: Concello de Vigo. b) Dependencia que tramita o expediente: Vías e Obras. c) Obtención de documentación e información: Servizo de Contratación do Concello de Vigo, praza do Rei, s/n, 36202 Vigo. Teléfono: 986 81 01 48. Fax: 986 22 62 06. Correo electrónico: contratacion@vigo.org. Enderezo da internet do perfil do contratante: www.vigo.org. Data límite para solicitar documentación: ata o día de finalización do prazo de presentación de proposicións. d) Número de expediente: 4096-440.</p>
    <p>2. Obxecto do contrato: a) Tipo: obras. b) Descrición: a execución das obras do proxecto de Humanización da rúa Bueu. c) División por lotes e número de lotes: non. d) Lugar de execución: Concello de Vigo. e) Prazo de execución: 5 meses.</p>
    <p>3. Tramitación e procedemento: a)Tramitación: ordinaria. b) Procedemento: aberto. c) Criterios de adxudicación: os indicados no punto 8 da FEC do prego de cláusulas administrativas particulares.</p>
    <p>4. Orzamento base de licitación: a) Importe total: 682.138,4 euros (IVE engadido).</p>
    <p>5. Garantías exixidas. Provisional: non se exixe. Definitiva: 5 % do prezo de adxudicación do contrato excluído o IVE. Complementaria: por un importe do 5 % do prezo de adxudicación do contrato excluído o IVE, cando a oferta adxudicada se corresponda cunha oferta cualificada inicialmente como en presunción de oferta anormal ou desproporcionada, e sexa xustificada adecuadamente e admitida para a súa valoración. </p>
    <p>6. Requisitos específicos do contratista: a) Solvencia económica e financeira: acreditarase por calquera dos seguintes medios:</p>
    <p>– Declaración do volume anual de negocios. Considerarase con solvencia económica e financeira aos licitadores que no conxunto dos últimos tres anos teñan un volume de facturación que sexa igual ou superior ao prezo do contrato.</p>
    <p>– Posuír a seguinte clasificación: grupo G, subgrupo 6, categoría 3; grupo I, subgrupo 1, categoría 2.</p>
    <p>b) solvencia técnica e profesional: acreditarase por calquera dos seguintes medios:</p>
    <p>– Certificacións ou documentos que acrediten a boa execución de contratos de obras ou traballos similares aos do obxecto do contrato executados, como máximo, nos dez últimos anos (entenderase que este prazo remata o último día da presentación de ofertas). Indicaranse importe, datas e destino público ou privado. Considerarase acreditada a solvencia se nalgún dos últimos dez anos xustifican ter realizado traballos similares aos do obxecto do contrato cuxo importe, en conxunto, sexa igual ou superior ao valor estimado do mesmo.</p>
    <p>– Posuír a seguinte clasificación: grupo G, subgrupo 6, categoría 3; grupo I, subgrupo 1, categoría 2.</p>
    <p>7. Presentación de ofertas: a) Data límite de presentación: o prazo rematará aos 26 días seguintes ao de publicación do presente anuncio no BOP e no DOG. b) Lugar de presentación: Rexistro Xeral do Concello de Vigo, praza do Rei, s/n, 36202 Vigo. c) Admisión de melloras: non. d) Prazo da obriga de manter a oferta: dous meses contados desde o día da apertura de proposicións.</p>
    <p>8. Apertura de ofertas: a) Enderezo: Casa do Concello de Vigo, praza do Rei, s/n, 36202 Vigo. b) data e hora. Anunciarase no perfil do contratante do concello de Vigo (www.vigo.org).</p>
    <p>9. Gastos de publicidade: pagaraos o adxudicatario ata a cantidade de 1.500 euros.</p>
    <p>Vigo, 17 de novembro de 2016</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

