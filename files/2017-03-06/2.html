---
date: '2017-03-06'
id: G0422-240217-0005
page: 11298
number: 45
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 23 de novembro de 2016, da Secretaría Xeral de Ordenación do
  Territorio e Urbanismo, de aprobación definitiva da modificación puntual das
  normas subsidiarias de planeamento do concello de Maside, no núcleo rural do
  Mato.
range: Resolución
url: >-
  https://www.xunta.gal/dog/Publicados/2017/20170306/AnuncioG0422-240217-0005_gl.html
---
<p>O Concello de Maside, conforme o disposto na disposición adicional segunda da Lei 9/2002, de ordenación urbanística e protección do medio rural de Galicia (LOUG), remite o expediente de referencia para a súa aprobación definitiva.</p>
    <p>Unha vez analizado o expediente remitido polo Concello de Maside e vista a proposta subscrita pola Subdirección Xeral de Urbanismo, resultan:</p>
    <p>I. Antecedentes.</p>
    <p>I.1. O Concello de Maside dispón de normas subsidiarias de planeamento (NSP) aprobadas definitivamente o 29.10.1985, con sete modificacións puntuais. </p>
    <p>I.2. A tramitación da modificación puntual foi a seguinte:</p>
    <p>• O 12.7.2012, a Secretaría Xeral de Calidade e Avaliación Ambiental acordou non someter ao procedemento de avaliación ambiental estratéxica a modificación puntual (DOG do 3 de agosto).</p>
    <p>• Constan informes municipais, técnico e xurídico, do 23.7.2012. </p>
    <p>• O 10.9.2012, a Secretaría Xeral de Ordenación do Territorio e Urbanismo emitiu informe previo á aprobación inicial cunha serie de consideracións.</p>
    <p>• O Concello Pleno do 26/09/2012 aprobou inicialmente a modificación puntual e someteuna á información pública durante dous meses, mediante anuncios nos diarios La Región do 29.10.2012 e La Voz de Galicia do 31.10.2012, e no DOG do 16.11.2012. Non se presentou ningunha alegación.</p>
    <p>• Deuse audiencia aos municipios limítrofes de San Amaro, Punxín, O Carballiño, San Cristovo de Cea e Amoeiro, sen que conste ningunha contestación.</p>
    <p>• Consta o informe favorable da Subdirección Xeral de Redes e Operadores de Telecomunicacións do Ministerio de Industria, Enerxía e Turismo, do 5.2.2013.</p>
    <p>• Constan informes da Confederación Hidrográfica do Miño-Sil, do 14.3.2013 e do 11.7.2013, favorables cunha serie de condicións.</p>
    <p>• Constan informes da Dirección Xeral do Patrimonio Cultural, do 12.6.2013 e do 27.11.2015, desfavorables; e do 13.6.2016, favorable con condicións.</p>
    <p>• Consta informe favorable da Demarcación de Estradas do Estado en Galicia do Ministerio de Fomento, do 18.5.2015.</p>
    <p>• O Pleno Municipal do 13.7.2016 aprobou provisionalmente a modificación puntual coas modificacións requiridas nos informes sectoriais emitidos.</p>
    <p>II. Análise e consideracións.</p>
    <p>II.1. O ámbito de actuación é o núcleo rural do Mato, delimitado como tal nas NSP de Maside, e o seu contorno inmediato e afecta, segundo as NSP vixentes, solo de núcleos rurais e solo non urbanizable (actualmente rústico). A superficie total do ámbito é de 55.316 m2.</p>
    <p>II.2. O obxecto da modificación puntual é a redelimitación e a ordenación normativa do núcleo rural do Mato, en concordancia co establecido na disposición transitoria primeira e) da Lei 2/2010. </p>
    <p>II.3. A modificación puntual corrixida recolle no plano D0c un cadro comparativo que indica as superficies de todos os cambios de clasificación e/ou cualificación do solo que se producen na modificación puntual. Ademais, no plano A0b grafíanse as parcelas incluídas no ámbito de actuación.</p>
    <p>II.5. No plano D4 de ordenación, dúas zonas do núcleo cualifícanse como solo de núcleo rural histórico tradicional. Nos puntos da memoria 2.5. Obxecto da modificación e 2.6. Conveniencia e xustificación, indícase e xustifícase a modificación puntual das NSP de Maside no núcleo do Mato para convertelo nun núcleo rural complexo. Ademais, no punto 7.1.4 da memoria, xustificación do grao de consolidación pola edificación, xustifícase o grao de consolidación previsto no artigo 13 da LOUG nos dous tipos de solo de núcleo rural.</p>
    <p>II.6. Nos planos D4. Núcleo rural histórico tradicional, núcleo rural común, D6. Aliñacións e tipos de vías e D7. Contorno de protección; elementos do catálogo, edificacións, aliñacións e camiños, complétanse o trazado viario e as aliñacións de todo o núcleo rural. </p>
    <p>No punto 08 da memoria, normativa de aplicación no ámbito da delimitación proposta, inclúese unha normativa específica para o núcleo rural complexo do Mato, diferenciando as condicións particulares para o núcleo rural común e para o núcleo rural histórico tradicional. </p>
    <p>II.7. O 19.3.2016 entrou en vigor a Lei 2/2016, do 10 de febreiro, do solo de Galicia, que establece no punto 2 da disposición transitoria segunda que os plans en tramitación que nesa data xa tivesen aprobación inicial poderán continuar a súa tramitación a teor da LOUG, aínda que as súas determinacións deberán adaptarse plenamente á Lei 2/2016. </p>
    <p>De acordo co punto 2 da disposición adicional segunda da LOUG e co artigo 3.a) do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia, e co Decreto 167/2015, do 13 de novembro, polo que se establece a estrutura orgánica da Consellería de Medio Ambiente e Ordenación do Territorio, a competencia para resolver sobre a aprobación definitiva dos expedientes de delimitación de solo de núcleos rurais correspóndelle á Secretaria Xeral de Ordenación do Territorio e Urbanismo.</p>
    <p>III. Resolución. </p>
    <p>Visto canto antecede, </p>
    <h2>RESOLVO:</h2>
    <p>Primeiro. Aprobar definitivamente a modificación puntual das normas subsidiarias de planeamento municipal de Maside, no núcleo rural do Mato, condicionada á actualización das súas referencias á Lei 9/2002 e axustándoas á Lei 2/2016, do solo de Galicia.</p>
    <p>Segundo. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>Terceiro. Notifíquese ao Concello e publíquese no Diario Oficial de Galicia.</p>
    <p>Santiago de Compostela, 23 de novembro de 2016</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>
    <footer><p><img src="/dog/Publicados/2017/20170306/AnuncioG0422-240217-0005_gl-web-images/mapa_fmt.jpeg" alt="missing image file"></p></footer>

