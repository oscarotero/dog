---
date: '2017-03-06'
id: G0424-220217-0003
page: 11328
number: 45
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 27 de xaneiro de 2017 pola que se establecen as bases
  reguladoras para a concesión, en réxime de concorrencia non competitiva, de
  subvencións destinadas á renovación total ou parcial de ascensores existentes
  pertencentes a comunidades de propietarios de edificios en réxime de
  propiedade horizontal, radicadas na Comunidade Autónoma de Galicia (Plan
  Renove de ascensores), e se convocan para o ano 2017 (código do procedemento
  IN532A).
range: Orde
url: >-
  https://www.xunta.gal/dog/Publicados/2017/20170306/AnuncioG0424-220217-0003_gl.html
---
<p>BDNS (Identif.): 333913.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Beneficiarias</p>
    <p>Comunidades de propietarios de edificios de vivendas en réxime de propiedade horizontal, radicadas na Comunidade Autónoma de Galicia e legalmente constituídas, de acordo cos artigos 2 e 5 da Lei 49/1960, do 21 de xullo, sobre propiedade horizontal.</p>
    <p>Segundo. Obxecto</p>
    <p>Incentivar a renovación total ou parcial de ascensores existentes pertencentes a comunidades de propietarios de edificios de vivendas en réxime de propiedade horizontal. </p>
    <p>Terceiro. Bases reguladoras</p>
    <p>Orde do 27 de xaneiro de 2017 pola que se establecen as bases reguladoras para a concesión, en réxime de concorrencia non competitiva, de subvencións destinadas á renovación total ou parcial de ascensores existentes pertencentes a comunidades de propietarios de edificios de vivendas en réxime de propiedade horizontal, radicadas na Comunidade Autónoma de Galicia (Plan Renove de ascensores), e se convocan para o ano 2017 (código do procedemento IN532A).</p>
    <p>Publicadas no <em>Diario Oficial de Galicia. </em></p>
    <p>Cuarto. Contía</p>
    <p>Importe total da convocatoria: 700.000,00 €.</p>
    <p>Contía das axudas: 50 % do investimento subvencionable por ascensor, cun máximo de 10.000,00 € por ascensor e 20.000,00 € por comunidade de propietarios.</p>
    <p>Quinto. Prazo de presentación de solicitudes</p>
    <p>Tres meses contados desde o día seguinte ao da publicación da Orde do 27 de xaneiro de 2017 no <em>Diario Oficial de Galicia</em>, agás que se produza o suposto de esgotamento de crédito. Neste caso informarase do peche adiantado do prazo de solicitude a través da páxina web da Dirección Xeral de Enerxía e Minas e no <em>Diario Oficial de Galicia</em>. </p>
    <p>Sexto. Outros datos</p>
    <p>Poderase anticipar ata o 25 % do importe da subvención concedida.</p>
    <p>Santiago de Compostela, 27 de xaneiro de 2017</p>
    <footer><p>Francisco Conde López<br>Conselleiro de Economía, Emprego e Industria</p></footer>

