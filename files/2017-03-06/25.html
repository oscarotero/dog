---
date: '2017-03-06'
id: G2411-130217-0001
page: 11366
number: 45
agency: Xulgado do Social número 2 de Santiago de Compostela
section: V. Administración de xustiza.
title: EDICTO (PO 1120/2013).
range: Edicto
url: >-
  https://www.xunta.gal/dog/Publicados/2017/20170306/AnuncioG2411-130217-0001_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 1120/2013 deste xulgado do social, seguido por instancia de Samuel Ordóñez Suárez contra Refojo y González, S.L., Campiñas de Laíño, S.A., Fondo de Garantía Salarial, Juan Manuel Capella Pérez, María José Lorenzo Gómez, Hipescar, S.L. sobre ordinario, se ditou a seguinte resolución:</p>
    <p>Que debo estimar a demanda presentada por instancia de Samuel Ordóñez Suárez fronte a Campiñas de Laíño, S.A., Hipescar, S.L., Refojo y González, S.L., fronte á administración concursal (Mª José Lorenzo Gómez e Juan Manuel Capella Pérez) e fronte ao Fondo de Garantía Salarial (Fogasa) e, en consecuencia, debo condenar as entidades demandadas ao aboamento ao demandante da cantidade de 4.089,57 euros como cantidades debidas, máis o xuro de mora do 10 % sobre a devandita cantidade.</p>
    <p>Debo condenar e condeno a Administración concursal (Mª José Lorenzo Gómez e Juan Manuel Capella Pérez) a aterse á anterior resolución.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución.</p>
    <p>Modo de impugnación: advírtese ás partes que contra a presente resolución poderán interpoñer recurso de suplicación ante o Tribunal Superior de Xustiza que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial co núm. 1596, clave 65, debendo indicar no campo concepto “recurso” seguido do código “34 Social Suplicación”, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola devandita cantidade no cal se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso, ao momento de anuncialo.</p>
    <p>A anterior resolución entregarase ao letrado da Administración de Xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E para que sirva de notificación en legal forma a Hipescar, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 10 de febreiro de 2017</p>
    <footer><p>A letrada da Administración de xustiza</p></footer>

