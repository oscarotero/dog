---
date: '1999-07-14'
id: C66E
page: 9
number: 134
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de xuño de 1999 pola que se aproba a modificación do punto 3 do
  artigo 24 dos estatutos da Fundación Segundo Gil Dávila e se inscribe no
  Rexistro de Fundacións deste protectorado.
range: Orde
url: 'https://www.xunta.gal/dog/Publicados/1999/19990714/AnuncioC66E_gl.html'
---
<p>Analizado o expediente de referencia, promovido pola Fundación Segundo Gil Dávila.</p>
<p>Resultando que esta fundación foi clasificada como benéfico-docente polo Ministerio de Educación Nacional do 1 de maio de 1958, encontrándose inscrita no Rexistro de Fundacións desta consellería co número 143.</p>
<p>Resultando que a Fundación Segundo Gil Dávila solicitou ante a Consellería de Educación e Ordenación Universitaria a modificación dos seus estatutos.</p>
<p>Vista a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, de reforma da Lei 7/1983; así como o Regulamento de organización e funcionamento do protectorado das fundacións de interese galego, aprobado polo Decreto 248/1992, do 18 de xuño, e a carta fundacional da referida fundación.</p>
<p>Considerando que as fundacións de interese galego poden modifica-los seus estatutos coas condicións previstas no artigo 38 do citado regulamento.</p>
<p>Considerando que na tramitación do expediente se cumpriron os requisitos esixidos no artigo 10 da Lei 7/1983, e 32.3º e 38 do dito regulamento.</p>
<p>Considerando que esta modificación estatutaria é conforme coa vontade fundacional.</p>
<p>Esta consellería</p>
<p>RESOLVE:</p>
<p>Primeiro.-Aproba-la modificación do punto 3 do artigo 24 dos estatutos da Fundación Segundo Gil Dávila, que queda redactado da seguinte forma: A proposta de designación de liquidadores, o programa de actuación e o proxecto de distribución dos bens integrantes do patrimonio da fundación ou do producto da venda deles, que será aplicado á realización de fins de interese xeral, análogos ós realizados por esta, seguirán os procedementos establecidos polas leis vixentes no seu momento.</p>
<p>Segundo.-Practica-la inscrición desta modificación estatutaria no Rexistro de Fundacións deste protectorado, logo da publicación desta orde no Diario Oficial de Galicia, data a partir da que entrará en vigor tal cambio estatutario.</p>
<p>Terceiro.-Esta disposición pon fin á vía administrativa, de acordo co establecido no artigo 109.c) da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 22 de xuño de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

