---
date: '1999-07-14'
id: C6A6
page: 9
number: 134
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (511/1992-02).
range: Edicto
url: 'https://www.xunta.gal/dog/Publicados/1999/19990714/AnuncioC6A6_gl.html'
---
<p>José Espinosa Lozano, maxistrado xuíz do Xulgado de Primeira Instancia e Instrucción número uno de Santiago e o seu partido, fai saber:</p>
<p>Que neste xulgado se seguen autos de xuízo executivo 511/1992, por instancia da Caixa de Aforros Municipal de Vigo, representada polo procurador García-Piccoli Atanes, contra María Pilar Pose Martínez e Georgino Otero Rodríguez, nos que por resolución do día da data se acordou sacar á venda, en pública poxa, por primeira vez e polo termo de vinte días, e polo tipo de valoración que se dirá, os seguintes bens pertencentes en pleno dominio con carácter privativo, a Otero Rodríguez.</p>
<p>Urbano.-Terreo de 2.500 m sobre o que se atopa edificada unha casa composta de semisoto e planta baixa, sita no lugar de Rueiro, s/n, parroquia de Tarrío, concello de Dodro, provincia da Coruña, coas seguintes estremas:</p>
<p>Norte, estrada; sur, María Ares, Manuel Otero e outros; leste, camiño de acceso a predios; oeste, Manuel Otero Rodríguez.</p>
<p>Inscrito no Rexistro da Propiedade de Padrón, predio nº 8614, tomo 615, libro 61, folio 224.</p>
<p>Estes bens foron valorados na suma de 14.391.000 (catorce millóns trescentas noventa e unha mil) pesetas.</p>
<p>A poxa terá lugar na sala de audiencia deste xulgado, sito no polígono das Fontiñas, na rúa Viena, s/n, desta cidade, o día 10 de setembro de 1999, ás 12.30 horas, baixo as seguintes condicións:</p>
<p>Primeira: nos remates non se admitirán ofertas que non cubran as dúas terceiras partes da valoración.</p>
<p>Segunda: para tomar parte na poxa, os licitadores deberán consignar previamente, no establecemento destinado para o efecto, unha cantidade igual, polo menos, ó 20 % efectivo do valor dos bens que sirva de tipo para a poxa, requisito sen o cal non serán admitidos.</p>
<p>Terceira: só o executante poderá facer oferta en calidade de cederlle o remate a un terceiro.</p>
<p>Cuarta: en tódalas poxas, desde o anuncio ata a súa realización, poderán facerse ofertas por escrito en prego pechado, depositando na mesa do xulgado, xunto a aquel, o importe da consignación.</p>
<p>Quinta: que, por instancia do acredor, se sacan os bens a pública poxa sen suplir previamente a falta de títulos.</p>
<p>Sexta: que as cargas e gravames anteriores e os preferentes, se os houber, ó crédito do demandante, continuarán subsistentes, entendéndose que o rematante os acepta e queda subrogado na responsabilidade destes, sen destinarse á súa extinción o prezo do remate.</p>
<p>En prevención de que non houbese ofertantes na primeira poxa, sinálase para a segunda, con rebaixa do 25 % do tipo da primeira, o día 8 de outubro de 1999, ás 12.30 horas, debendo consignar previamente o 20 % do tipo desta segunda poxa; sinálase para a terceira o día 9 de novembro de 1999, ás 12.30 horas, sen suxeición a tipo, debendo consignarse previamente o 20 % do tipo da segunda poxa.</p>
<p>No caso de que algún día dos sinalados para a realización das poxas recaese en día inhábil, trasládase a súa realización para o día seguinte hábil do sinalado á mesma hora.</p>
<p>Sírvalles este edicto de notificación en forma ós demandados María Pilar Pose Martínez e Georgino Otero Rodríguez, no caso de que non se lles poida notificar persoalmente.</p>
<p>Santiago de Compostela, vintesete de maio de mil novecentos noventa e nove.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>

