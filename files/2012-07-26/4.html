---
date: '2012-07-26'
id: C3K1-230712-0002
page: 29926
number: 142
agency: Consellería de Sanidade
section: II. Autoridades e persoal. b) Nomeamentos.
title: >-
  ORDE do 17 de xullo de 2012 pola que se nomea un novo membro do Comité Ético
  de Investigación Clínica de Galicia.
range: Orde
url: >-
  https://www.xunta.gal/dog/Publicados/2012/20120726/AnuncioC3K1-230712-0002_gl.html
---
<p>Os comités éticos de investigación clínica constitúen órganos especializados aos cales corresponde emitir informe sobre todos aqueles ensaios clínicos que se realicen dentro do seu ámbito territorial.</p>
    <p>Con carácter xeral, os ensaios clínicos e os comités éticos de investigación clínica regúlanse na nosa Comunidade Autónoma no Decreto 32/1996, do 25 de xaneiro, polo que se regula a realización de ensaios clínicos na Comunidade Autónoma de Galicia, ademais de polo Real decreto 223/2004, do 6 de febreiro, polo que se regulan os ensaios clínicos con medicamentos.</p>
    <p>O Comité Ético de Investigación Clínica de Galicia creouse pola Orde do 11 de xullo de 1996, a cal dispón no seu artigo 3 que a composición do dito comité se axustará ao establecido no Decreto 32/1996, do 25 de xaneiro, e os seus membros deben ser nomeados por orde da Consellería de Sanidade.</p>
    <p>De acordo co anterior, en virtude das facultades que me confire o artigo 38 da Lei 1/1983, do 22 de febreiro, de normas reguladoras da Xunta e da súa Presidencia, modificada pola Lei 11/1988, do 20 de outubro, e pola Lei 2/2007, do 27 de xullo, e conforme o establecido no artigo 3 da Orde do 11 de xullo de 1996,</p>
    <h2>DISPOÑO:</h2>
    <p>Artigo único</p>
    <p>O nomeamento como secretario suplente do Comité Ético de Investigación Clínica de Galicia, de Juan Vázquez Lago, médico especialista en Medicina Preventiva e Saúde Pública.</p>
    <p>Santiago de Compostela, 17 de xullo de 2012</p>
    <footer><p>Rocío Mosquera Álvarez<br>Conselleira de Sanidade</p></footer>

