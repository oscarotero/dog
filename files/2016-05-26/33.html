---
date: '2016-05-26'
id: G1096-200516-0006
page: 20398
number: 99
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 12 de maio de 2016 pola que se emprazan os interesados no
  procedemento ordinario 82/2016, no expediente de reposición da legalidade
  PON/36/2015, ao ser devolta a notificación polo servizo de Correos.
range: Cédula
url: >-
  https://www.xunta.gal/dog/Publicados/2016/20160526/AnuncioG1096-200516-0006_gl.html
---
<p>Para os efectos de darlle cumprimento ao solicitado polo Xulgado do Contencioso-Administrativo número 1 de Pontevedra, en relación co procedemento ordinario 82/2016, interposto por Francisco Martínez Duarte, contra a Resolución do 22 de xaneiro de 2016, ditada pola Axencia de Protección da Legalidade Urbanística no expediente de reposición da legalidade urbanística PON/36/2015, pola que declara ilegalizables as obras de construción dunha edificación cunha planta de altura, con forxado unidireccional de viguetas e bovedillas de formigón apoiadas en pórticos de formigón armado, no lugar das Ribocias, 30, San Clemente de Cesar, concello de Caldas de Reis, esta dirección resolveu ordenar a remisión do correspondente expediente ao Xulgado do Contencioso-Administrativo número 1 de Pontevedra.</p>
    <p>Ao non poder realizarse a notificación persoal dos emprazamentos, mediante esta cédula (que, ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), se lle notifica por medio dun anuncio publicado no Boletín Oficial del Estado) emprázase a Carmen Casal Riveiro para que poida comparecer como interesada nos autos no prazo de nove (9) días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de maio de 2016</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

