---
date: '1998-10-13'
id: 3C6E
page: 11
number: 198
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 28 de setembro de 1998 pola que se convoca un Seminario
  internacional sobre a cooperación transfronteiriza en Europa, Galicia-Rexión
  Norte de Portugal e Latinoamérica.
range: Resolución
url: 'https://www.xunta.gal/dog/Publicados/1998/19981013/Anuncio3C6E_gl.html'
---
<p>Dentro do plan de actividades da Escola Galega de Administración Pública para 1998 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase, en colaboración coa Comunidade de Traballo Galicia-Rexión Norte de Portugal e o Instituto Europeo de Administración Pública, un seminario internacional sobre a cooperación transfronteiriza en Europa, Galicia-Rexión Norte de Portugal e Latinoamérica, que se desenvolverá conforme ás seguintes bases:</p>
<p>1. Obxectivos.</p>
<p>Establecer un intercambio de experiencias entre países europeos e de Latinoamérica, sobre os procesos de integración e cooperación transfronteirizos no que se atopan inmersos; propoñer ideas para a mellora destes procesos e servir, ó mesmo tempo, como plataforma difusora destes instrumentos entre outros países incursos en similares circunstancias.</p>
<p>2. Contido.</p>
<p>Trataranse, entre outros, estes temas:</p>
<p>-Unha visión xeral da cooperación transfronteiriza na Unión Europea.</p>
<p>-A experiencia da Eurorrexión Maas-Rhein.</p>
<p>-A experiencia na rexión dos Pireneos.</p>
<p>-A cooperación empresarial Galicia-Norte de Portugal: desde a perspectiva de Portugal.</p>
<p>-A experiencia da Comunidade de Traballo de Galicia-Norte de Portugal: o punto de vista da Rexión Norte de Portugal.</p>
<p>-A experiencia da Comunidade de Traballo Galicia-Norte de Portugal: o punto de vista de Galicia.</p>
<p>-A cooperación empresarial Galicia-Norte de Portugal: dende a perspectiva de Galicia.</p>
<p>-Importancia e papel das rexións na integración en América Latina.</p>
<p>-A experiencia na rexión andina entre Arxentina e Chile.</p>
<p>-A experiencia na rexión da fronteira colombiano-venezolana.</p>
<p>3. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4. Desenvolvemento.</p>
<p>Horario: mañá e tarde.</p>
<p>Lugar e datas: o seminario convocado terá lugar no salón de actos da Escola Galega de Administración</p>
<p>Pública, en Santiago de Compostela, os días 2 e 3 de novembro.</p>
<p>5. Inscrición.</p>
<p>-Prazo: remata o mércores, día 28 de outubro de 1998.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública (polígono das Fontiñas, rúa de Madrid, 2-4, 15707, Santiago de Compostela), segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 37.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa</p>
<p>posible admisión, chamando, a partir do día 28 de outubro, por teléfono das 10 ás 14 horas, ós seguintes números: 981 54 62 39 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento deste seminario, así como a de cancelalo se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate deste seminario, a aqueles asistentes que concorresen asiduamente a este, cando a súa inasistencia non sexa igual ou superior ó 15% das horas lectivas programadas e expresarase neste documento a natureza da actividade e as datas da súa realización.</p>
<p>Santiago de Compostela, 28 de setembro de 1998.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>8985</p>

