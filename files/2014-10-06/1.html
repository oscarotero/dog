---
date: '2014-10-06'
id: CA02-260914-0001
page: 43270
number: 190
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 23 de setembro de 2014 de aprobación definitiva do Plan xeral de
  ordenación municipal de Cerdedo.
range: Orde
url: >-
  https://www.xunta.gal/dog/Publicados/2014/20141006/AnuncioCA02-260914-0001_gl.html
---
<p>O Concello de Cerdedo remite exemplar dilixenciado, que tivo entrada no rexistro o 20 de agosto de 2014 e que inclúe os seguintes documentos do PXOM:</p>
    <p>• Correccións introducidas na memoria xustificativa (páxinas 214, 217 a 218, 272 a 279, 285 a 287, 309 a 313).</p>
    <p>• Correccións introducidas no índice das fichas de información dos núcleos rurais.</p>
    <p>• Correccións introducidas no estudo do medio rural e na análise do modelo de asentamento poboacional: novo índice e planos de información dos núcleos de Tresaldeas, Fondós, Tomonde, Cachofés, Vichocuntín, Barro, Meilide e Chamadoira.</p>
    <p>• Correccións introducidas nas normas urbanísticas (artigos 17, 22, 37.8, 52.4, 57, 59, 62, 65 e 66). </p>
    <p>• Documentación corrixida. Novos planos de ordenación O-1-1, O-1-2, O-2-1, O-2-2, e O-3-5 a O-3-19.</p>
    <p>• Correccións introducidas nas fichas xustificativas dos núcleos rurais: novo índice e fichas de ordenación dos núcleos de Tresaldeas (2-C), Fondós (6-A), Tomonde (12-C), Cachofés (31-A), Barro (41-C), Meilide (44-C) e Chamadoira (52-C).</p>
    <p>• Documentación corrixida. Planos de ordenación-2: novo índice e planos de ordenación, ortofoto e plano parcelario dos núcleos de Tresaldeas (2-C), Fondós (6-A), Tomonde (12-C), Cachofés (31-A), Vichocuntín (37, unicamente ortofoto), Barro (41-C), Meilide (44-C) e Chamadoira (52-C).</p>
    <p>• Correccións introducidas na estratexia de actuación e estudo económico (páxinas 4, 36, 38 a 39, 43 a 44).</p>
    <p>Analizada esa documentación en relación e vista a proposta literal que nesta mesma data eleva á Secretaría Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>I.1. A Consellería de Medio Ambiente, Territorio e Infraestruturas, mediante Orde do 23 de xuño de 2014, acordou, de conformidade co establecido no artigo 85.7.a) da Lei 9/2002, do 30 de decembro, de ordenación urbanística e protección do medio rural de Galicia, outorgar a aprobación definitiva, de forma parcial, ao Plan xeral de ordenación municipal de Cerdedo, deixando en suspenso as áreas e determinacións obxecto de reparo no punto II do corpo da orde, ata que o Concello introducise as correccións necesarias e, logo da súa aprobación plenaria, fosen sometidas á súa aprobación definitiva.</p>
    <p>I.2. O Concello Pleno de Cerdedo, en sesión do 8 de agosto de 2014, aprobou provisionalmente o documento de correccións segundo esa Orde do 23 de xuño de 2014. </p>
    <p>II. Análise e consideracións.</p>
    <p>II.1. Na Orde do 23 de xuño de 2014, de aprobación definitiva parcial do PXOM, as áreas e determinacións obxecto de reparos referíanse, con carácter xeral:</p>
    <p>a) Por unha banda, a cuestións que requirían unha reformulación da proposta relativas á categorización dunha parte do solo urbano; asignación de ordenanza a determinados ámbitos de solo urbano consolidado; así como á revisión da delimitación do solo de núcleo rural común de oito núcleos.</p>
    <p>b) Por outra, a cuestións que debían integrarse de xeito automático na documentación do PXOM en atención ao alcance da orde e á constatación da súa procedencia.</p>
    <p>II.2. Do exame da documentación aprobada provisionalmente e achegada polo Concello, púidose constatar que as deficiencias observadas na Orde da CMATI de 23 de xuño de 2014 foron tidas en conta, e que se introduciron as correccións necesarias para darlles cumprimento.</p>
    <p>A competencia para resolver sobre a aprobación definitiva do planeamento xeral corresponde á conselleira de Medio Ambiente, Territorio e Infraestruturas, de conformidade co disposto nos artigos 89 e 93.4 LOUG e no artigo 1 do Decreto 44/2012, do 19 de xaneiro, polo que se establece a estrutura orgánica da CMATI.</p>
    <p>III. Resolución.</p>
    <p>En consecuencia, e de conformidade co establecido no artigo 85.7.a) da LOUG,</p>
    <h2>resolvo:</h2>
    <p>1º. Outorgar a aprobación definitiva ao Plan xeral de ordenación municipal de Cerdedo, nos ámbitos deixados en suspenso na Orde do 23 de xuño de 2014.</p>
    <p>2º. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>3º. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no <em>Boletín Oficial</em> da provincia a normativa e ordenanzas do documento aprobado definitivamente.</p>
    <p>4º. Notifíquese esta orde ao concello e publíquese no <em>Diario Oficial de Galicia</em>.</p>
    <p>Santiago de Compostela, 23 de setembro de 2014</p>
    <footer><p>Ethel María Vázquez Mourelle<br>Conselleira de Medio Ambiente, Territorio e Infraestruturas</p></footer>

