---
date: '2014-10-06'
id: G2347-160914-0001
page: 43292
number: 190
agency: Xulgado do Social número 4 da Coruña
section: V. Administración de xustiza.
title: EDICTO (545/2014).
range: Edicto
url: >-
  https://www.xunta.gal/dog/Publicados/2014/20141006/AnuncioG2347-160914-0001_gl.html
---
<p>Eu, Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado se seguen autos 545/2014 por instancia de Manuel Pedreira Candal contra a empresa Desguaces y Desmantelamientos, S.L. e o Fondo de Garantía Salarial, sobre despedimento, nos cales recaeu sentenza do 9 de setembro de 2014 que, copiada nos particulares necesarios, di así:</p>
    <p>«Resolvo:</p>
    <p>Estímase a demanda formulada por Manuel Pedreira Candal contra Desguaces y Desmantelamientos, S.L., con intervención do Fondo de Garantía Salarial e, en consecuencia:</p>
    <p>Declárase improcedente o despedimento efectuado pola demandada, Desguaces y Desmantelamientos, S.L., ao demandante.</p>
    <p>Condénase a Desguaces y Desmantelamientos, S.L. a que no prazo de cinco días desde a notificación da sentenza opte entre a readmisión do demandante ou o aboamento dunha indemnización de 2.580,11 euros; o aboamento da dita indemnización determinará a extinción do contrato de traballo. No caso de optar pola readmisión, deberá aboar os salarios de tramitación que desde a data do despedimento ata a presente importan 7.011,96 euros, aos cales se lles deberán engadir os que se devindiquen ata a súa notificación a razón de 49,38 euros diarios.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación, perante o Tribunal Superior de Xustiza de Galicia, que se deberá anunciar neste xulgado no prazo do cinco días seguintes ao da notificación desta resolución, e abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Desguaces y Desmantelamientos, S.L., expido e asino este edicto. </p>
    <p>A Coruña, 16 de setembro de 2014 </p>
    <footer><p>A secretaria xudicial</p></footer>

