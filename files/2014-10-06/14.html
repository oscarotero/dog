---
date: '2014-10-06'
id: CA04-080714-0002
page: 43299
number: 190
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 3 de xullo de 2014, da Xefatura Territorial da Coruña, pola que
  se somete a información pública a petición de autorización administrativa
  previa e a autorización administrativa de construción dunha instalación
  eléctrica no concello de Cerceda (expediente IN407A 2014/073-1).
range: Resolución
url: >-
  https://www.xunta.gal/dog/Publicados/2014/20141006/AnuncioCA04-080714-0002_gl.html
---
<p>Para os efectos previstos na Lei 24/2013, do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e a autorización administrativa de construción, en concreto, da instalación eléctrica que se describe:</p>
    <p>Expediente: IN407A 2014/073-1.</p>
    <p>Solicitante: Unión Distribuidores Electricidad, S.A. (UDESA).</p>
    <p>Domicilio social: rúa José Ángel Valente, 17, baixo, local 62, 15706 Santiago de Compostela.</p>
    <p>Denominación: LMTS alimentación a Disjovi 2006.</p>
    <p>Situación: concello de Cerceda.</p>
    <p>Características técnicas:</p>
    <p>Liña de media tensión subterránea a CS Disjovi 2006: proxéctase en condutor de tipo RHZ1-2OL-12/20 kV 3 (1×240 Al) discorrendo canalizado dentro de tubo de polietileno reticulado en treitos de nova canalización, e que terá o seu inicio nos empalmes proxectados que se realizarán na LMTS ao CT grupo escolar (expte. 578/07), no treito entre o CT a Silva I (expte. 106/12) e o CT grupo escolar A Silva (expte. 578/07), e finalizará no centro de seccionamento Disjovi 2006 que instalará o cliente. A lonxitude total da LMT subterránea proxectada será de 400 metros.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa rúa Vicente Ferrer, 2, 2ª planta, 15071 A Coruña no prazo de vinte días, a partir do día seguinte ao da última publicación da presente resolución.</p>
    <p>A Coruña, 3 de xullo de 2014</p>
    <footer><p>Isidoro Martínez Arca<br>Xefe territorial da Coruña</p></footer>

