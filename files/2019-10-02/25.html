---
date: '2019-10-02'
id: G0532-250919-0002
page: 43476
number: 187
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de setembro de 2019, da Secretaría Xeral Técnica da Consellería
  de Medio Ambiente, Territorio e Vivenda, polo que se acorda someter ao
  procedemento de información pública o proxecto do Decreto polo que se regulan
  as directrices da paisaxe de Galicia.
range: Anuncio
url: >-
  https://www.xunta.gal/dog/Publicados/2019/20191002/AnuncioG0532-250919-0002_gl.html
---
<p>De conformidade co artigo 16.1.a) da Lei 27/2006, do 18 de xullo, pola que se regulan os dereitos de acceso á información, de participación pública e de acceso á xustiza en materia de ambiente, e para promover unha participación real e efectiva do público na elaboración, modificación e revisión dos plans, programas e disposicións de carácter xeral relacionados co ambiente a que se refiren os artigos 17 e 18 desta lei, as administracións públicas, ao establecer ou tramitar os procedementos que resulten de aplicación, velarán para que se informe o público, mediante avisos ou outros medios apropiados, como os electrónicos cando se dispoña deles, sobre calquera proposta de plans, programas ou disposicións de carácter xeral.</p>
    <p>O artigo 10 da Lei 7/2008, do 7 de xullo, de protección da paisaxe de Galicia, establece que corresponde á consellería competente en materia de medio ambiente e desenvolvemento sustentable a elaboración das directrices da paisaxe, en cuxo procedemento se realizará un trámite de información pública, como mínimo polo prazo de dous meses:</p>
    <p>Tendo en conta o establecido no parágrafo anterior e co fin de asegurar que se observen as garantías en materia de participación na elaboración de disposicións de carácter xeral, unha vez iniciada a tramitación do proxecto do Decreto polo que se regulan as directrices da paisaxe,</p>
    <h2>ACORDO:</h2>
    <p>Primeiro. Someter á información pública, por un prazo de dous meses contados desde o día seguinte ao da publicación deste anuncio, o proxecto do Decreto polo que se aproban as directrices da paisaxe.</p>
    <p>Segundo. Durante o citado prazo poderase consultar o texto do proxecto de decreto no seguinte enlace do portal de transparencia da Xunta de Galicia:</p>
    <p>http://transparencia.xunta.gal/tema/informacion-de-relevancia-xuridica/normativa-entramitacion/en-prazo-de-envio-de-suxestions</p>
    <p>Terceiro. As persoas interesadas poden enviar as súas alegacións:</p>
    <p>• Preferentemente, mediante correo electrónico ao seguinte enderezo:</p>
    <p>reximexuridico.cmatv@xunta.gal</p>
    <p>• Alternativamente, mediante a presentación de escrito dirixido á Secretaría Xeral Técnica da Consellería de Medio Ambiente, Territorio e Vivenda, en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Tamén se poden remitir suxestións a través do formulario disposto para este fin no enlace do portal de transparencia da Xunta de Galicia indicado no punto segundo deste anuncio.</p>
    <p>Santiago de Compostela, 25 de setembro de 2019</p>
    <footer><p>Carmen Bouso Montero<br>Secretaria xeral técnica da Consellería de Medio Ambiente, Territorio e Vivenda</p></footer>

