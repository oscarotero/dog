---
date: '2000-07-10'
id: DC92
page: 10
number: 133
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 6 de xuño de 2000 pola que se lle notifica a María Dorado Silva a
  resolución pola que se acorda a resolución de pleno dereito do contrato da súa
  vivenda. (Expediente PO 83400, conta 43).
range: Cédula
url: 'https://www.xunta.gal/dog/Publicados/2000/20000710/AnuncioDC92_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, intentada a notificación no domicilio da interesada, sen que esta se puidiese practicar, notifícaselle a María Dorado Silva a resolución do director xeral do Instituto Galego da Vivenda e Solo do 5 de abril de 2000, pola que se acorda a resolución de pleno dereito do contrato relativo á vivenda de protección oficial da que é adxudicataria, recaída no procedemento de desafiuzamento administrativo por falta de pagamento.</p>
<p>Contra a citada resolución, que non é definitiva en vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda no prazo dun mes contado a partir do día seguinte ó da publicación desta cédula, conforme o que establecen os artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>De conformidade co disposto no artigo 58.2º da Lei 30/1992, modificada pola Lei 4/1999, transcríbese o texto íntegro da dita resolución:</p>
<p>Expediente de desafiuzamento administrativo</p>
<p>Resolución</p>
<p>Visto o expediente de desafiuzamento administrativo seguido contra María Dorado Silva, beneficiaria da vivenda obxecto da presente resolución, situada</p>
<p>na rúa Alexandre Bóveda 8, 4º A de Vigo, correspondente ó:</p>
<p>Expediente: PO-83/400, conta 43, por incumprimento do contrato en canto á falta de pagamento das cotas, con infracción do réxime que regula as vivendas de protección oficial de promoción pública.</p>
<p>Tendo en conta os seguintes</p>
<p>Feitos</p>
<p>1. Que a entidade colaboradora na xestión e recadación de vivendas da Xunta de Galicia emite certificado no que se comproba a falta de pagamento dos recibos pendentes por un importe total que ascende a 1.322.743 ptas., na data do 6 de setembro de 1999 correspondentes ás mensualidades xaneiro/86 a decembro/92; xaneiro/93 a novembro/93; xaneiro/96 a febreiro /96; xullo/96 a setembro/99.</p>
<p>2. Que o día 7 de outubro de 1999 foi requirida por carta certificada con xustificante de recepción, que se atopa incorporada ó expediente, para que no prazo de dez días efectuase o pagamento das cantidades que debía nesa data. O dito requirimento foi devolto polo servicio de correos, e notificado conforme o disposto no artigo 59.4º da Lei 30/1992, do 26 de novembro, non sendo atendido no prazo outorgado para o efecto.</p>
<p>3. A 3 de abril de 2000, a débeda ascende a 1.380.350 ptas., por falta de pagamento dos recibos seguintes: xaneiro/86 a novembro/93; xaneiro/96 a febreiro/96; xullo/96 a abril/2000.</p>
<p>Fundamentos de dereito</p>
<p>1. É competente para a resolución do presente expediente o director xeral do Instituto Galego da Vivenda e Solo, de acordo co disposto no Decreto 70/1997, de estructura orgánica deste organismo, modificado por Decreto 258/1999, do 17 de setembro.</p>
<p>2. Os feitos denunciados constitúen causa legal suficiente de resolución de contrato, desafiuzamento e lanzamento da vivenda.</p>
<p>3. Na tramitación do expediente observáronse as normas vixentes contidas nos artigos 138 a 144 do Regulamento de VPO, Decreto 2114/1968, do 24 de xullo, artigo 30 do texto refundido de VPO, Real decreto 2960/1976, do 12 de novembro, artigos 58, 59 e 96.3º da Lei 30/1992, do 26 de novembro, de réxime xurídico das administracións públicas e procedemento administrativo común, modificada por Lei 4/1999, do 13 de xaneiro, artigo 91.2º da Lei orgánica do poder xudicial, e artigo 8.5º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vistos</p>
<p>Os preceptos legais invocados e demais normas de aplicación xeral,</p>
<p>RESOLVO:</p>
<p>1. Acorda-la resolución de pleno dereito do contrato e o lanzamento da vivenda, que levará a cabo</p>
<p>o funcionario do IGVS que se designe e o representante da entidade colaboradora Hnos. Alonso Garrán, S.L. que se designe, con credencial para o efecto subscrita e asinada polo director xeral do Instituto Galego da Vivenda e Solo e coa preceptiva autorización xudicial para a entrada no domicilio de particulares na execución forzosa de actos da administración, incorporada ó expediente e co auxilio das Forzas de Seguridade do Estado, autonómicas ou locais.</p>
<p>Advírteselle á interesada, que de conformidade co establecido no Regulamento de VPO, poderá evita-lo lanzamento aboando o total da débeda coa recarga do 10% no prazo de quince días hábiles a partir do seguinte a aquel no que teña lugar a notificación ou publicación, e achegando xustificante de estar ó día coa comunidade de propietarios.</p>
<p>2. A resolución en firme do contrato levará consigo a prohibición para contratar coa administración nos termos previstos no artigo 20 c) da Lei 13/1995, do 18 de maio, de contratos das administracións públicas, modificada pola Lei 53/1999, do 28 de decembro.</p>
<p>Notifíqueselle-la presente resolución ós interesados con expresión dos recursos legais que procedan.</p>
<p>Santiago de Compostela, 6 de xuño de 2000.</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>

