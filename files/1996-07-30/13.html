---
date: '1996-07-30'
id: 8A8E
page: 7
number: 148
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 313/1996, do 18 de xullo, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto
  Castroverde, E.P. travesía de Castroverde, remate.
range: Decreto
url: 'https://www.xunta.gal/dog/Publicados/1996/19960730/Anuncio8A8E_gl.html'
---
<p>A Deputación Provincial de Lugo, en sesión celebrada o día 28 de xullo de 1995, aprobou o proxecto de Castroverde, E.P. travesía de Castroverde, remate, e na sesión do 30 de outubro de 1995 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A deputación remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 13 de febreiro de 1996, baixo o nº 1401.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 26 de febreiro de 1996, nº 1806.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque este proxecto figura incluído nun plan financiado con fondos estatais de colaboración local incluídos nos orzamentos xerais do Estado para o</p>
<p>ano 1995 e, por tanto, aplícaselle o disposto na correspondente lei así como no Art. 15 do RD 665/1990, do 25 de maio, que di: «O Plan Provincial de Cooperación deberá, con carácter xeral, quedar totalmente executado dentro do ano seguinte a aquel no que fora concedida a subvención».</p>
<p>Por todo o exposto precisa da ocupación urxente dos bens e dereitos para non malogra-los investimentos destinados a financiar esta obra.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día dezaoito de xullo de mil novecentos e seis,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de Castroverde, E.P. travesía de Castroverde, remate.</p>
<p>Santiago de Compostela, dezaoito de xullo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>5494</p>

