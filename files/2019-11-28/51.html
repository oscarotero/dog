---
date: '2019-11-28'
id: L233-081119-0001
page: 51041
number: 227
agency: Concello de Mos
section: VI. Anuncios. b) Administración local.
title: >-
  ANUNCIO de modificación puntual número 1 do Plan xeral de ordenación municipal
  de Mos.
range: Anuncio
url: >-
  https://www.xunta.gal/dog/Publicados/2019/20191128/AnuncioL233-081119-0001_gl.html
---
<p>Aprobada inicialmente a modificación puntual nº 1 do Plan xeral de ordenación municipal, por Acordo do Pleno do 30 de setembro de 2019, de conformidade co artigo 60.6 da Lei 2/2016, do 10 de febreiro, do solo de Galicia, sométese a información pública polo prazo de dous meses contados desde o día seguinte ao da publicación do presente anuncio no Diario Oficial de Galicia.</p>
    <p>Durante o devandito prazo poderá ser examinado por calquera interesado nas dependencias municipais, para que se formulen as alegacións que se xulguen pertinentes ou obter copias. Así mesmo, estará á disposición na sede electrónica deste concello [http://mos.sedelectronica.gal].</p>
    <p>Queda suspendido o outorgamento de licenzas en todo o ámbito do territorio obxecto da modificación puntual cuxas novas determinacións supoñan a modificación da ordenación urbanística vixente.</p>
    <p>A duración da suspensión será dun máximo de dous anos, extinguíndose en calquera caso coa aprobación definitiva da modificación, e será efectiva desde o día seguinte ao da publicación do acordo de aprobación inicial no Diario Oficial de Galicia. </p>
    <p>Mos, 5 de novembro de 2019</p>
    <footer><p>Nidia Mª Arévalo Gómez<br>Alcaldesa</p></footer>

