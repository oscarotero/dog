---
date: '2019-11-28'
id: G0003-181119-0002
page: 50977
number: 227
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 18 de novembro de 2019, da Xerencia da Área Sanitaria da Coruña
  e Cee, pola que se resolve a convocatoria pública para a provisión dun posto
  de xefe/a de Sección de Admisión-Sistemas de Información e Xestión do
  Coñecemento, convocado mediante a Resolución do 15 de abril de 2019 (Diario
  Oficial de Galicia número 86, do 7 de maio).
range: Resolución
url: >-
  https://www.xunta.gal/dog/Publicados/2019/20191128/AnuncioG0003-181119-0002_gl.html
---
<p>Convocada mediante a Resolución do 15 de abril de 2019 (DOG nº 86, do 7 de maio) a provisión dun posto de xefe/a de Sección de Admisión-Sistemas de Información e Xestión do Coñecemento, esta Xerencia, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, a Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, </p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefe/a de Sección de Admisión-Sistemas de Información e Xestión do Coñecemento, convocado mediante a Resolución do 15 de abril de 2019 (DOG nº 86, do 7 de maio). </p>
    <p>Segundo. Nomear para o posto que se indica a persoa citada no anexo desta resolución.</p>
    <p>Terceiro. O/a aspirante seleccionado/a deberá cesar na praza que desempeñe dentro dos tres días hábiles seguintes a aquel en que se publique a resolución no Diario Oficial de Galicia.</p>
    <p>A toma de posesión do posto de traballo adxudicado deberase efectuar dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra a presente resolución poderase interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>A Coruña, 18 de novembro de 2019</p>
    <footer><p>Luis Verde Remeseiro<br>Xerente da Área Sanitaria da Coruña e Cee</p></footer>
    <h2>ANEXO</h2>
    <p>Denominación do posto: xefe/a de Sección de Admisión-Sistemas de Información e Xestión do Coñecemento.</p>
    <p>Nome e apelidos: Javier Reyes Ferreira.</p>
    <p>DNI (*): ***3557**.</p>
    <p>(*) Ocúltase parcialmente o número do documento nacional de identidade para preservar os datos de carácter persoal.</p>

