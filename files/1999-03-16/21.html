---
date: '1999-03-16'
id: 544E
page: 3020
number: 52
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 1 de febreiro de 1999, da Dirección Xeral de Industria, pola que
  se lle autoriza a ampliación dunha planta de coxeración de enerxía eléctrica á
  empresa Feiraco, S.C.L., no municipio de Ames, provincia da Coruña.
  (Expediente 18790).
range: Resolución
url: 'https://www.xunta.gal/dog/Publicados/1999/19990316/Anuncio544E_gl.html'
---
<p>Examinado o expediente instruído por instancias da empresa Feiraco, S.C.L., con domicilio para efec</p>
<p>tos de notificacións en Ponte Maceira, s/n, Negreira (A Coruña), resultan os seguintes</p>
<p>Antecedentes de feito.</p>
<p>Primeiro.-Con data 19 de setembro de 1996, esta dirección xeral resolveu autorizar administrativamente á empresa Feiraco, S.C.L. a construcción dunha planta de coxeración de 2.300 kW de potencia nas súas instalacións do termo municipal de Ames (A Coruña) e incluíla no réxime especial creado polo R.D. 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables.</p>
<p>Segundo.-Con data 11 de febreiro de 1998, esta dirección xeral resolveu recoñece-lo réxime especial de producción de enerxía eléctrica creado polo citado R.D. 2366/1994, á ampliación da mencionada planta en 5.000 kW, entendéndose incluída esta ampliación no réxime establecido polo R.D. 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración, nos termos que dispón o punto 3 do artigo 2 de dito texto normativo.</p>
<p>Terceiro.-Con data 1 de xullo de 1998, a empresa Feiraco, S.C.L. solicita a autorización administrativa da referida planta de coxeración, coas características básicas seguintes:</p>
<p>-Dous motores, de 3.788 kW c/u, alimentados por gas natural; dous xeradores síncronos trifásicos, de 3.655 kW c/u, cunha tensión de xeración de 6kV.</p>
<p>-Dous transformadores de 4,5 MVA c/u, relación de transformación 6/66 kV.</p>
<p>-Instalacións complementarias de aproveitamento de calor, de baixa tensión, regulación, control e interconexión coa liña eléctrica da compañía distribuidora.</p>
<p>Cuarto.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtud do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio da Coruña dictou Resolución do 13 de agosto de 1998 pola que se someteu a información pública a autorización administrativa da instalación de referencia, que se publicou no DOG do 1-9-1998 e no BOP da Coruña do 31-8-1998, sen que se presentase no período legalmente establecido para iso ningunha alegación.</p>
<p>Quinto.-A solicitude obxecto deste expediente está informada favorablemente pola Delegación Provincial da Consellería de Industria e Comercio da Coruña e cumple coas esixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decre-</p>
<p>to 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, e o Real decreto 2818/1998, do 23 de decembro, xa citados.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>Autoriza-la ampliación da planta de coxeración á empresa Feiraco, S.C.L., que se situará nas súas instalacións do termo municipal de Ames, na provincia da Coruña.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>Como requisito necesario para a aplicación á citada instalación do réxime especial, o promotor deberá solicitar desta dirección xeral a adscrición da ampliación desta a algún dos grupos definidos no artigo 2.1º do R.D. 2818/1998 e realiza-la súa inscrición definitiva no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14 de xullo), para o que acreditará o cumprimento das condicións previstas no artigo 12 do referido R.D. 2818/1998, presentando a documentación que figure nas instruccións que dicte esta dirección xeral en desenvolvemento da de dita orde.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso ordinario perante o conselleiro de Industria e Comercio da Xunta de Galicia, no prazo dun mes contado a partir do día da súa publicación.</p>
<p>Santiago de Compostela, 1 de febreiro de 1999.</p>
<p>Joaquín del Moral Crespo</p>
<p>Director xeral de Industria e Comercio</p>

