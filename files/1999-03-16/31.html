---
date: '1999-03-16'
id: '5476'
page: 3028
number: 52
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 23 de febreiro de 1999, da Delegación Provincial de Lugo, pola
  que se fai pública a do expediente sancionador S-42/1998, contra Dolores Rego
  Pena.
range: Resolución
url: 'https://www.xunta.gal/dog/Publicados/1999/19990316/Anuncio5476_gl.html'
---
<p>De conformidade co disposto no artigos 59.4º e 61 da Lei 30/1992, do 26 de novembro, de réxime</p>
<p>xurídico das administracións públicas e do procedemento administrativo común, (BOE do 27 novembro), faise pública a resolución do expediente sancionador que se indica e que se segue nesta Delegación Provincial de Sanidade e Servicios Sociais contra a presunta infractora que no anexo se sinala, xa que, intentada a notificación desta no último domicilio coñecido, esta non se puido practicar (devolta pola oficina de correos por troco de domicilio).</p>
<p>O correspondente expediente figura á disposición da interesada para coñecemento íntegro e constancia do mencionado acto nas dependencias da Delegación Provincial de Sanidade e Servicios Sociais de Lugo, co enderezo no Edificio Administrativo da Xunta de Galicia en Lugo, Ronda da Muralla, nº 70.</p>
<p>Esta resolución leva consigo unha sanción de vintecinco mil pesetas (25.000 pts.) á infractora que se sinala no anexo, dispoñendo dun prazo dun mes para efectua-lo pagamento contado desde o día seguinte á publicación desta notificación. De non efectuarse o pagamento dentro do dito prazo, e no suposto de que non faga uso do seu dereito a recorrer, procederase, sen máis trámite, á súa exacción por vía de constrinximento.</p>
<p>O pagamento efectuarase mediante transferencia bancaria á Xunta de Galicia, conta restrinxida da Consellería de Sanidade e de Servicios Sociais: Recadacións de Multas e Sancións, con número de conta 0182-5947-01-14017-9 da Sucursal Institucional do Banco Bilbao Vizcaya, co enderezo en Santiago de Compostela.</p>
<p>ANEXO</p>
<p>Expediente: S-42/98.</p>
<p>1. Denunciado: María Dolores Rego Pena DNI 76.392.330.</p>
<p>2. Último domicilio coñecido: r/ Eugenio López, nº 15 de Ortigueira. A Coruña.</p>
<p>3. Feitos imputados: o día 15 de agosto de 1998, na estrada C-642 pk 62, membros da guarda civil do Posto do Vicedo procederon a identifica-lo vehículo, tipo furgoneta, matrícula C-0806-AN, onde Mª Dolores Rego Pena, transportaba entre outros peixes, 25 kg de faneca sen guía, factura ou documentación que acreditara a súa procedencia, e co correspondente carné de manipulador de alimentos, o valedoiro para catro anos, expedido no ano 1989.</p>
<p>4. Preceptos infrinxidos: Artigo 35.A).3ª da Lei 14/86, do 25 de abril, xeral de sanidade; artigos 2.1.1 e 2.2 do R.D. 1945/1983, do 22 de xuño, polo que se regulan as infraccións e sancións en materia de defensa do consumidor e da producción agroalimentaria; artigos 1.1.d) e 5 do Decreto 157/1985, do 11 de xullo, da Xunta de Galicia, polo que se regulan as infraccións e sancións en materia sanitaria; artigo 3.1º.7 do Real decreto 1437/1992, do 27 de novembro, polo que se fixan as normas sanitarias aplicables á producción e comercialización dos productos pesqueiros e da</p>
<p>acuicultura (modificado polo Real decreto 1840/1997, do 5 de decembro); artigos 17.2º e 23.2º do Decreto 419/1993, do 17 de decembro, da Xunta de Galicia, polo que se refunde a normativa vixente sobre descarga e primeira venda e comercialización dos recursos mariños en fresco; artigo 4.1º do Decreto 239/1986, do 24 de xullo, polo que se aproba o Regulamento de manipuladores de alimentos.</p>
<p>5. Cualificación das infraccións: leve.</p>
<p>6. Sanción proposta: 25.000 ptas.</p>
<p>7. Recurso procedente: recurso ordinario ante o conselleiro de Sanidade e Servicios Sociais no prazo dun mes, desde a publicación desta resolución.</p>
<p>Lugo, 23 de febreiro de 1999.</p>
<p>Luis Abades Álvarez</p>
<p>Delegado provincial de Lugo</p>

