---
date: '1999-03-16'
id: 548A
page: 3030
number: 52
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 11 de decembro de 1998 pola que se autoriza a ampliación dos tubos de
  toma de auga de mar para o servicio da granxa mariña sita no Pindo-Quilmas,
  termo municipal de Carnota (A Coruña), da que é titular Martesanal, S.L.
range: Orde
url: 'https://www.xunta.gal/dog/Publicados/1999/19990316/Anuncio548A_gl.html'
---
<p>Vista a solicitude e o proxecto presentados por Pablo García Rodríguez, en representación de Martesanal S.L. con CIF B-36.764.041, para amplia-la granxa mariña dedicada ó engorde de rodaballo, localizada no Pindo-Quilmas, Carnota (A Coruña), da que é titular a citada empresa.</p>
<p>Examinado o proxecto de ampliación, elaborado polo enxeñeiro de camiños Ángel Delgado Cid en xaneiro de 1998, e demais documentación achegada.</p>
<p>Visto que a Dirección Xeral de Costas (Ministerio de Medio Ambiente) o 24-8-1998, outorgoulle a concesión administrativa para a ampliación de 733 m de ocupación de terreos públicos, que sumado ós 735 m que tiña autorizado, fan un total de ocupación de 1.468 m.</p>
<p>Esta consellería, de acordo coa lexislación vixente, á vista dos informes obtidos, por proposta da Dirección Xeral de Recursos Mariños, tralo informe favorable do Servicio Técnico-Xurídico</p>
<p>RESOLVE:</p>
<p>Outorgarlle a Martesanal, S.L. con CIF B-36.764.041, autorización para a ampliación dos tubos de toma de auga de mar para o servicio da granxa mariña sita no Pindo-Quilmas, Carnota (A Coruña) outorgada por Orde do 21-9-1989 (DOG nº 233) con fin de vixencia o 5-12-1999.</p>
<p>Baixo as seguintes condicións:</p>
<p>Primeira.-As obras, que poderán dar comezo no momento que se dispoña de tódalas autorizacións dos organismos competentes na materia, realizaranse no prazo máximo de 2 (dous) anos, contados a partir da publicación da presente orde no Diario Oficial de Galicia. Do remate destas darase conta á Delegación Territorial desta consellería na Coruña, para a súa inspección e elaboración do correspondente informe.</p>
<p>Segunda.-As condicións da ocupación de dominio público serán as establecidas na orde ministerial do 24-8-1998. Ó establecemento seralle de aplicación o disposto na orde inicial de outorgamento e disposicións legais concordantes.</p>
<p>Terceira.-O outorgamento desta autorización non exime o titular da obtencións das licencias ou outras autorizacións legalmente procedentes, esixibles por outros organismos en función das súas competencias.</p>
<p>Contra esta resolución, que esgota a vía administrativa, poderase interpoñer recurso contencioso-administrativo na forma e prazos previstos no artigo 57 e seguintes da Lei reguladora da xurisdicción contencioso-administrativa do 27 de decembro de 1956.</p>
<p>Santiago de Compostela, 11 de decembro de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

