---
date: '2015-11-06'
id: L203-191015-0001
page: 42531
number: 212
agency: Concello de Baiona
section: VI. Anuncios. b) Administración local.
title: >-
  ANUNCIO de obras de rehabilitación e restauración do Hospital do Espírito
  Santo con destino a biblioteca e arquivo histórico.
range: Anuncio
url: >-
  https://www.xunta.gal/dog/Publicados/2015/20151106/AnuncioL203-191015-0001_gl.html
---
<p>Aprobado por acordo do Pleno do Concello de Baiona do 7.10.2015 o prego de cláusulas administrativas particulares que rexerán o procedemento para a adxudicación, mediante procedemento aberto e tramitación ordinaria, con varios criterios de adxudicación, para a execución das obras de execución da obra de rehabilitación e restauración do inmoble denominado Hospital do Espírito Santo con destino a biblioteca e arquivo histórico, segundo o proxecto de execución redactado polo arquitecto Óscar López Alba, procédese á súa publicación e á apertura do prazo de licitación.</p>
    <p>1. Entidade adxudicadora: Concello de Baiona.</p>
    <p>2. Obxecto da licitación: proxecto de rehabilitación e restauración do inmoble denominado Hospital do Espírito Santo con destino a biblioteca e arquivo histórico.</p>
    <p>3. Prazo: doce meses.</p>
    <p>4. Prezo de licitación: 1.228.943,47 € máis IVE 258.078,13 €, cun importe total de 1.487.021,60 €.</p>
    <p>5. Tramitación, procedemento e forma de adxudicación:</p>
    <p>a) Tramitación: ordinaria.</p>
    <p>b) Procedemento: aberto con varios criterios de adxudicación.</p>
    <p>6. Garantías. Provisional: non se exixe. Definitiva: 5 % do prezo de adxudicación, excluído o IVE.</p>
    <p>7. Financiamento: o proxecto finánciase parcialmente con cargo ás axudas para actuacións de conservación ou enriquecemento do patrimonio histórico español: programa 1,5 % cultural do Ministerio de Fomento polo importe de 1.040.915,12 €, e o resto, 446.106,48 €, con cargo a fondos propios.</p>
    <p>8. Clasificación do contratista:</p>
    <p>Neste caso será necesario que os licitadores teñan a seguinte clasificación: </p>
    <p>– Grupo K: especiais.</p>
    <p>– Subgrupo 7: restauración de inmobles histórico-artísticos.</p>
    <p>– Categoría e): anualidade superior a 840.000 €.</p>
    <p>9. Criterios de adxudicación: véxase o prego de condicións.</p>
    <p>a) Menor prezo sobre o previsto na licitación: ata 20 puntos. </p>
    <p>b) Maior prazo de garantía das obras, sobre o previsto legalmente: ata 10 puntos.</p>
    <p>c) Maior control de calidade externo (que será retido pola Administración en cada certificación de obra): ata 10 puntos.</p>
    <p>10. Lugar e prazo de presentación: presentaranse no Rexistro Xeral do Concello de Baiona, das 9.00 ás 14.00 horas, durante o prazo de vinte e seis (26) días naturais contados a partir do día seguinte ao da última publicación do anuncio de licitación, o cal se realizará no Boletín Oficial da provincia de Pontevedra e no Diario Oficial de Galicia.</p>
    <p>11. Documentación que cómpre presentar: véxanse os pregos que rexen a licitación (www.baiona.org).</p>
    <p>12. Apertura de ofertas: ás 13.00 horas do noveno día hábil seguinte ao día en que finalice o prazo sinalado para a presentación de plicas.</p>
    <p>Baiona, 8 de outubro de 2015</p>
    <footer><p>P.D. (Decreto 5.10.2015)<br>Ángel Rodal Almuíña<br>Alcalde en funcións</p></footer>

