---
date: '2015-11-06'
id: G0424-221015-0002
page: 42474
number: 212
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 13 de outubro de 2015, da Dirección Xeral de Enerxía e Minas,
  pola que se acredita o Grupo de Investigación CIMA, da Escola de Enxeñaría
  Industrial da Universidade de Vigo, como Laboratorio Oficial de Vehículos
  Históricos.
range: Resolución
url: >-
  https://www.xunta.gal/dog/Publicados/2015/20151106/AnuncioG0424-221015-0002_gl.html
---
<p>Examinada a solicitude presentada por José Antonio Vilán Vilán, en representación de Grupo de Investigación CIMA, resultan os seguintes:</p>
    <p>Feitos.</p>
    <p>Primeiro. José Antonio Vilán Vilán, en representación de Grupo de Investigación CIMA, presentou unha solicitude de acreditación como laboratorio oficial de vehículos históricos.</p>
    <p>Consideracións legais e técnicas.</p>
    <p>Primeiro. Esta dirección xeral é competente para resolver de acordo co establecido no Decreto 110/2013, do 4 de xullo, polo que se establece a estrutura orgánica da Consellería de Economía e Industria.</p>
    <p>Segundo. A solicitude presentada é conforme co especificado no Real decreto 1247/1995, do 14 de xullo, polo que se aproba o Regulamento de vehículos históricos e a Orde do 17 de xuño de 1996 pola que se establecen os requisitos para a acreditación de laboratorios oficiais de vehículos históricos e a catalogación dos ditos vehículos.</p>
    <p>Terceiro. A documentación presentada por José Antonio Vilán Vilán acredita que o Grupo de Investigación CIMA da Escola de Enxeñaría Industrial da Universidade de Vigo cumpre as exixencias establecidas no artigo segundo da Orde do 17 de xuño de 1996, para a súa actuación como laboratorio oficial de vehículos históricos.</p>
    <p>Esta dirección xeral, de acordo con todo o que antecede, e no exercicio das competencias que ten atribuídas,</p>
    <h2>RESOLVE:</h2>
    <p>Primeiro. Acreditar o Grupo de Investigación CIMA da Escola de Enxeñaría Industrial da Universidade de Vigo como Laboratorio Oficial de Vehículos Históricos.</p>
    <p>Segundo. A acreditación terá unha validez de dous anos e poderase prorrogar sempre que se acredite o cumprimento dos requisitos establecidos na lexislación que lle sexa de aplicación.</p>
    <p>Terceiro. O Laboratorio Oficial de Vehículos Históricos estará obrigado a manter as condicións de idoneidade coas que foi acreditado, así como a informar de forma inmediata a Dirección Xeral de Enerxía e Minas de calquera cambio que afecte as citadas condicións. </p>
    <p>Cuarto. O Laboratorio Oficial de Vehículos Históricos remitirá anualmente unha memoria das actuacións realizadas, situación económica, formación do persoal, melloras na xestión e calquera outra relativa tanto a organización como a calquera outra actividade do laboratorio, así como suxestións para unha mellor actuación.</p>
    <p>Quinto. Esta autorización poderá ser revogada, mediante resolución motivada polo director xeral competente en materia de industria, no caso de que se incumpran as obrigas e compromisos que resultan do disposto na Orde do 17 de xuño de 1996.</p>
    <p>Notifíqueselle esta resolución ao interesado e fágase constar que contra ela, que non é definitiva na vía administrativa, cabe interpoñer recurso de alzada ante o conselleiro de Economía, Emprego e Industria no prazo dun mes contado desde o día seguinte ao da súa notificación, de conformidade cos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, sen prexuízo de que os interesados poidan exercer calquera outro que consideren oportuno.</p>
    <p>Santiago de Compostela, 13 de outubro de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

