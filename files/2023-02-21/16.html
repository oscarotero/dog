---
date: '2023-02-21'
id: G2018-130223-0002
page: 14985
number: 36
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 13 de febreiro de 2023 pola que se aproba e fai pública a
  listaxe provisional de persoas admitidas e excluídas no proceso selectivo para
  cubrir dúas prazas da categoría profesional de condutor.
range: Resolución
url: >-
  https://www.xunta.gal/dog/Publicados/2023/20230221/AnuncioG2018-130223-0002_gl.html
---
<p>Mediante a Resolución reitoral do 4 de novembro de 2022 (DOG do 18 de novembro), convocáronse as probas selectivas para cubrir dúas prazas da categoría profesional condutor, grupo III, unha pola quenda de acceso libre e outra pola quenda de promoción interna, vacantes no cadro de persoal laboral.</p>
    <p>Finalizado o prazo de presentación de solicitudes,</p>
    <h2>RESOLVO:</h2>
    <p>Primeiro. Declarar aprobada e facer pública a listaxe provisional de persoas admitidas e excluídas ás citadas probas.</p>
    <p>Segundo. Indicar que a citada listaxe provisional está exposta no taboleiro electrónico da USC e na web https://www.usc.gal/gl/institucional/goberno/area/xestionpersoal/PAS/oep/listado</p>
    <p>Terceiro. As persoas aspirantes excluídas ou que non figuren na relación de admitidas, dispoñen dun prazo de dez días hábiles, contados a partir do seguinte ao da publicación desta resolución no Diario Oficial de Galicia, para poder emendar os defectos que motivasen a exclusión ou a omisión.</p>
    <p>Cuarto. Para emendar a exclusión ou omisión cubrirase o formulario de emendas do catálogo de procedementos na seguinte ligazón: </p>
    <p>https://sede.usc.es/formularios/solicitudes/emendaSelecPersoalLaboral.htm </p>
    <p>Quinto. As persoas aspirantes que, dentro do prazo sinalado, non emenden a exclusión ou aleguen a omisión, xustificando o dereito a ser incluídas na relación de persoas admitidas, serán definitivamente excluídas da realización das probas.</p>
    <p>Sexto. Modificar o tribunal da resolución de convocatoria nos seguintes termos: </p>
    <p>Aceptar a renuncia como vogal titular do tribunal suplente de Luisa Ferreiro Couselo, funcionaria de carreira da escala administrativa da USC, e substituíla por Marcos Joaquín Bermúdez Rivas, auxiliar técnico de infraestruturas e conservación (subgrupo C1), escala de Administración especial, subescala técnica, clase de técnicos auxiliares da Deputación Provincial da Coruña.</p>
    <p>Santiago de Compostela, 13 de febreiro de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>

