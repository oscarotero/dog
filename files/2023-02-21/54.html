---
date: '2023-02-21'
id: L178-170223-0001
page: 15060
number: 36
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO da aprobación definitiva da modificación puntual do título III do Plan
  xeral de ordenación municipal para a regulación de usos (expediente
  2022/00040171K).
range: Anuncio
url: >-
  https://www.xunta.gal/dog/Publicados/2023/20230221/AnuncioL178-170223-0001_gl.html
---
<p>O Pleno da corporación, na sesión extraordinaria que tivo lugar o día 16 de febreiro de 2023, adoptou, entre outros, o seguinte acordo:</p>
    <p>Primeiro. Inadmitir a trámite a reclamación de nulidade presentada o día 12 de xaneiro de 2023 por Carburantes Lugo, S.L.</p>
    <p>Segundo. Aprobar definitivamente a modificación puntual do título III do PXOM para a regulación de usos, segundo o documento elaborado polos servizos técnicos de planeamento e xestión urbanística en febreiro de 2023.</p>
    <p>O acordo de aprobación definitiva publicarase no <em>Diario Oficial de Galicia</em> e a normativa urbanística publicarase no <em>Boletín Oficial </em>da provincia. Así mesmo, remitirase á Consellería de Medio Ambiente, Territorio e Vivenda a documentación exixida polo artigo 88.3 da LSG, para os efectos de inscribir a modificación do PXOM no Rexistro de Planeamento Urbanístico de Galicia. </p>
    <p>En todo caso, de conformidade co exixido polo artigo 199.4 do RLSG, a eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei.</p>
    <p>Contra o acordo da aprobación definitiva da citada modificación do PXOM poderase interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 17 de febreiro de 2023</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

