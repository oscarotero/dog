---
date: '2023-02-21'
id: V0654-130223-0002
page: 14972
number: 36
agency: 'Vicepresidencia Segunda e Consellería de Presidencia, Xustiza e Deportes'
section: IV. Oposicións e concursos.
title: >-
  ORDE do 10 de febreiro de 2023 pola que se resolve a convocatoria pública para
  a provisión, polo sistema de libre designación, dun posto de traballo vacante
  na Asesoría Xurídica de Educación, Formación Profesional e Universidades da
  Consellería de Cultura, Educación, Formación Profesional e Universidades,
  anunciada pola Orde do 28 de decembro de 2022.
range: Orde
url: >-
  https://www.xunta.gal/dog/Publicados/2023/20230221/AnuncioV0654-130223-0002_gl.html
---
<p>Convocada a provisión, polo sistema de libre designación, dun posto de traballo vacante na Asesoría Xurídica de Educación, Formación Profesional e Universidades da Consellería de Cultura, Educación, Formación Profesional e Universidades, anunciada pola Orde do 28 de decembro de 2022 (Diario Oficial de Galicia núm. 8, do 12 de xaneiro de 2023), de conformidade co establecido no artigo 92 da Lei 2/2015, do 29 de abril, do emprego público de Galicia, e nos artigos 26 e 27 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e no uso das atribucións conferidas polo artigo 17.2.c) da Lei 2/2015, do 29 de abril, esta Vicepresidencia Segunda e Consellería de Presidencia, Xustiza e Deportes</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Asesoría Xurídica de Educación, Formación Profesional e Universidades da Consellería de Cultura, Educación, Formación Profesional e Universidades, anunciada pola Orde do 28 de decembro de 2022 (Diario Oficial de Galicia núm. 8, do 12 de xaneiro de 2023).</p>
    <p>Segundo. Adxudicar destino, no posto de traballo que se indica, e seleccionar o funcionario que se relaciona no anexo desta orde, conforme o establecido nas bases da convocatoria.</p>
    <p>Terceiro. O cesamento no destino actual do funcionario que obtivo praza producirase no prazo de tres días hábiles, contados a partir do seguinte ao da data de publicación desta orde no Diario Oficial de Galicia.</p>
    <p>O prazo para a toma de posesión do novo destino será de tres días hábiles a partir do seguinte ao do cesamento, se non implica cambio de residencia, ou de sete días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, de conformidade co establecido no artigo 8.1 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico.</p>
    <p>O cómputo dos prazos posesorios iniciarase cando finalicen os permisos ou licenzas que, se é o caso, fosen concedidos aos/ás interesados/as. Nos supostos de incapacidade temporal, o cómputo do prazo iniciarase a partir da correspondente alta.</p>
    <p>Cuarto. A xefatura do centro en que cause baixa o funcionario, así como daquel en que obteña destino, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que pon fin á vía administrativa, os/as interesados/as poderán interpoñer recurso potestativo de reposición, ante este mesmo órgano, no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou directamente recurso contencioso-administrativo, no prazo de dous meses contados desde a mesma data, ante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de febreiro de 2023</p>
    <footer><p>O vicepresidente segundo e conselleiro de Presidencia, Xustiza e Deportes <br>P.D. (Orde do 12.11.2013; DOG núm. 219, do 15 de novembro)<br>Beatriz Cuiña Barja<br>Secretaria xeral da Presidencia</p></footer>
    <h2>ANEXO</h2>
    <p>Apelidos e nome: Fernández Pérez, Carlos.</p>
    <p>DNI: ***4566**.</p>
    <p>Subgrupo: A1.</p>
    <p>Corpo/escala: superior, escala de letrados.</p>
    <p>Denominación do posto: asesor/a xurídico/a.</p>
    <p>Código: ED.201.00.006.15770.001.</p>
    <p>Nivel: 30.</p>
    <p>Dependencia: Asesoría Xurídica de Educación, Formación Profesional e Universidades da Consellería de Cultura, Educación, Formación Profesional e Universidades.</p>
    <p>Localidade: Santiago de Compostela.</p>
    <p>* O DNI amósase cifrado co fin de protexer os datos de carácter persoal.</p>

