---
date: '2017-12-19'
id: G2410-241117-0001
page: 57502
number: 239
agency: Xulgado do Social número 1 de Santiago de Compostela
section: V. Administración de xustiza.
title: EDICTO (560/2017).
range: Edicto
url: >-
  https://www.xunta.gal/dog/Publicados/2017/20171219/AnuncioG2410-241117-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento sobre despedimento obxectivo individual 560/2017 deste xulgado do social, seguido por instancia de Roberto Mujico López contra Mármoles Alende, S.L., sobre despedimento, ditáronse as seguintes resolucións:</p>
    <p>1ª. resolución.</p>
    <p>«Estimo a demanda en materia de despedimento interposta pola representación procesual da parte demandante fronte a Mármoles Alende, S.L. e, ante a imposibilidade de readmisión, declaro extinguida a relación laboral na data desta resolución e condeno a demandada ao aboamento dos salarios de trámite, calculados a razón de 53,32 euros/día.</p>
    <p>Notifíquese a presente resolución ás partes, facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúnciao, mándao e asínao Elena Calleja Curros, maxistrada xuíza de reforzo deste xulgado».</p>
    <p>2ª. resolución: auto aclaración de sentenza:</p>
    <p>«Estimo a demanda en materia de despedimento interposta pola representación procesual da parte demandante fronte a Mármoles Alende, S.L. e, ante a imposibilidade de readmisión, declaro extinguida a relación laboral na data desta resolución e condeno a demandada ao aboamento dos salarios de trámite, calculados a razón de 53,32 euros/día.</p>
    <p>En concepto de indemnización, a demandada debe aboar ao demandante a cantidade de 33.310,30 euros</p>
    <p>Incorpórese esta resolución ao libro que corresponda e lévese testemuño aos autos principais.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Contra este auto non cabe interpoñer recurso sen prexuízo dos recursos que poidan interpoñerse fronte á resolución aclarada.</p>
    <p>Así o acorda e asina a súa señoría. Dou fe».</p>
    <p>E para que sirva de notificación en legal forma a Mármoles Alende, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 24 de novembro de 2017</p>
    <footer><p>A letrada da Administración de xustiza</p></footer>

