---
date: '2017-12-19'
id: C3Q2-121217-0001
page: 57475
number: 239
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 5 de decembro de 2017 pola que se dá publicidade ao esgotamento
  de crédito da Orde do 23 de agosto de 2017 pola que se aproban as bases
  reguladoras das subvencións do Programa de instalación de ascensores e outros
  dispositivos de accesibilidade en edificios de tipoloxía residencial
  colectiva, nas súas vivendas dúplex e en vivendas unifamiliares, e se convocan
  para o ano 2017, con carácter plurianual.
range: Resolución
url: >-
  https://www.xunta.gal/dog/Publicados/2017/20171219/AnuncioC3Q2-121217-0001_gl.html
---
<p>Feitos.</p>
    <p>Primeiro. A Orde do 23 de agosto de 2017, da Consellería de Infraestruturas e Vivenda, publicada no Diario Oficial de Galicia (en diante, DOG) núm. 167, do 4 de setembro de 2017, aprobou as bases reguladoras das subvencións do Programa de instalación de ascensores e outros dispositivos de accesibilidade en edificios de tipoloxía residencial colectiva, nas súas vivendas dúplex e en vivendas unifamiliares, e as convocou para o ano 2017, con carácter plurianual.</p>
    <p>Segundo.- No seu artigo 14 indícase que as resolucións de concesión se ditarán por rigorosa orde cronolóxica de entrada das solicitudes no rexistro da correspondente área provincial do Instituto Galego da Vivenda e Solo (en diante, IGVS), ata esgotar o crédito orzamentario dispoñible.</p>
    <p>Terceiro. Unha vez revisadas e ordenadas todas as solicitudes presentadas coa documentación completa, a última solicitude que se puido conceder antes do esgotamento do crédito tivo a data do 24 de outubro de 2017, ás 19.03 horas.</p>
    <p>Consideracións xurídicas.</p>
    <p>O artigo 25 da Orde do 23 de agosto de 2017 establece que o momento do esgotamento do crédito será publicado no DOG mediante resolución da persoa titular da Dirección Xeral do IGVS.</p>
    <p>En virtude do exposto anteriormente, e de acordo co establecido no artigo 31.4 da Lei 9/2007, do 13 de xuño, de subvencións de Galicia,</p>
    <p class="dog-titulo">RESOLVO:</p>
    <p>Dar a coñecer o esgotamento, con data do 24 de outubro de 2017, ás 19.03 horas, do crédito autorizado no exercicio 2017 para sufragar as subvencións do Programa de instalación de ascensores e outros dispositivos de accesibilidade en edificios de tipoloxía residencial colectiva, nas súas vivendas dúplex e en vivendas unifamiliares.</p>
    <p>Santiago de Compostela, 5 de decembro de 2017</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

