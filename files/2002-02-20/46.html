---
date: '2002-02-20'
id: 338A
page: 2
number: 37
agency: CONCELLO DE VIGO
section: VI. ANUNCIOS
title: >-
  Anuncio de exposición pública do proxecto de compensación da unidade de
  execución industrial II-04 Santo André de Comesaña (expediente 4139/401).
range: Anuncio
url: 'https://www.xunta.gal/dog/Publicados/2002/20020220/Anuncio338A_gl.html'
---
<p>Na asemblea do 12 de decembro de 2001, da xunta de compensación da U.E. ind. II-04 Santo André de Comesaña, no seu punto terceiro da orde do día, aprobouse inicialmente o proxecto de compensación por unanimidade, para uso industrial, situado en Ricardo Mella, proxecto que é asinado en catro exemplares polos comparecentes, nas súas follas finais. Este proxecto de compensación adáptase xa ó estudio de detalle modificado aprobado definitivamente polo Concello de Vigo en xuño do ano 2000.</p>
<p>De conformidade co disposto nos artigos 133.8º e 102.4º da Lei 1/1997, do 24 de marzo, do solo de Galicia, procede somete-lo expediente ó trámite de información pública polo prazo de vinte días hábiles, mediante publicación do anuncio no Diario Oficial de Galicia e notificación individualizada ós directamente interesados, na forma prevista nos artigos 58 e 59 da Lei 30/1992, do 26 de novembro, de réxime xurídico das administracións públicas e do procedemento administrativo común, para que se presenten cantas alegacións ou documentos se estimen convenientes.</p>
<p>O expediente atópase á disposición do público en xeral na oficina de información da Xerencia Muni</p>
<p>cipal de Urbanismo (planta baixa do edificio da xerencia).</p>
<p>Vigo, 22 de xaneiro de 2002.</p>
<p>Lois Pérez Castrillo</p>
<p>Alcalde-presidente da Xerencia</p>
<p>Municipal de Urbanismo</p>

