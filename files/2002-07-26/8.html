---
date: '2002-07-26'
id: EB7E
page: 11
number: 143
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de xuño de 2002 pola que se modifica a autorización do centro
  privado San José de la Guía de Vigo (Pontevedra).
range: Orde
url: 'https://www.xunta.gal/dog/Publicados/2002/20020726/AnuncioEB7E_gl.html'
---
<p>Examinado o expediente instruído por instancia do titular do centro privado San José de la Guía de Vigo, no que solicita poder impartir 2 ciclos for</p>
<p>mativos de grao superior de integración social, 1 en quenda de mañá e o outro en quenda de tarde-noite. O dito centro xa contaba con autorización para impartir 1 ciclo formativo de grao superior de integración social en réxime ordinario, segundo a Orde do 29 de novembro de 2000 (DOG do 8 de xaneiro de 2001). Así mesmo solicita a modificación das ratios alumnos/unidade dos ciclos formativos de grao superior de educación infantil e integración social.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo; Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; Decreto 296/1999 (DOG do 18 de novembro) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; Orde do 21 de decembro de 1999 (DOG do 31 de xaneiro de 2000) pola que se regulan determinados aspectos relativos a autorización de centros privados exclusivos de formación profesional específica, no ámbito da Comunidade Autónoma de Galicia; Decreto 133/1995 do 10 de maio (DOG do 22 de maio), sobre autorización de centros docentes privados para impartir ensinanzas de réxime </p>
<p>xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado San José de la Guía de Vigo (Pontevedra), para poder impartir 2 ciclos formativos de grao superior de integración social, 1 en quenda de mañá e o outro en quenda de tarde-noite. Así mesmo modifica-las ratios alumnos/unidade dos ciclos formativos de grao superior de educación infantil e integración social, segundo se especifica no anexo desta orde.</p>
<p>Segundo.-Para as ensinanzas que se autorizan, a delegación provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia no dito centro, así como o equipamento adecuado.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 28 de xuño de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Doutor Corbal, 25.</p>
<p>Código do centro: 36011361.</p>
<p>Denominación: centro privado San José de la Guía.</p>
<p>Titular: Misioneras Siervas de San José.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>
<p>d) Centro de formación profesional específica:</p>
<p>2 ciclos formativos de grao superior de educación infantil (4 unidades para 30 postos escolares /unidade).</p>
<p>1 ciclo formativo de grao superior de integración social (1 unidade para 20 postos escolares) en quenda de mañá.</p>
<p>1 ciclo formativo de grao superior de integración social (1 unidade para 20 postos escolares) en quenda de tarde-noite.</p>

