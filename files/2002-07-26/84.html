---
date: '2002-07-26'
id: ECB6
page: 11
number: 143
agency: CONCELLO DE BERGONDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020726/AnuncioECB6_gl.html'
---
<p>O Pleno da Corporación, en sesión que tivo lugar o día 11 de xullo de 2002, acordou aprobar definitivamente o expediente de modificacións puntuais das normas subsidiarias do planeamento municipal relativas á recualificación de dúas parcelas situadas no solo urbano de Guísamo. Segundo a documentación presentada polo arquitecto José Miguel Vázquez García e o avogado Juan Pérez Rodríguez, consistentes en:</p>
<p>1. Recualificar unha parcela, sita no solo urbano do núcleo de Guísamo, cualificada polas normas subsidiarias como equipamento público (escolar-deportivo), para transformala en residencial extensivo (vivenda unifamiliar).</p>
<p>2. Recualificar unha parcela, sita no solo urbano do núcleo de Guísamo, cualificada polas normas subsidiarias como residencial extensivo (vivenda unifamiliar), para tranformala en equipamento público (escolar deportivo).</p>
<p>Contra o presente acordo, que pon fin á vía administrativa, poderá interpoñer recurso contencio</p>
<p>so-administrativo diante do Xulgado ou Sala do Contencioso-Administrativo do Tribunal Superior de Xustiza de Galicia; de conformidade cos artigos 8, 9 e 10 da Lei 29/1998, do 13 de xullo, reguladora da xurisdicción contencioso-administrativa no prazo de dous meses contados desde o día seguinte ó da publicación do presente acordo. Previa e potestativamente, poderase interpoñer recurso de reposición, ante o órgano que dictou o acordo, de conformidade co artigo 116 da Lei 30/1992, no prazo dun mes, contado desde o día seguinte ó da devandita publicación.</p>
<p>Tamén poderá interpoñe-lo recurso extraordinario de revisión, cando concorra algunha das circunstancia previstas no artigo 118 da Lei 30/1992, do 26 de novembro, pola que se aproba o réxime xurídico das administracións públicas e do procedemento administrativo común, nos prazos establecidos no punto 2º do mesmo artigo 118. Todo isto, sen prexuízo do dereito dos interesados a formula-la solicitude e a instancia á que se refiren os artigos 102.1º e 105.2º da devandita lei.</p>
<p>Bergondo, 17 de xullo de 2002.</p>
<p>José Fernández Ramos</p>
<p>Alcalde presidente</p>

