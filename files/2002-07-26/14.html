---
date: '2002-07-26'
id: EB96
page: 11
number: 143
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 18 de xullo de 2002 pola que se incrementa o crédito orzamentario
  previsto na Orde do 6 de febreiro de 2002, pola que se establecen as bases e
  condicións e se regula o procedemento de concesión de axudas á paralización
  definitiva dos buques pesqueiros dependentes ata 1999 do acordo de pesca con
  Marrocos.
range: Orde
url: 'https://www.xunta.gal/dog/Publicados/2002/20020726/AnuncioEB96_gl.html'
---
<p>A Orde de 6 de febreiro de 2002 pola que se establecen as bases e condicións e se regula o procedemento de concesión de axudas á paralización definitiva dos buques pesqueiros dependentes ata 1999 do acordo de pesca con Marrocos, realizouse nun momento no que estaban vixentes os orzamentos prorrogados do ano 2001 para o 2002, e se consignou un crédito orzamentario para atende-las axudas solicitadas ó abeiro da dita disposición de acordo coas dispoñibilidades orzamentarias existentes.</p>
<p>Agora é posible incrementar substancialmente o dito crédito, para atende-las subvencións solicitadas e que xa é posible resolver, ó ter cumpridas previsións previstas no artigo 17, último inciso da disposición citada.</p>
<p>Para tal efecto, esta consellería,</p>
<p>DISPÓN:</p>
<p>Artigo único.-Incremento de crédito.</p>
<p>Increméntase o crédito orzamentario previsto no artigo 4º da Orde do 6 de febreiro de 2002, pola que se establecen as bases e condicións e se regula o procedemento de concesión de axudas á paralización definitiva dos buques pesqueiros dependentes ata 1999 do acordo de pesca con Marrocos (DOG do 21-2-2002), na cantidade de 8.641.455,58 euros, que sumados ós 1.634.752,92 euros previstos inicialmente, totalizan 10.276.208,50 euros, permanecendo invariables o resto de condicións previstas na dita orde e sen que se abra un novo prazo de presentación de solicitudes.</p>
<p>Santiago de Compostela, 18 de xullo de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

