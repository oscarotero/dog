---
date: '2002-07-26'
id: EB92
page: 11
number: 143
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 10 de xullo de 2002 pola que se modifica a do 14 de xuño de 1999, pola
  que se declaran e clasifican as zonas de producción de moluscos bivalvos vivos
  nas augas de competencia da Comunidade Autónoma de Galicia.
range: Orde
url: 'https://www.xunta.gal/dog/Publicados/2002/20020726/AnuncioEB92_gl.html'
---
<p>A Directiva do Consello 79/923/CEE, do 30 de outubro, marcaba as normas relativas á calidade esixida ás augas para a cría de moluscos. Esta directiva foi transposta ó noso ordenamento xurídico polo Real decreto 38/1989 (BOE nº 17, do 20 de xaneiro), o cal recolle os criterios de calidade así como a frecuencia mínima das mostraxes que se realizan nas diferentes zonas. Desde a entrada en vigor da citada disposición, a Consellería de Pesca e Asuntos Marítimos realizou controis periódicos nas zonas de producción co fin de normalizar e axeita-la lexislación comunitaria á recolección, cultivo e comercialización de moluscos.</p>
<p>Posteriormente, a Directiva 91/492/CEE, do 15 de xullo, estableceu as normas sanitarias aplicables á producción e comercialización de moluscos bivalvos vivos. A devandita directiva foi transposta polo Estado español, mediante o Real decreto 308/1993, do 26 de febreiro (BOE nº 76, do 30 de marzo) e o Real decreto 345/1993, do 5 de marzo (BOE nº 74, do 27 de marzo); este último incorpora á lexislación española temas relativos a normas de producción así como as normas relativas á calidade das augas esixida pola Directiva 79/923/CEE, establecendo as normas que deberán cumpri-las zonas de producción e as zonas de protección e mellora; así como as condicións de aplicación común ós productos e ó sistema de supervisión da producción.</p>
<p>Coa publicación da Directiva 97/61/CEE, do consello, do 20 de outubro de 1997, que modifica parcialmente o anexo da Directiva 91/492/CEE, parece axeitado que xunto coa súa incorporación ó ordenamento xurídico interno se elaborase un texto único</p>
<p>no que se refundan tódalas prescricións que están en vigor e, deste xeito, publícase o Real decreto 571/1999, do 9 de abril (BOE nº 86, do 10 de abril) polo que se aproba a regulamentación técnico-sanitaria que fixa as normas aplicables á producción e comercialización de moluscos bivalvos vivos.</p>
<p>Co fin de lles dar cumprimento ás mencionadas normas estatais e, de acordo coas análises efectuadas, a Consellería de Pesca e Asuntos Marítimos publicou a Orde do 14 de xuño de 1999, na que declara e clasifica as zonas de producción de moluscos bivalvos e outros invertebrados mariños nas augas de competencia da Comunidade Autónoma de Galicia. Desde entón e coa frecuencia de mostraxe establecida no anexo III da orde citada, seguíronse controlando tódalas zonas de producción da Comunidade Autónoma de Galicia.</p>
<p>O resultado das análises efectuadas fai necesario proceder á actualización da relación e clasificación das zonas de producción.</p>
<p>Polo tanto, por proposta do Centro de Control do Medio Mariño,</p>
<p>DISPOÑO:</p>
<p>Artigo 1º</p>
<p>De acordo co establecido no Real decreto 345/1993, polo que se establecen as normas de calidade das augas e da producción de moluscos e outros invertebrados mariños vivos, para as augas da Comu</p>
<p>nidade Autónoma de Galicia, a relación e clasificación de zonas de producción é a que aparece recollida no anexo I desta orde.</p>
<p>Artigo 2º</p>
<p>Unicamente se poderán realizar labores de recollida ou producción das especies mariñas ás que se refire esta orde naquelas zonas que aparecen incluídas no anexo I.</p>
<p>Artigo 3º</p>
<p>As normas sobre os plans de mostraxe e os criterios que hai que ter en conta para proceder á revisión das zonas de producción son as que figuran no anexo II.</p>
<p>Disposición derrogatoria</p>
<p>Queda derrogada a orde da Consellería de Pesca, Marisqueo e Acuicultura do 14 de xuño do 1999 (DOG nº 120, do 24 de xuño) pola que se declaran e clasifican as zonas de producción de moluscos bivalvos e outros invertebrados mariños nas augas de competencia da Comunidade Autónoma de Galicia.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 10 de xullo de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>Clave</td><td>Localización</td><td>Límites (coordenadas)</td><td>Clasif.
da zona</td><td>Especie ou grupo de especies de referencia</td></tr>
<tr><td></td></tr>
</tbody></table>
<table><tbody><tr><td>GAL1-01/1
GAL1-01/2</td><td>Rías de Ribadeo a Viveiro
Esteiro do río Landro</td><td>-Esténdese desde a ría de Ribadeo, límite oriental de Galicia, ata a punta de Estaca de Bares, comprendendo a vertente galega da ría de Ribadeo e as rías de Foz, Viveiro e O Barqueiro, agás o esteiro do río Landro na parte interna da ría de Viveiro.-Esteiro do río Landro, na parte interna da ría de Viveiro, delimitada pola liña imaxinaria que vai desde a punta do crebaondas de acceso ó río Landro -luz vermellaata o dique da outra marxe do río.</td><td>B
C</td><td>Moluscos bivalvos bentónicos.
Moluscos bivalvos bentónicos</td></tr>
<tr><td></td></tr>
<tr><td>GAL1-02/1
GAL1-02/2</td><td>Ría de Ortigueira
Enseada de Cedeira</td><td>-Inclúe a zona litoral localizada entre punta Estaca de Bares e cabo Prior, comprendendo as rías de Ortigueira e Cedeira, agás a enseada de Cedeira. Límites desde o meridiano de Estaca de Bares ata o meridiano de cabo Prior.-Enseada de Cedeira, delimitada pola liña imaxinaria que vai desde a punta do peirao ata punta Promontorio.</td><td>B
C</td><td>Moluscos bivalvos bentónicos.
Moluscos bivalvos bentónicos.</td></tr>
<tr><td></td></tr>
<tr><td>GAL1-03/1
GAL1-03/2</td><td>Ría de Ferrol
Parte interna da ría de Ferrol</td><td>-Esténdese desde cabo Prior ata punta Coitelada, incluíndo a ría de Ferrol, agás a parte interna da ría de Ferrol.-Parte interna da ría de Ferrol delimitada pola liña imaxinaria que pasa por punta Camposanto na costa norte e o extremo do peirao de Maniños na costa sur.</td><td>B
C</td><td>Moluscos bivalvos bentónicos.
Moluscos bivalvos bentónicos</td></tr>
<tr><td></td></tr>
<tr><td>GAL1-04/1
GAL1-04/2</td><td>Ría de Ares-Betanzos
Esteiro do río Eume</td><td>-Esténdese desde punta Coitelada ata punta Mera, incluíndo a ría de Ares-Betanzos, agás o esteiro do río Eume na parte interna da ría de Ares.-Esteiro do río Eume, na parte interna da ría de Ares, delimitada pola liña imaxinaria que vai desde punta Magdalena na costa N ata punta Macuca na costa S.</td><td>B
C</td><td>Moluscos bivalvos bentónicos.
Moluscos bivalvos bentónicos</td></tr>
<tr><td></td></tr>
<tr><td>GAL1-05/1
GAL1-05/2</td><td>Ría da Coruña
Ría do Burgo</td><td>-Esténdese desde punta Mera ata punta de Alba, agás a ría do Burgo na parte interna da ría da Coruña.-Ría do Burgo na parte interna da ría da Coruña, delimitada pola liña imaxinaria que vai desde punta da barra Santa Cristina ata a rampla das Xubias.</td><td>B
C</td><td>Moluscos bivalvos bentónicos.
Moluscos bivalvos bentónicos</td></tr>
<tr><td></td></tr>
<tr><td>GAL1-06/1</td><td>Costa da Morte</td><td>-Esténdese desde punta de Alba ata o cabo de Fisterra, incluíndo as rías de Corme-Laxe e Camariñas.</td><td>B</td><td>Moluscos bivalvos bentónicos.</td></tr>
<tr><td></td></tr>
<tr><td>GAL1-07/1</td><td>Ría de Corcubión</td><td>-Esténdese desde o cabo de Fisterra ata punta Remedios, incluíndo o seo de Corcubión, a ría de Corcubión e a enseada de Carnota.</td><td>B</td><td>Moluscos bivalvos bentónicos.</td></tr>
<tr><td></td></tr>
</tbody></table>
<table><tbody><tr><td>GAL1-08/1
GAL1-08/2</td><td>Ría de Muros e Noia
Enseada de Muros</td><td>-Esténdese desde punta Remedios ata cabo Corrubedo, incluíndo a totalidade da ría, agás a enseada de Muros.-Enseada de Muros, delimitada pola liña imaxinaria que vai desde a punta do cabo ata o extremo sur da praia de Bornalle.</td><td>B
C</td><td>Moluscos bivalvos bentónicos.
Moluscos bivalvos bentónicos.</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Clave</td><td>Localización</td><td>Límites (coordenadas)</td><td>Clasif.
da zona</td><td>Especie ou grupo de especies de referencia</td></tr>
<tr><td></td></tr>
</tbody></table>
<table><tbody><tr><td>GAL1-09/1
GAL1-09/2
GAL1-09/3</td><td>Ría de Arousa
Esteiro de Vilanova
Enseada do Grove e enseada
de Meloxo</td><td>-Esténdese desde cabo Corrubedo ata punta Miranda, incluíndo a totalidade da ría, agás o esteiro de Vilanova e a enseada do Grove e enseada de Meloxo. -Comprende o esteiro de Vilanova de Arousa ata a liña imaxinaria que vai da punta do peirao do porto pesqueiro ata a punta da Mina.-Comprende a enseada do Grove que vai desde a liña imaxinaria que une punta Borrelo con punta Cabreirón e punta Cabreirón con punta Cantodorxo; a enseada de Meloxo queda delimitada pola liña imaxinaria que vai desde o peirao de Meloxo ata punta Modeira.</td><td>B
C
C</td><td>Moluscos bivalvos bentónicos.
Moluscos bivalvos bentónicos.
Moluscos bivalvos bentónicos.</td></tr>
<tr><td></td></tr>
<tr><td>GAL1-10/1
GAL1-10/2
GAL1-10/3</td><td>Ría de Pontevedra
Parte interna da ría de
Pontevedra
Parte interna da ría de
Aldán</td><td>-Esténdese desde punta Miranda ata punta Subrido, incluíndo a totalidade das rías de Aldán e Pontevedra, agás a parte interna da ría de Pontevedra, e as praias de San Cibrán e Vilariño na parte interna da ría de Aldán.-Parte interna da ría de Pontevedra delimitada pola liña imaxinaria que vai desde o peirao de Combarro na costa N ata punta Praceres na costa S.-Praias de San Cibrán e Vilariño, na parte interna da ría de Aldán, delimitada pola liña imaxinaria que vai desde a punta do Con ata punta Testada.</td><td>B
C
C</td><td>Moluscos bivalvos bentónicos.
Moluscos bivalvos bentónicos
Moluscos bivalvos bentónicos</td></tr>
<tr><td></td></tr>
<tr><td>GAL1-11/1
GAL1-11/2
GAL1-11/3
GAL1-11/4</td><td>Ría de Vigo
Enseada de Moaña
Esteiro do río Miñor
Enseada de Arcade</td><td>-Franxa litoral que abrangue desde punta Subrido ata A Guarda, límite con Portugal. Nesta área inclúense a ría de Vigo, a enseada de Baiona, así como a parte española do esteiro do río Miño, agás as praias de Moaña e Meira e o esteiro do río Miñor na enseada de Baiona e a enseada de Arcade.-Praias de Moaña e Meira delimitadas pola liña imaxinaria que vai desde a punta do Con ata a punta Arroás.-Esteiro do río Miñor na enseada de Baiona.-Enseada de Arcade, delimitada pola liña que vai desde punta Sobreiro a punta Cabalo.</td><td>B
C
C C</td><td>Moluscos bivalvos bentónicos.
Moluscos bivalvos bentónicos.
Moluscos bivalvos bentónicos.
Moluscos bivalvos bentónicos</td></tr>
<tr><td></td></tr>
<tr><td>GAL1-12/1</td><td>Ría de Ares e Betanzos</td><td>-Polígonos Sada 1 e Sada 2.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-13/1</td><td>Ría de Muros e Noia</td><td>-Polígonos Noia A e Muros A.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-14/1</td><td>Ría de Muros e Noia</td><td>-Polígono Muros B.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-15/1</td><td>Ría de Arousa</td><td>-Polígono Ribeira B.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-16/1</td><td>Ría de Arousa</td><td>-Polígonos O Caramiñal H-G e Ribeira C.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-17/1</td><td>Ría de Arousa</td><td>-Polígonos O Caramiñal A-B-C.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-18/1</td><td>Ría de Arousa</td><td>-Polígonos O Caramiñal D-E.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-19/1</td><td>Ría de Arousa</td><td>-Polígono Vilagarcía A.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-20/1</td><td>Ría de Arousa</td><td>-Polígonos Vilagarcía B.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-21/1
GAL1-21/2</td><td>Ría de Arousa
Ría de Arousa</td><td>-Polígonos Cambados A1, Cambados A2 e Cambados E.-Polígono Cambados B.</td><td>A
A</td><td>Cultivos en viveiros.
Cultivos en viveiros.</td></tr>
<tr><td></td></tr>
<tr><td>GAL1-22/1</td><td>Ría de Arousa</td><td>-Polígono Cambados C.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-23/1</td><td>Ría de Arousa</td><td>-Polígono en reordenación Cambados D (antigo: G).</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-24/1</td><td>Ría de Arousa</td><td>-Polígonos en reordenación, O Grove A e B (antigos: A e F).</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-25/1</td><td>Ría de Arousa</td><td>-Polígono O Grove C</td><td>A</td><td>Cultivos en viveiros.</td></tr>
<tr><td></td></tr>
<tr><td>GAL1-26/1</td><td>Ría de Pontevedra</td><td>-Polígonos Portonovo A-B-C.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-27/1</td><td>Ría de Pontevedra</td><td>-Polígonos Bueu A-B.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-28/1</td><td>Ría de Pontevedra</td><td>-Polígonos Cangas A-B.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-29/1</td><td>Ría de Vigo</td><td>-Polígonos Cangas F-G-H.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-30/1</td><td>Ría de Vigo</td><td>-Polígonos Cangas C-D.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-31/1</td><td>Ría de Vigo</td><td>-Polígonos Cangas E e Redondela A.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-32/1</td><td>Ría de Vigo</td><td>-Polígonos Redondela B-C-D.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-33/1</td><td>Ría de Vigo</td><td>-Polígonos Redondela E e Vigo A.</td><td>B</td><td>Cultivos en viveiros.</td></tr>
<tr><td></td></tr>
<tr><td>GAL1-34/1</td><td>Ría de Vigo</td><td>-Polígono Baiona A.</td><td>B</td><td>Cultivos en viveiros.</td></tr>
<tr><td></td></tr></tbody></table>
<p>ANEXO II</p>
<p>Norma 1ª. A Consellería de Pesca e Asuntos Marítimos a través do Centro de Control do Medio Mariño efectuará un control de tódalas zonas de producción, conforme o establecido no anexo III desta orde, co fin de garanti-la idoneidade dos productos extraídos nas diferentes zonas.</p>
<p>Norma 2ª. Cando os controis establecidos nas zonas de producción demostren unha alteración das condicións que determinaron a súa clasificación, o Centro de Control do Medio Mariño prohibirá a recolleita na zona da que se trate ou procederá ó cambio de clasificación dela ata que se restablezan as condicións orixinais.</p>
<p>Norma 3ª. Dado o sistema de circulación estuárico característico das rías galegas e considerando que en determinadas épocas do ano as achegas fluviais poden provocar fluctuacións nos valores de Escherichia coli presentes no medio mariño, o Centro de Control do Medio Mariño poderá establecer un sistema de cambios de clasificación que poderá ser periódico ou cíclico dependendo dos casos.</p>
<p>Norma 4ª. O Centro de Control do Medio Mariño informará o delegado do Goberno en Galicia, as organizacións ou asociacións de productores, os responsables dos centros de depuración e expedición, os centros de transformación e os organismos con competencia en saúde pública de todo cambio que se produza en cada zona.</p>
<p>Norma 5º. Cando as análises e controis efectuados nas zonas de producción clasificadas como B ou C demostren o cumprimento de tódolos parámetros esixidos durante un período mínimo dun ano, a Consellería de Pesca e Asuntos Marítimos procederá a revisa-la clasificación da devandita zona.</p>
<p>ANEXO III</p>
<p>Programa de control das zonas de producción</p>
<p>O control da calidade microbiolóxica realizarase cunha periodicidade mínima mensual nas zonas clasificadas como A e trimestral nas clasificadas como B ou C.</p>
<p>O control da posible presencia de contaminantes químicos realizarase cunha periodicidade mínima anual nas zonas clasificadas como A ou B e semestral nas clasificadas como C.</p>
<p>O control do plancto tóxico e de biotoxinas mariñas realizarase de acordo co estipulado nos decretos 106/1999 (DOG nº 84, do 4 de maio), Decreto 98/1997 (DOG nº 82, do 30 de abril) e a Orde do 14 de novembro de 1995 (DOG nº 221, do 17 de novembro).</p>

