---
date: '2016-11-18'
id: L319-141116-0001
page: 51941
number: 221
agency: Concello do Carballiño
section: VI. Anuncios. b) Administración local.
title: >-
  ANUNCIO da aprobación inicial da modificación puntual do Plan xeral de
  ordenación municipal do Carballiño MP1/2016-Gran Balneario.
range: Anuncio
url: >-
  https://www.xunta.gal/dog/Publicados/2016/20161118/AnuncioL319-141116-0001_gl.html
---
<p>O Pleno do Concello do Carballiño, na sesión ordinaria do 27 de outubro de 2016, acordou, entre outros, o seguinte acordo:</p>
    <p>Primeiro. Aprobar inicialmente a modificación puntual do Plan xeral de ordenación municipal do Carballiño MP-1/2016-Gran Balneario, redactado polo arquitecto municipal.</p>
    <p>Segundo. Someter o expediente a información pública, por un prazo de dous (2) meses, publicando os anuncios no Diario Oficial de Galicia e nun dos xornais de maior difusión da provincia (artigo 60.6 da Lei 2/2016, do 10 de febreiro, do solo de Galicia).</p>
    <p>A documentación sometida a información pública abranguerá todos os documentos integrantes do expediente tramitado, incluído o resumo executivo que exixe o artigo 25.3 do Real decreto lexislativo 7/2015, polo que se aproba o texto refundido da Lei do solo e rehabilitación urbana e a Resolución da Secretaría Xeral de Calidade e Avaliación Ambiental do 6 de setembro de 2016, pola que se formula o informe ambiental estratéxico.</p>
    <p>Terceiro. En cumprimento do que dispón o artigo 60.7 da LSG, o Concello trasladará a documentación á Secretaría Xeral de Ordenación do Territorio e Urbanismo, co fin de que este órgano outorgue audiencia aos municipios limítrofes e solicite os informes sectoriais autonómicos que resulten preceptivos, que deberán ser emitidos no prazo de tres meses; transcorrido este, entenderanse emitidos con carácter favorable.</p>
    <p>Cuarto. O acordo de aprobación inicial determina, por si só, a suspensión do outorgamento das licenzas que poidan resultar incompatibles coa nova ordenación proposta, durante o prazo máximo de 2 anos, contados desde a aprobación inicial, en aplicación do disposto no artigo 47.2 da LSG.</p>
    <p>Quinto. Solicitar os informes sectoriais non autonómicos que resulten preceptivos de conformidade co disposto no artigo 60.8 en relación co 83.5 da LSG. </p>
    <p>O Carballiño, 10 de novembro de 2016 </p>
    <footer><p>Francisco José Fumega Piñeiro<br>Alcalde</p></footer>

