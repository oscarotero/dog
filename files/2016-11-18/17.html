---
date: '2016-11-18'
id: G2347-271016-0001
page: 51498
number: 221
agency: Xulgado do Social número 4 da Coruña
section: V. Administración de xustiza.
title: EDICTO (652/2015).
range: Edicto
url: >-
  https://www.xunta.gal/dog/Publicados/2016/20161118/AnuncioG2347-271016-0001_gl.html
---
<p>Encarnación Mercedes Tubío Lariño, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 652/2015 por instancia de José Ramón Muíño Regueira contra Sumtec, S.L., Puertas Blindex, S.L., General Panels, S.L., Bianinver Sociedad de Inversiones, S.L., Fondo de Garantía Salarial, o administrador concursal de Sumtec, S.L., sobre despedimento, nos cales se ditou sentenza o 30.9.2016 que, copiada nos particulares necesarios, di así:</p>
    <p>Resolución:</p>
    <p>Estímase parcialmente a demanda de reclamación de cantidade interposta por José Ramón Muíño Regueira fronte ás empresas Sumtec, S.L., Puertas Blindex, S.L., General Panels, S.L., Bianinver Sociedad de Inversiones, S.L., Caamaño e Bianchi Sociedad de Inversiones, S.L. (desistida), o administrador concursal de Sumtec, S.L. e Fondo de Garantía Salarial e, en consecuencia:</p>
    <p>– Absólvense as empresas General Panels, S.L. e Bianinver Sociedad de Inversiones, S.L. das pretensións fronte a elas exercidas.</p>
    <p>– Condénanse solidariamente as empresas Sumtec, S.L. e Puertas Blindex, S.L. a aboar ao demandante a cantidade vinte e dous mil cincocentos cincuenta e oito euros con catorce céntimos de euro (22.558,14 euros), vinculando tales cantidades ao administrador concursal de Sumtec, S.L.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Puertas Blindex, S.L. expido e asino a presente.</p>
    <p>A Coruña, 27 de outubro de 2016</p>
    <footer><p>A secretaria xudicial</p></footer>

