---
date: '1998-09-23'
id: 567A
page: 10
number: 185
agency: CONSELLERÍA DA PRESIDENCIA E ADMINISTRACIÓN PÚBLICA
section: II. AUTORIDADES E PERSOAL
title: >-
  Decreto 250/1998, do 10 de setembro, polo que se dispón o cesamento e o
  nomeamento de varios membros do Consello Asesor de Investigación e
  Desenvolvemento Tecnolóxico de Galicia.
range: Decreto
url: 'https://www.xunta.gal/dog/Publicados/1998/19980923/Anuncio567A_gl.html'
---
<p>A Lei 12/1993, do 29 de xullo, de fomento da investigación e de desenvolvemento tecnolóxico de Galicia, crea, no artigo 14, o Consello Asesor de Investigación e Desenvolvemento Tecnolóxico.</p>
<p>O Decreto 14/1998, do 15 de xaneiro, establece a nova composición do consello asesor co fin de adaptalo á nova configuración dos departamentos que integran a Xunta de Galicia, establecida polo Decreto 347/1997, do 9 de decembro, así como polo Decreto 350/1997, do 10 de decembro, polo que se determinan os centros directivos dependentes da Presidencia da Xunta de Galicia.</p>
<p>Como consecuencia dos cambios habidos nos equipos rectorais das universidades de Vigo e Santiago de Compostela, no caso dos representantes das devanditas universidades, e por proposta da Unión Xeral de Traballadores, no caso do representante desta organización sindical, procede actualiza-la composición do Consello Asesor de IDT de Galicia.</p>
<p>Na súa virtude, por proposta do conselleiro da Presidencia e Administración Pública, en uso das atribucións que lle confire a Lei 1/1993, do 22 de febreiro, reguladora da Xunta e do seu presidente e logo de deliberación do Consello da Xunta de Galicia</p>
<p>na súa reunión do día dez de setembro de mil novecentos noventa e oito,</p>
<p>DISPOÑO:</p>
<p>Que cesen José Enrique Tojo Suárez, José Sergio Casas Fernández e José Manuel Pose Mesura como vocais do Consello Asesor de Investigación e Desenvolvemento Tecnolóxico de Galicia, agradecéndolle-los servicios prestados.</p>
<p>Nomear a Pedro Merino Gómez, José Ramón Leis Fidalgo e Juan Carlos Fernández Fernández vocais do Consello Asesor de Investigación e Desenvolvemento Tecnolóxico de Galicia.</p>
<p>Disposición derradeira</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dez de setembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>8537</p>

