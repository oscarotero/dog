---
date: '2020-12-04'
id: G2347-131120-0001
page: 48053
number: 245
agency: Xulgado do Social número 4 da Coruña
section: V. Administración de xustiza.
title: EDICTO (1010/2017).
range: Edicto
url: >-
  https://www.xunta.gal/dog/Publicados/2020/20201204/AnuncioG2347-131120-0001_gl.html
---
<p>Eu, Rosana Corral García, letrado da Administración de Xustiza do Xulgado do Social número 4 da Coruña, fago saber que no procedemento ordinario 1010/2017 deste xulgado do social, seguido por instancia de Borja Porteiro Uribarri contra Govan Metalúrgica, S.L., Fogasa sobre ordinario, ditouse resolución de data en cuxa parte dispositiva consta:</p>
    <p>Parte dispositiva:</p>
    <p>Estímase a demanda formulada por Borja Porteiro Uribarri fronte á empresa Govan Metalúrgica, S.L. con intervención do Fondo de Garantía Salarial e, en consecuencia:</p>
    <p>– Condénase a empresa Govan Metalúrgica, S.L. a aboar ao demandante a cantidade de dous mil oitocentos oitenta e cinco euros con sete céntimos de euro (2.885,07 euros) percibindo os conceptos salariais o interese moratorio do 10 %.</p>
    <p>Notifíquese a presente resolución ás partes, facéndoos saber que contra esta non cabe recurso de suplicación por razón da contía, sen prexuízo dos demais motivos previstos no artigo 191 da LRJS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, debendo anunciarse este neste xulgado no prazo dos cinco días seguintes á notificación desta resolución abondando a manifestación da parte ou do seu avogado, graduado social, ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>Publicación. Lida e publicada foi a presente sentenza polo xuíz que a ditou no mesmo día da súa data, estando a celebrar audiencia pública. Dou fe.</p>
    <p>E para que sirva de notificación en legal forma a Govan Metalúrgica, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 13 de novembro de 2020</p>
    <footer><p>A letrada da Administración de xustiza</p></footer>

