---
date: '1998-09-03'
id: '2392'
page: 9
number: 171
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 1 de xullo de 1998 sobre autorización de apertura dun novo
  establecemento da axencia de viaxes Ciberviaxes, S.A., sita na rúa Santiago de
  Guayaquil, 3, de Santiago de Compostela.
range: Resolución
url: 'https://www.xunta.gal/dog/Publicados/1998/19980903/Anuncio2392_gl.html'
---
<p>Visto o expediente instruído por instancia de José Manuel Reboredo Iglesias, na súa calidade de representante da entidade mercantil Ciberviaxes, S.A., en solicitude de autorización de apertura dun novo establecemento, na rúa Santiago de Guayaquil, 3 de Santiago de Compostela, da axencia de viaxes Ciberviaxes, S.A., do grupo minorista, co código identificativo XG-109, que ten a súa casa central na Coruña, na rúa Sánchez Bregua, 5.</p>
<p>Resultando que o interesado xunto coa solicitude entregou toda a documentación á que fai referencia o artigo 10 do Regulamento das axencias de viaxes de Galicia, aprobado mediante o Decreto 155/1989, do 22 de xuño.</p>
<p>Resultando que na tramitación do expediente se observaron tódolos requisitos e formalidades establecidas regulamentariamente.</p>
<p>Considerando que na empresa solicitante e no novo establecemento da axencia de viaxes concorren tódalas condicións esixidas polo mencionado regulamento para a obtención da súa autorización.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o</p>
<p>Regulamento das axencias de viaxes de Galicia, e a Orde do 12 de xaneiro de 1998 da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, a Dirección Xeral do Turismo</p>
<p>RESOLVE:</p>
<p>Autoriza-la axencia de viaxes Ciberviaxes, S.A., sita na Coruña, na rúa Sánchez Bregua 5, da que é titular a entidade mercantil Ciberviaxes, S.A., a apertura dun novo establecemento na rúa Santiago de Guayaquil, 3, en Santiago de Compostela, que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución o interesado poderá interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 1 de xullo de 1998.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>
<p>7884</p>

