---
date: '2014-09-24'
id: G0244-180914-0001
page: 42018
number: 182
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 2 de setembro de 2014 pola que se resolve a convocatoria pública para
  a provisión, polo sistema de libre designación, dun posto de traballo vacante
  na Escola Galega de Administración Pública, anunciada pola Orde do 18 de marzo
  de 2014.
range: Orde
url: >-
  https://www.xunta.gal/dog/Publicados/2014/20140924/AnuncioG0244-180914-0001_gl.html
---
<p>Unha vez convocada a provisión, polo sistema de libre designación, dun posto de traballo vacante na Escola Galega de Administración Pública, anunciada pola Orde do 18 de marzo de 2014 (<em>Diario Oficial de Galicia</em> nº 63, do 1 de abril), de conformidade co establecido no artigo 29.2º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4º do referido decreto lexislativo, a Vicepresidencia e Consellería de Presidencia, Administracións Públicas e Xustiza</p>
    <h2>DISPÓN: </h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Escola Galega de Administración Pública, anunciada pola Orde do 18 de marzo de 2014 (<em>Diario Oficial de Galicia</em> nº 63, do 18 de marzo). </p>
    <p>Segundo. Adxudicar destino, no posto de traballo que se indica, e seleccionar o funcionario que se relaciona no anexo desta orde. </p>
    <p>Terceiro. O cesamento no destino actual do funcionario que obtivo praza producirase no prazo de tres días contados a partir do seguinte ao da data de publicación desta orde no <em>Diario Oficial de Galicia</em>.</p>
    <p> O prazo para a toma de posesión no novo destino será de tres días a partir do seguinte ao do cesamento, de tratarse da mesma localidade onde actualmente o funcionario preste servizos, ou de sete días hábiles se radica en distinta localidade, de conformidade co establecido no artigo 14 do Decreto 93/1991, do 20 de marzo, e o disposto na base sétima da convocatoria.</p>
    <p>O cómputo de prazos de posesión iniciarase cando rematen os permisos ou licenzas que, se é o caso, lle fosen concedidas ao interesado. Nos supostos de baixa temporal ou transitoria, iniciarase a partir da correspondente alta. </p>
    <p>Cuarto. A xefatura do centro en que cause baixa o funcionario, así como daquel en que obteña destino, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que esgota a vía administrativa, o interesado poderá interpoñer recurso potestativo de reposición perante o vicepresidente e conselleiro de Presidencia, Administracións Públicas e Xustiza, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou directamente recurso contencioso-administrativo, no prazo de dous meses contados desde a mesma data, perante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 2 de setembro de 2014</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO</h2>
    <p>Apelidos e nome: Piñeiro Esperante, David.</p>
    <p>NRP: 33301634A. </p>
    <p>Grupo: A1. </p>
    <p>Denominación do posto de traballo: xefe do Servizo de Programación de Actividades de Formación.</p>
    <p>Código: PR.O10.00.000.15770.075.</p>
    <p>Corpo/escala: superior da Administración da Xunta de Galicia, escala de sistemas e tecnoloxías da información.</p>
    <p>Nivel: 28. </p>
    <p>Dependencia: Escola Galega de Administración Pública.</p>
    <p>Localidade: Santiago de Compostela.</p>

