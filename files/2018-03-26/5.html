---
date: '2018-03-26'
id: G0164-190318-0003
page: 17139
number: 60
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 7 de marzo de 2018 pola que se modifica a autorización do centro
  privado estranxeiro O Castro International School, de Mos.
range: Orde
url: >-
  https://www.xunta.gal/dog/Publicados/2018/20180326/AnuncioG0164-190318-0003_gl.html
---
<p>Mediante a Orde do 23 de xullo de 2015, concédese autorización definitiva ao centro privado estranxeiro O Castro International School, de Mos, para impartir as ensinanzas de Nursery (3 anos de idade) ata o curso Year 6 (11 anos de idade), para 550 postos escolares; e autorización provisional para os cursos Year 7 (12 anos de idade) ata Year 9 (14 anos de idade), 150 postos escolares, do Currículo nacional de Inglaterra e País de Gales.</p>
    <p>A titularidade do centro inicia o expediente para a autorización definitiva de 150 postos escolares para os cursos de Year 7 (12 anos de idade) ata Year 9 (14 anos de idade), dos currículos nacionais de Inglaterra e País de Gales.</p>
    <p>O British Council certifica que, de acordo co informe de inspección, o centro docente reúne os requisitos do artigo 14 do Real decreto 806/1993, do 28 de maio, para unha autorización das devanditas ensinanzas.</p>
    <p>Polo que antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización de ensinanzas</p>
    <p>1. Conceder a autorización definitiva dos cursos Year 7 (12 anos de idade) ata Year 9 (14 anos de idade) do Currículo nacional de Inglaterra e País de Gales, para 150 postos escolares, ao centro docente estranxeiro cuxos datos se detallan a seguir:</p>
    <p>Denominación xenérica: centro privado estranxeiro (CPREX).</p>
    <p>Denominación específica: O Castro International School.</p>
    <p>Código do centro: 36024835.</p>
    <p>Titular: O Castro International School of Vigo, S.L.</p>
    <p>Domicilio: Camiño de San Cosme, nº 1.</p>
    <p>Localidade: San Pedro de Cela.</p>
    <p>Concello: Mos.</p>
    <p>Provincia: Pontevedra.</p>
    <p>2. Composición resultante:</p>
    <p>• Nursery (3 anos de idade) ata o curso de Year 6 (11 anos de idade) do Currículo nacional de Inglaterra e País de Gales, con carácter definitivo. Número de postos escolares: 550. </p>
    <p>• Year 7 (12 anos de idade) ata Year 9 (14 anos de idade) do Currículo nacional de Inglaterra e País de Gales, con carácter definitivo. Número de postos escolares: 150. </p>
    <p>3. Alumnado: español e estranxeiro.</p>
    <p>Artigo 2. Inscrición no rexistro</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 3. Obrigas do centro</p>
    <p>O centro queda obrigado ao cumprimento da normativa vixente e sometido á inspección educativa da Consellería de Cultura, Educación e Ordenación Universitaria, de conformidade co establecido no artigo 9 do Real decreto 806/1993, do 28 de maio, así como a solicitar unha nova autorización e inscrición no caso de que se produza calquera variación nos elementos e circunstancias que dan lugar a esta autorización.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 7 de marzo de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

