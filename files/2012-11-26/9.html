---
date: '2012-11-26'
id: G0003-201112-0003
page: 44434
number: 225
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de novembro de 2012, do tribunal encargado de xulgar o
  proceso selectivo para o ingreso na clase de farmacéutico/a inspector/a de
  saúde pública, relativa á baremación provisional da fase de concurso.
range: Resolución
url: >-
  https://www.xunta.gal/dog/Publicados/2012/20121126/AnuncioG0003-201112-0003_gl.html
---
<p>O número 4 da base sexta B) da Resolución do 27 de xullo de 2010 (<em>Diario Oficial de Galicia</em> nº 149, do 5 de agosto), pola que se convoca concurso-oposición libre para o ingreso en diversas clases de persoal sanitario funcionario ao servizo da Comunidade Autónoma, incluído no ámbito de aplicación da Lei 17/1989, do 23 de outubro, dispón que, tras realizar o tribunal a baremación correspondente da fase de concurso, se publicará o anuncio da súa exposición no <em>Diario Oficial de Galicia</em>, para os efectos de que os/as aspirantes que o consideren oportuno poidan presentar reclamación ante o propio tribunal que,</p>
    <h2>RESOLVE:</h2>
    <p>Primeiro. Publicar nos taboleiros de anuncios dos servizos centrais e periféricos da Consellería de Sanidade e do Servizo Galego de Saúde e na páxina web www.sergas.es as puntuacións provisionais obtidas polos aspirantes da clase de farmacéutico/a inspector/a de saúde pública no proceso selectivo convocado pola Resolución do 27 de xullo de 2010 (DOG nº 149, do 5 de agosto), relativas á baremación provisional da fase de concurso, indicando ademais os/as aspirantes excluídos/as da fase de concurso por non achegar a documentación requirida ou por non cumprir os requisitos da convocatoria.</p>
    <p>Segundo. Os/as interesados/as poderán presentar reclamación ante o tribunal no prazo de quince días hábiles seguintes a esta publicación. A estimación ou desestimación das ditas reclamacións entenderase implícita na resolución pola que se publiquen as puntuacións definitivas da fase de concurso.</p>
    <p>Santiago de Compostela, 13 de novembro de 2012</p>
    <footer><p>Ramón Martínez Blanco<br>Presidente do tribunal</p></footer>

