---
date: '1998-10-16'
id: '4532'
page: 11
number: 201
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 29 de setembro de 1998, da Delegación Provincial da Coruña, pola
  que se notifica a resolución formulada no expediente sancionador de epizootias
  091SA/98.
range: Resolución
url: 'https://www.xunta.gal/dog/Publicados/1998/19981016/Anuncio4532_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-la resolución do procedemento sancionador por infracción da Lei 20 de decembro de 1952, sobre epizootias (BOE nº 358, do 23 de decembro), e do seu Regulamento do 4 de febreiro de 1955, modificado, entre outros, por R.D. 1665/1976, do 7 de maio, polo que se actualizan as sancións (BOE nº 174, do 21-6-1976), por non ser posible a súa notificación.</p>
<p>O importe da sanción farase efectivo en calquera entidade bancaria, na conta de recadación de multas e sancións da Xunta de Galicia nº 311-000-166/2 da Caixa de Aforros de Galicia na Coruña, O.P., no prazo de quince días hábiles, contados a partir do día seguinte ó de publicación desta notificación. Para efectualo deberá emprega-lo impreso normalizado que lle será facilitado nesta delegación provincial, sita no edificio administrativo de Servicios Múltiples -Monelos A Coruña. Transcorrido o citado prazo, procederase ó cobramento pola vía administrativa de constrinximento.</p>
<p>Non obstante o anterior, e de conformidade co previsto no artigo 114 e concordantes da Lei 30/1992, do 26 de novembro, de réxime xurídico das administracións públicas e do procedemento administrativo común, contra esta resolución, que non esgota a vía administrativa, cabe formular recurso ordinario perante o conselleiro de Agricultura, Gandería e Política Agroalimentaria no prazo dun mes, contado igualmente a partir do día seguinte ó de publicación desta notificación.</p>
<p>Transcorrido o prazo de interposición do recurso sen que este se presente, esta resolución será firme para tódolos efectos regulamentarios.</p>
<p>A Coruña, 29 de setembro de 1998.</p>
<p>Rogelio del Valle Muñoz-Cobo</p>
<p>Delegado provincial da Coruña</p>
<p>ANEXO</p>
<p>Expediente: 091SA/98.</p>
<p>Denunciado: Paz Fernández, Carlos.</p>
<p>DNI: 32.592.587T.</p>
<p>Último enderezo coñecido: r/ Concepción Arenal nº 74-1º D, Narón-A Coruña.</p>
<p>Feitos denunciados: transportar animais, procedentes do mercado de Melide con destino a Ferrol, carecendo da declaración escrita de limpeza e desinfección do vehículo.</p>
<p>Tipificación da infracción Regulamento de epizootias: 10 da Orde do 23-8-1995, 12 do D. 355/1994, en Rela. co 217.3º do Regul. de epizootias.</p>
<p>Sanción: 7.000 ptas.</p>
<p>9268</p>

