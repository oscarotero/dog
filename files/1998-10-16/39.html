---
date: '1998-10-16'
id: 452E
page: 11
number: 201
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 29 de setembro de 1998, da Delegación Provincial da Coruña, pola
  que se notifica o acordo de iniciación do procedemento sancionador de
  epizootias 210SA/98.
range: Resolución
url: 'https://www.xunta.gal/dog/Publicados/1998/19981016/Anuncio452E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ás persoas que no anexo se mencionan que, con esta data, resolvín publica-lo acordo de iniciación do procedemento sancionador por infracción da Lei 20 de decembro de 1952, sobre epizootias (BOE nº 358, do 23 de decembro), e do seu Regulamento do 4 de febreiro de 1955, modificado, entre outros, polo R.D. 1665/1976, do 7 de maio, polo que se actualizan as sancións (BOE nº 174, do 21-6-1976), por non ser posible a súa notificación.</p>
<p>Noméase intructora do procedemento a Paloma Puente Sánchez, funcionaria desta delegación, podendo promove-la súa recusación en calquera momento da tramitación do procedemento, se concorre algunha das circunstancias previstas no artigo 29 da lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A resolución será acordada polo delegado provincial desta consellería.</p>
<p>O interesado disporá dun prazo de quince días, contados a partir do seguinte ó da publicación desta notificación, para que poida examina-lo expediente na delegación provincial desta consellería na Coruña, sita no edificio administrativo de servicios múltiples -Monelos- e para achegar, por escrito, cantas alegacións, documentos, informacións ou propostas de probas considere convenientes en defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993, de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario poralle fin ó expediente. Para efectualo deberá emprega-los impresos normalizados que lle serán facilitados nesta delegación provincial, sita no edificio administrativo de Servicios Múltiples -Monelos- A Coruña.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo R.D. 1398/1993, do 4 de agosto (BOE nº 189, do 9-8-1993).</p>
<p>A Coruña, 29 de setembro de 1998.</p>
<p>Rogelio del Valle Muñoz-Cobo</p>
<p>Delegado provincial da Coruña</p>
<p>ANEXO</p>
<p>Expediente: 210SA/98.</p>
<p>Denunciado: Rial Otero, Manuel Eliseo.</p>
<p>DNI: 33.184.355.</p>
<p>Último enderezo coñecido: Avda. de Lugo, 201-1º D. Santiago de Compostela, A Coruña.</p>
<p>Feitos denunciados: transportar animais bovinos, con destino ó matadoiro de Melide, carecendo de certificado de inscrición do vehículo para o transporte de gando no Servicio de Sanidade Animal e Vexetal desta consellería.</p>
<p>Tipificación da infracción Regulamento de epizootias: 5.2º da Orde do 4-4-1997, Art. 52.4º do Regulamento de epizootias en relación co 224 do mesmo regulamento.</p>
<p>Sanción: 15.000 ptas.</p>
<p>9273</p>

