---
date: '1998-10-16'
id: 44B6
page: 11
number: 201
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 29 de setembro de 1998 pola que se publica o número de prazas da
  escala auxiliar administrativa da Universidade de Vigo correspondentes á
  convocatoria publicada no DOG do 1 de setembro de 1997.
range: Resolución
url: 'https://www.xunta.gal/dog/Publicados/1998/19981016/Anuncio44B6_gl.html'
---
<p>Por resolución rectoral da Universidade de Vigo do 1 de agosto de 1997, publicada no Diario Oficial de Galicia nº 167, do 1 de setembro, convocáronse probas selectivas para o ingreso na escala auxiliar administrativa desta universidade.</p>
<p>Na base 1.1. establecíase que se convocaba concurso-oposición para cubrir 53 prazas, ás que se acumularán aqueloutras que a xunta de goberno desta universidade aprobe antes de que remate o proceso selectivo.</p>
<p>A xunta de goberno aprobou en sesión celebrada o 17 de decembro de 1997 a oferta de emprego do persoal funcionario da escala auxiliar administrativa desta universidade para o ano 1997, cons</p>
<p>tituída por 26 prazas e a súa acumulación ás prazas convocadas pola Resolución do 1 de agosto. En sesión celebrada o 4 de febreiro de 1998, aprobou a oferta de emprego do persoal funcionario da escala auxiliar administrativa desta universidade para o ano 1998, constituída por 15 prazas e a súa acumulación nos mesmos termos.</p>
<p>Xa que logo, o número total de prazas que serán obxecto de cobertura polo proceso selectivo convocado por Resolución do 1 de setembro, para o ingreso na escala auxiliar administrativa desta universidade ascende a 94.</p>
<p>Vigo, 29 de setembro de 1998.</p>
<p>Domingo Docampo Amoedo</p>
<p>Rector da Universidade de Vigo</p>
<p>9160</p>

