---
date: '2013-05-16'
id: L428-250413-0001
page: 17071
number: 93
agency: Concello de Lugo
section: VI. Anuncios. b) Administración local.
title: >-
  ANUNCIO relativo á resolución das bases específicas e convocatoria do proceso
  selectivo para a cobertura dunha praza de arquiveiro/a deste concello.
range: Anuncio
url: >-
  https://www.xunta.gal/dog/Publicados/2013/20130516/AnuncioL428-250413-0001_gl.html
---
<p>No <em>Boletín Oficial</em> da provincia de Lugo número 157, do 9 de xullo de 2008, publicáronse as bases xerais para o acceso en propiedade a prazas de funcionarios e persoal laboral do Concello de Lugo, en quenda libre.</p>
    <p>Estas bases xerais foron modificadas por acordos da Xunta de Goberno Local e foron publicadas estas modificacións no <em>Boletín Oficial</em> da provincia de Lugo número 51, do 4 de marzo de 2009, e número 33, do 8 de febreiro de 2013.</p>
    <p>No <em>Boletín Oficial</em> da provincia de Lugo, número 90, do 19 de abril de 2013, publicouse resolución das bases específicas e convocatoria que rexerán, xunto coas anteriores bases xerais, o seguinte proceso selectivo:</p>
    <p>Persoal funcionario (quenda libre):</p>
    <p>– Resolución 13003254. 1 praza de arquiveiro/a encadrada na escala de Administración especial; subescala: técnica; clase: superior; grupo de titulación A, subgrupo A1. Sistema selectivo: oposición.</p>
    <p>O prazo de presentación de solicitudes será de vinte días naturais, contados desde o día seguinte ao da publicación do correspondente anuncio no <em>Boletín Oficial del Estado</em>.</p>
    <p>Lugo, 22 de abril de 2013</p>
    <footer><p>José Clemente López Orozco<br>Alcalde</p></footer>

