---
date: '2016-07-28'
id: G0424-070716-0018
page: 33235
number: 142
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 1 de xullo de 2016 pola que se establecen as bases
  reguladoras do Programa de axudas para implantar a responsabilidade social
  empresarial (RSE), a igualdade laboral e a conciliación laboral e persoal nas
  pemes galegas, cofinanciadas polo Fondo Social Europeo, e se procede á súa
  convocatoria para o ano 2016.
range: Orde
url: >-
  https://www.xunta.gal/dog/Publicados/2016/20160728/AnuncioG0424-070716-0018_gl.html
---
<p>BDNS (Idenf.): 313248.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Pequenas e medianas empresas (pemes), nesta consideración inclúense microempresas e persoas traballadoras autónomas con traballadores e traballadoras por conta allea, con domicilio social e centro de traballo en Galicia, calquera que sexa a súa forma xurídica, e que estean validamente constituídas no momento de presentar a solicitude de axuda. </p>
    <p>Así mesmo, poderán ser beneficiarias as empresas con axencia, sucursal, delegación ou calquera outra representación en Galicia sempre que teñan contratado un mínimo dun 10 % do seu persoal en Galicia e, cando menos, catro persoas.</p>
    <p>Segundo. <em>Obxecto</em></p>
    <p>Establecer as bases reguladoras, para o ano 2016, para a concesión, en réxime de concorrencia competitiva, de axudas e incentivos a pemes e micropemes, incluídos autónomos, para implantar a RSE, para a procura da igualdade laboral e a corresponsabilidade e a conciliación da vida familiar, persoal e laboral, no ámbito da Comunidade Autónoma de Galicia.</p>
    <p>Terceiro. <em>Bases reguladoras</em></p>
    <p>Orde do 1 de xullo de 2016 pola que se establecen as bases reguladoras do Programa de axudas para implantar a responsabilidade social empresarial (RSE), a igualdade laboral e a conciliación laboral e persoal nas pemes galegas, cofinanciadas polo Fondo Social Europeo, e se procede ao da súa convocatoria para o ano 2016.</p>
    <p>Cuarto. <em>Importe</em></p>
    <p>Para a concesión destas axudas destínanse cinco centos noventa e nove mil douscentos cincuenta e nove euros (599.259 €), de acordo coa seguinte distribución:</p>
    <p>Liña I. Implantación da RSE: setenta e cinco mil euros (75.000 €).</p>
    <p>Liña II. Elaboración e implantación de plans de igualdade: cen mil euros (100.000 €).</p>
    <p>Liña III. Conciliación da vida laboral, familiar e persoal. </p>
    <p>Programa 1. Incentivos económicos para o fomento de teletraballo e da flexibilidade horaria: catro centros mil euros (400.000 €).</p>
    <p>Programa 2. Subvencións para a adquisición de elementos tecnolóxicos que fomenten o teletraballo: vinte e catro mil douscentos cincuenta e nove euros (24.259 €).</p>
    <p>Quinta. <em>Prazo de presentación de solicitudes</em></p>
    <p>O prazo de presentación de solicitudes será dun mes contado a partir do día seguinte ao da data de publicación desta orde no <em>Diario Oficial de Galicia</em>.</p>
    <p>Santiago de Compostela, 1 de xullo de 2016</p>
    <footer><p>Francisco Conde López<br>Conselleiro de Economía, Emprego e Industria</p></footer>

