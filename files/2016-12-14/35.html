---
date: '2016-12-14'
id: G0422-011216-0002
page: 54584
number: 237
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 30 de novembro de 2016, da Secretaría Xeral Técnica da Consellería
  de Medio Ambiente e Ordenación do Territorio, polo que se notifica a
  resolución dun expediente de reclamación de responsabilidade patrimonial,
  devolta polo servicio de Correos por resultar descoñecido o seu destinatario
  ou ben porque, intentada a notificación, non se puido efectuar (expediente
  RP/15/00197).
range: Anuncio
url: >-
  https://www.xunta.gal/dog/Publicados/2016/20161214/AnuncioG0422-011216-0002_gl.html
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, despois de ser intentada sen éxito a notificación persoal a través do servizo de Correos, notifícase a Mónica Víctor Fortes, en nome e representación de AXA Seguros Generales, S.A, a resolución do expediente de reclamación de responsabilidade patrimonial expediente RP/15/00197.</p>
    <p>En cumprimento do artigo 61 da Lei 30/1992, do 26 de novembro, a interesada poderá comparecer, no prazo de dez días hábiles contados desde o seguinte ao da publicación deste anuncio no Boletín Oficial del Estado, nas oficinas da Secretaría Xeral Técnica da Consellería de Medio Ambiente e Ordenación do Territorio, situadas no edificio administrativo San Lázaro, s/n, 15781 Santiago de Compostela, das 9.00 ás 14.00 horas, de luns a venres, para o coñecemento íntegro da mencionada resolución e constancia de tal coñecemento.</p>
    <p>Transcorrido o dito prazo sen efectuarse a comparecencia, a notificación entenderase producida desde o día seguinte ao de publicación deste anuncio no Boletín Oficial del Estado.</p>
    <p>Contra esta resolución cabe recurso contencioso-administrativo ante o xulgado do contencioso-administrativo da circunscrición en que o demandante teña o seu domicilio ou naquela en que se encontre a sede do órgano autor do acto orixinario impugnado, de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa comparecencia ou da publicación no Boletín Oficial del Estado, de conformidade co disposto no artigo 46.1 da citada Lei 29/1998, do 13 de xullo. Así mesmo, e con carácter previo e potestativo poderá presentar recurso de reposición no prazo dun mes contado desde o día seguinte ao da súa comparecencia ou da publicación no Boletín Oficial del Estado, de conformidade co previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 30 de novembro de 2016</p>
    <footer><p>María Jesús Lorenzana Somoza<br>Secretaria xeral técnica da Consellería de Medio Ambiente e<br>Ordenación do Territorio</p></footer>

