---
date: '2016-12-14'
id: G0244-021216-0004
page: 54511
number: 237
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  EXTRACTO da Resolución do  25 de novembro de 2016, da Secretaría Xeral para o
  Deporte, pola que se convocan subvencións, en réxime de concorrencia non
  competitiva, para clubs deportivos, sociedades anónimas deportivas e
  agrupacións deportivas escolares de Galicia, para o desenvolvemento de
  actividades deportivas.
range: Resolución
url: >-
  https://www.xunta.gal/dog/Publicados/2016/20161214/AnuncioG0244-021216-0004_gl.html
---
<p>BDNS (Identif.): 325406</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarios</p>
    <p>Poderán ser beneficiarios das subvencións os clubs deportivos, as sociedades anónimas deportivas e as agrupacións deportivas escolares de Galicia, inscritos, en todos os casos, no Rexistro de Asociacións Deportivas e Deportistas da Secretaría Xeral para o Deporte.</p>
    <p>Segundo. Finalidade</p>
    <p>Esta resolución ten por obxecto convocar as subvencións a clubs deportivos, sociedades anónimas deportivas e agrupacións deportivas escolares de Galicia, para o desenvolvemento de actividades deportivas.</p>
    <p>Terceiro. Bases reguladoras</p>
    <p>Resolución do 25 de novembro de 2016, da Secretaría Xeral para o Deporte, pola que se convocan subvencións, en réxime de concorrencia non competitiva, para clubs deportivos, sociedades anónimas deportivas e agrupacións deportivas escolares de Galicia, para o desenvolvemento de actividades deportivas.</p>
    <p>Cuarto. Importes</p>
    <p>A concesión das subvencións reguladas nesta resolución será atendida con cargo á aplicación orzamentaria 04.40.441A.481.0 do exercicio orzamentario do ano 2017, ata un importe máximo de 2.080.000 € (dous millóns oitenta mil euros). Este importe poderá ser ampliado no caso de existencia de crédito na aplicación orzamentaria no momento da resolución segundo o disposto no artigo 31 da Lei 9/2007, de subvencións de Galicia.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado desde o día seguinte ao da publicación desta resolución. Se o último día de prazo for inhábil, entenderase prorrogado ao primeiro día hábil seguinte. Se no mes de vencemento non houber día equivalente a aquel en que comeza o cómputo, entenderase que o prazo expira o derradeiro día do mes.</p>
    <p>Santiago de Compostela, 25 de novembro de 2016</p>
    <footer><p>O/a secretario/a xeral para o Deporte<br>P.S. (Orde do 18.11.2016; DOG nº 222, do 21 de novembro)<br>Manuel Galdo Pérez<br>Secretario xeral da Presidencia</p></footer>

