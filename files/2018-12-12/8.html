---
date: '2018-12-12'
id: G0535-031218-0001
page: 51971
number: 236
agency: Consellería de Cultura e Turismo
section: III. Outras disposicións.
title: >-
  RESOLUCIÓN do 12 de novembro de 2018 pola que se inscribe a Asociación
  Treboada de Ideas no Rexistro de Entidades de Promoción do Camiño de Santiago.
range: Resolución
url: >-
  https://www.xunta.gal/dog/Publicados/2018/20181212/AnuncioG0535-031218-0001_gl.html
---
<p>Feitos.</p>
    <p>A Asociación Treboada de Ideas presenta unha solicitude de inscrición no Rexistro de Entidades de Promoción do Camiño de Santiago o día 18 de setembro de 2018. </p>
    <p>A solicitude foi presentada segundo o modelo que figura como anexo I do Decreto 45/2001, de refundición da normativa en materia do Camiño de Santiago (DOG núm. 36, do 20 de febrero), modificado polo Decreto 209/2002, do 13 de xuño (DOG núm. 121, do 25 de xuño), e con ela foi achegada a documentación pertinente segundo o artigo 26 do citado decreto.</p>
    <p>Fundamentos de dereito.</p>
    <p>É de aplicación especificamente ao procedemento a seguinte normativa:</p>
    <p>• Decreto 106/2018, do 4 de outubro, polo que se establece a estrutura orgánica das consellerías da Xunta de Galicia.</p>
    <p>• Decreto 45/2001, do 1 de febreiro, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O artigo 23 deste último decreto regula que «para a súa inscrición no rexistro as entidades solicitantes deberán ter como finalidade, expresa e prioritariamente reflectida nos seus estatutos, a recuperación, conservación e promoción do Camiño de Santiago, así como a difusión da cultura derivada deste».</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 7 de novembro de 2018 sobre a solicitude en que se constata que a Asociación Treboada de Ideas persegue os obxectivos fixados no decreto.</p>
    <p>A solicitude presentada cumpre as normas establecidas no citado Decreto 45/2001, do 1 de febrero. Por iso,</p>
    <p>Resolvo que a Asociación Treboada de Ideas quede inscrita no Rexistro de Entidades de Promoción do Camiño de Santiago co número 217.</p>
    <p>Santiago de Compostela, 12 de novembro de 2018</p>
    <footer><p>O conselleiro de Cultura e Turismo<br>P.D. (Orde do 14.3.2018, DOG núm. 58, do 22 de marzo)<br>Mª Carmen Martínez Insua<br>Directora xeral do Patrimonio Cultural</p></footer>

