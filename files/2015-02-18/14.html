---
date: '2015-02-18'
id: G0023-300115-0001
page: 6845
number: 33
agency: Xulgado do Social número 4 de Pontevedra
section: V. Administración de xustiza.
title: EDICTO (28/2015).
range: Edicto
url: >-
  https://www.xunta.gal/dog/Publicados/2015/20150218/AnuncioG0023-300115-0001_gl.html
---
<p>Eu, Marina García de Evan, secretaria xudicial do Xulgado do Social número 4 de Pontevedra, fago saber que no procedemento execución de títulos xudiciais 28/2015 deste xulgado do social, seguido por instancia de María Trinidad Rodríguez López contra Hortalizas e Legumes Otero García, S.L. sobre ordinario, se ditaron as seguintes resolucións cuxa parte dispositiva é a seguinte:</p>
    <p>«Dispoño:</p>
    <p>Despachar orde xeral de execución, a favor da parte executante, María Trinidad Rodríguez López, fronte a Hortalizas e Legumes Otero García, S.L., parte executada, por importe de 4.976,46 euros (dos que 4.524,06 euros corresponden ao principal obxecto de condena e 452,40 euros ao xuro de mora procesual do 10 %) e 452,41 euros que se fixan provisionalmente en concepto de xuros que, de ser o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Para dar efectividade ás medidas concretas solicitadas, acordo:</p>
    <p>– Requirir a Hortalizas e Legumes Otero García, S.L. co fin de que no prazo de 10 días manifeste una relación de bens e dereitos suficientes para cubrir a contía da execución, con expresión, de ser o caso, das cargas e gravames, así como, no caso de inmobles, se están ocupados, por que persoas e con que título, baixo apercibimento de que, en caso de non o verificar, poderá ser sancionado, cando menos, por desobediencia grave, en caso de que non presente a relación dos seus bens, inclúa nela bens que non sexan seus, exclúa bens propios susceptibles de embargo ou non desvele as cargas e gravames que sobre eles pesen, e poderánselle impor tamén multas coercitivas periódicas. </p>
    <p>– Consultar as aplicacións informáticas do órgano xudicial para a indagación de bens do executado.</p>
    <p>E para que sirva de notificación en legal forma a Hortalizas e Legumes Otero García, S.L., en ignorado paradoiro, expido este edicto para a súa inserción no <em>Diario Oficial de Galicia»</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Pontevedra, 29 de xaneiro de 2015</p>
    <footer><p>A secretaria xudicial</p></footer>

