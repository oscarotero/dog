---
date: '2015-02-18'
id: L251-120215-0021
page: 6917
number: 33
agency: Concello de Sanxenxo
section: VI. Anuncios. b) Administración local.
title: >-
  ANUNCIO de información pública de aprobación inicial do proxecto de
  expropiación, polo procedemento de taxación conxunta, dos terreos pertencentes
  a particulares, incluídos no ámbito do Plan especial de infraestruturas e
  dotacións da zona E69B do Plan xeral de ordenación  municipal de Sanxenxo, no
  Rebel, Vilalonga.
range: Anuncio
url: >-
  https://www.xunta.gal/dog/Publicados/2015/20150218/AnuncioL251-120215-0021_gl.html
---
<p>A Corporación Municipal en pleno, en sesión celebrada o 9 de febreiro de 2015, adoptou, entre outros, o seguinte acordo:</p>
    <p>Primeiro. Aprobar inicialmente o proxecto de expropiación polo procedemento de taxación conxunta dos terreos pertencentes a particulares, incluídos no ámbito do Plan especial de infraestruturas e dotacións da zona E69B do PXOM de Sanxenxo, no Rebel, Vilalonga, redactado por José Manuel Rey Rial e Rafael Vázquez Abal, con data do 30 de xaneiro 2015, con base nas valoracións realizadas polo enxeñeiro agrónomo Jorge Domínguez Piñeiro.</p>
    <p>Segundo. Expoñer ao público o referido proxecto mediante a inserción de anuncios no <em>Diario Oficial de Galicia</em> en nun dos xornais dos de maior circulación da provincia, polo prazo dun mes, para que aquelas persoas que poidan resultar interesadas formulen as observacións e reclamacións que consideren convenientes, en particular no que concierne a titularidade ou valoración dos seus respectivos dereitos.</p>
    <p>Terceiro. Notificar individualmente a todas aquelas persoas que aparezan como titulares de bens ou dereitos no expediente, mediante traslado literal das follas de valoración e das propostas de fixación dos criterios de valoración, para que poidan formular alegacións no prazo dun mes contado desde a data de notificación.</p>
    <p>Sanxenxo, 9 de febreiro de 2015</p>
    <footer><p>Catalina González Bea<br>Alcaldesa</p></footer>

