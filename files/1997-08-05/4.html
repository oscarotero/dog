---
date: '1997-08-05'
id: '9622'
page: 7
number: 149
agency: INSTITUTO GALEGO DE PROMOCIÓN ECONÓMICA
section: IV. OPOSICIÓNS E CONCURSOS
title: >-
  Resolución do 21 xullo de 1997 pola que se convocan prazas de persoal laboral
  fixo para o CIS-Ferrol.
range: Resolución
url: 'https://www.xunta.gal/dog/Publicados/1997/19970805/Anuncio9622_gl.html'
---
<p>O Instituto Galego de Promoción Económica (Igape), convoca probas de selección para cubri-las seguintes prazas de persoal laboral fixo para o CIS-Ferrol:</p>
<p>a) 1 técnico de contabilidade.</p>
<p>b) 1 xefe de unidade de desenvolvemento de producto.</p>
<p>c) 1 técnico de CAD e prototipado.</p>
<p>d) 1 xefe de unidade de tecnoloxías da producción.</p>
<p>e) 1 técnico do laboratorio de autómatas.</p>
<p>f) 1 técnico superior de tecnoloxías da información.</p>
<p>g) 1 auxiliar administrativo (secretaria/o de dirección).</p>
<p>As retribucións de cada unha das prazas convocadas serán as seguintes:</p>
<p>-Técnico de</p>
<p>contabilidadeMáximo 3.093.992 ptas. brutas anuais.-Xefe de unidade de desenvolve-</p>
<p>mento do productoMáximo 4.500.000 ptas. brutas anuais-Técnico de CAD e</p>
<p>prototipadoMáximo 3.663.400 ptas. brutas anuais-Xefe de unidade de tecno-</p>
<p>loxías da producciónMáximo 5.175.000 ptas. brutas anuais-Técnico do laboratorio</p>
<p>de autómatas máximo3.663.400 ptas. brutas anuais-Técnico superior de tecnoloxías</p>
<p>da informaciónMáximo 3.663.400 ptas. brutas anuais-Auxiliar administrativo</p>
<p>(secretaria/o de dirección)Máximo 2.408.786 ptas. brutas anuais</p>
<p>Requisitos xerais:</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Non estar separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>-Posuír e acredita-la titulación académica esixida (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>Condicións específicas de cada praza:</p>
<p>A) Técnico de contabilidade.</p>
<p>Requisitos mínimos, que deberán acreditarse:</p>
<p>-Licenciado ou diplomado en ciencias económicas ou empresariais.</p>
<p>-Experiencia mínima de ano e medio en contabilidade pública.</p>
<p>Coñecementos necesarios para cubrir este posto:</p>
<p>-Informática: programas contables públicos, ACCES e EXCEL en contorno Windows.</p>
<p>-Orzamentos públicos e contabilidade pública.</p>
<p>-Plan de contabilidade e normas de contabilidade do Igape.</p>
<p>Valorarase:</p>
<p>-Control e seguimento de execución do orzamento.</p>
<p>-Ter desempeñado funcións de técnico de contabilidade na Administración.</p>
<p>-Capacidade para integrarse en grupos de traballo multidisciplinarios.</p>
<p>-Coñecementos de contabilidade xeral.</p>
<p>-Coñecementos tributarios, con especial referencia a IRPF, a IVE e a sociedades.</p>
<p>-Control de inventarios.</p>
<p>-Control de inmobilizado.</p>
<p>-Control e seguimento de terceiros.</p>
<p>-Control de proxectos.</p>
<p>B) Xefe de unidade de desenvolvemento de producto.</p>
<p>Requisitos mínimos que deberán ser debidamente acreditados:</p>
<p>-Titulación enxeñería superior industrial, especialidade química.</p>
<p>-Experiencia mínima de tres anos como responsable de departamentos técnicos en empresas.</p>
<p>Coñecementos necesarios para cubrir este posto:</p>
<p>-Traballo en redes en contorno Windows.</p>
<p>-Coñecementos sobre a estructura e funcionamento do Igape.</p>
<p>-Coñecementos da empresa galega, con especial incidencia no ámbito da innovación tecnolóxica.</p>
<p>-Coñecementos teóricos de deseño asistido por ordenador (CAD; CAM; CAE) e de sinterizado por láser.</p>
<p>Valorarase :</p>
<p>-Experiencia en xestión de proxectos tecnolóxicos.</p>
<p>-Experiencia como formador e/ou organizador de actividades formativas.</p>
<p>-Capacidade para integrarse en grupos de traballo.</p>
<p>-Experiencia en centros tecnolóxicos ou de deseño.</p>
<p>C) Técnico de cad e prototipado.</p>
<p>Requisitos mínimos esixidos que deberán acreditarse:</p>
<p>-Enxeñeiro superior ou licenciado en ciencias físicas.</p>
<p>-Experiencia profesional de ano e medio, como mínimo, en técnicas de CAD e experiencia en prototipado.</p>
<p>Coñecementos necesarios para cubrir este posto:</p>
<p>-Programas de CAD, RAM, CAE a nivel de usuario.</p>
<p>-Traballo de redes, en contorno Windows.</p>
<p>-Inglés técnico, con nivel adecuado para traducir textos específicos.</p>
<p>-Situación da empresa galega como demandante dos servicios de CAD e prototipado.</p>
<p>Valorarase :</p>
<p>-Experiencia en prototipado rápido sistema SLS.</p>
<p>-Experiencia en centros de innovación tecnolóxica.</p>
<p>-Capacidade de integración en grupos de traballo.</p>
<p>-Coñecementos de francés.</p>
<p>D) Xefe de unidade de tecnoloxías da producción e calidade.</p>
<p>Requisitos mínimos que deberán acreditarse :</p>
<p>-Enxeñeiro superior industrial, especialidade mecánica.</p>
<p>-Formación específica en calidade ISO 9000, así como en implantación de sistemas de calidade de acordo coa norma ISO 9000.</p>
<p>-Experiencia mínima de cinco anos en postos de responsabilidade en departamentos de producción e calidade.</p>
<p>Coñecementos necesarios para cubrir este posto:</p>
<p>-Conceptos calidade: norma ISO 9000, certificación e auditorías.</p>
<p>-Prototipado e enxeñería inversa.</p>
<p>-Tecnoloxías da unión.</p>
<p>-Loxística de producción.</p>
<p>-Coñecementos de inglés a nivel de conversación.</p>
<p>-Informática a nivel de usuario en contorno Windows e en traballo en rede.</p>
<p>Valorarase:</p>
<p>-Capacidade e experiencia para dirixir grupos de traballo.</p>
<p>-Experiencia en divulgación de temas tecnolóxicos e transferencias tecnolóxicas.</p>
<p>-Auditor de sistemas de calidade recoñecidos.</p>
<p>-Experiencia profesional nun centro tecnolóxico que desenvolva proxectos de investigación aplicada e servicios tecnolóxicos.</p>
<p>E) Técnico do laboratorio de autómatas.</p>
<p>Requisitos mínimos que deberán acreditarse:</p>
<p>-Titulado universitario, medio ou superior, con especialidade eléctrica, electrónica e/ou automática.</p>
<p>-Experiencia mínima de ano e medio en temas relacionados con autómatas.</p>
<p>Coñecementos necesarios para cubrir este posto:</p>
<p>-Programación de PLC's, especialmente Simatic S5.</p>
<p>-Regulación.</p>
<p>-Comunicación entre PLC's e conexións a outras redes.</p>
<p>-Sistemas de supervisión e monitorización.</p>
<p>Valorarase :</p>
<p>-Experiencia en redacción de artigos de divulgación e comunicados en prensa especializada.</p>
<p>-Capacidade de comunicarse en inglés e/ou alemán.</p>
<p>-Coñecementos en S 7.</p>
<p>F) Técnico superior de tecnoloxías da información.</p>
<p>Requisitos mínimos que deberán acreditarse:</p>
<p>-Titulación superior en enxeñería de telecomunicacións, especialidade telemática.</p>
<p>-Experiencia mínima de ano e medio en traballos relacionados con tecnoloxías da información.</p>
<p>Coñecementos necesarios para cubrir este posto:</p>
<p>-Coñecementos xerais sobre o funcionamento e estructura do Igape.</p>
<p>-Coñecemento dos mecanismos de consecución e xestión de axudas, especialmente das de proxectos tecnolóxicos.</p>
<p>-Coñecemento, manexo e xestión dos sistemas telemáticos e de telecomunicacións de vangarda.</p>
<p>-Dominio do idioma inglés en áreas de telemática e multimedia.</p>
<p>Valorarase:</p>
<p>-Coñecemento, xestión e manexo de laboratorios de redes de ordenadores e multimedia.</p>
<p>-Experiencia en organización, xestión e control de actividades de tipo tecnolóxico e formativo.</p>
<p>-Experiencia en aplicación tecnolóxicas, xestión e desenvolvemento de proxectos de I+D.</p>
<p>-Experiencia en xestión e mantemento das instalacións telemáticas dedicadas a formación e proxectos.</p>
<p>G) Auxiliar administrativo (secretaria/o de dirección).</p>
<p>Requisitos mínimos que deberán acreditarse :</p>
<p>-Graduado escolar ou equivalente.</p>
<p>-Experiencia mínima dun ano e medio en posto similar.</p>
<p>-Coñecementos de galego a nivel perfeccionamento.</p>
<p>Coñecementos necesarios para cubrir este posto:</p>
<p>-Igape, Sodiga, Inesga, BIC como instrumentos de apoio ó sistema productivo de Galicia.</p>
<p>-Estructura organizativa da Xunta de Galicia.</p>
<p>-Coñecementos de informática. Imprescindible o manexo de Word e Excel baixo contorno Windows.</p>
<p>-Coñecementos altos de inglés, falado e escrito.</p>
<p>Valorarase:</p>
<p>-Coñecementos de alemán e/ou francés.</p>
<p>Documentación que hai que presentar:</p>
<p>-Fotocopia do DNI.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite a titulación, formación e experiencia esixidas, así como a formación e/ou experiencia que desexe achegar para ser valorada. Acreditarase a experiencia con historial completo da Seguridade Social ou certificado de empresa.</p>
<p>-Currículum vitae demostrable.</p>
<p>Lugar e prazo de presentación:</p>
<p>-As solicitudes presentaranse en calquera das oficinas do Igape.</p>
<p>-O prazo de presentación será de 15 días naturais contados a partir do día seguinte ó da publicación deste anuncio.</p>
<p>Proceso de selección:</p>
<p>1. Expirado o prazo de presentación de solicitudes, o comité de selección publicará as listas previas de admitidos e excluídos ó proceso de selección, coa motivación da exclusión, se é o caso, establecéndose un prazo de 5 días hábiles para, por petición do interesado, reparar calquera erro que sexa emendable. Esgotado este prazo, publicaranse as listas definitivas de admitidos e excluídos ó proceso de selección, incluíndo lugar e data en que comezarán as probas, ás que deberán asisti-los candidatos provistos do DNI. Estas listas serán publicadas nos taboleiros de anuncios do Igape.</p>
<p>2. As probas de selección consistirán nunha proba teórico-práctica e entrevista persoal.</p>
<p>a) Proba teórico-práctica.- Versará sobre os coñecementos e demais requisitos esixidos na convocatoria para cubrir este posto, o que terá que superar para pasar á entrevista persoal.</p>
<p>A proba teórico-práctica, poderá realizarse nunha ou dúas fases, ó criterio do comité de selección; neste último caso, soamente pasarán á entrevista persoal aqueles candidatos que superasen as dúas fases da proba.</p>
<p>Unha vez corrixida a proba teórico-práctica, o comité de selección publicará no taboleiro de anuncios do Igape a lista de aprobados e suspensos, e incluirá o lugar e data en que se realizarán as entrevistas persoais.</p>
<p>b) Entrevista persoal. Avaliaranse os coñecementos do candidato, ademais da adecuación deste ó posto de traballo.</p>
<p>3. Unha vez rematado todo o proceso anterior, o comité de selección publicará o nome das persoas seleccionadas no taboleiro de anuncios do Igape, facendo consta-la data de ingreso, así como a documentación complementaria que deberán achegar para formaliza-lo contrato.</p>
<p>Santiago de Compostela, 21 de xullo de 1997.</p>
<p>Diego Diz Fernández</p>
<p>Director Xeral do Instituto Galego de Promoción</p>
<p>Económica</p>
<p>5876</p>

