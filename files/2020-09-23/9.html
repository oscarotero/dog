---
date: '2020-09-23'
id: G2347-020920-0002
page: 37027
number: 193
agency: Xulgado do Social número 4 da Coruña
section: V. Administración de xustiza.
title: EDICTO (DSP 497/2019-MA).
range: Edicto
url: >-
  https://www.xunta.gal/dog/Publicados/2020/20200923/AnuncioG2347-020920-0002_gl.html
---
<p>Eu, Rosana Corral García, letrada da Administración de xustiza do Xulgado do Social número Catro da Coruña, dou fe e certifico que neste xulgado se seguen autos número 497/19-MA por instancia de Cheikh Ahmed Vall contra Obras y Estructuras Estrucor Tres, S.L., Sacyr e Fogasa sobre despedimento, nos que recaeu sentenza con data do 21 de xaneiro de 2020 que copiada nos particulares necesarios di así:</p>
    <p>Decido:</p>
    <p>Estímase parcialmente a demanda formulada por Cheikh Ahmed Vall fronte ás empresas Obras y Estructuras Estrucor Tres, S.L. e Sacyr, S.A. (desistida), con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada Obras y Estructuras Estrucor Tres, S.L. ao traballador.</p>
    <p>– Declárase extinguida a relación laboral.</p>
    <p>– Condénase a Obras y Estructuras Estrucor Tres, S.L. a aboar a Cheikh Ahmed Vall a cantidade de seiscentos cincuenta e catro euros con setenta e dous centimos de euro (654,72 euros) en concepto de indemnización.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto de condena, así como o deposito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>Así por esta a miña sentenza definitivamente xulgando en primeira instancia, pronúncioo, mándoo e asínoo.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Obras y Estructuras Estrucor Tres, S.L., expido e asino o presente edicto.</p>
    <p>A Coruña, 2 de setembro de 2020</p>
    <footer><p>A letrada da Adminsitración de xustiza</p></footer>

