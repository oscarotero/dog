---
date: '2020-09-23'
id: L205-100920-0001
page: 37086
number: 193
agency: Concello de Caldas de Reis
section: VI. Anuncios. b) Administración local.
title: ANUNCIO de requirimento de xestión da biomasa (expediente 466/2020).
range: Anuncio
url: >-
  https://www.xunta.gal/dog/Publicados/2020/20200923/AnuncioL205-100920-0001_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia:</p>
    <p>«3. Cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no Boletín Oficial del Estado e no Diario Oficial de Galicia, no cal se incluirán os datos catastrais da parcela. Nestes supostos o prazo para o cumprimento computarase desde a publicación do anuncio no Boletín Oficial del Estado».</p>
    <p>Por non se poder efectuar a notificación ao ser descoñecido o propietario, faise pública a resolución de execución da orde de execución para a xestión da biomasa vexetal, que esta alcaldía acordou no exercicio das súas atribucións. O interesado dispón do prazo dun (1) mes, contado a partir do día seguinte ao da publicación do anuncio no BOE, para executar a orde de xestión da biomasa vexetal. Faise advertencia de que, en caso de incumprimento desta orde de execución, e de acordo co establecido no número 4 do artigo 136 da Lei 2/2016, a Administración municipal procederá á execución subsidiaria, de acordo co establecido no artigo 22.4 da Lei 3/2007, do 9 de abril, de prevención e defensa contra os incendios forestais de Galicia.</p>
    <table>
     <tbody>
      <tr>
       <td>Nº expte.</td>
       <td>Asunto</td>
       <td>Propietario</td>
       <td>Ref. catastral-Localización da parcela</td>
      </tr>
      <tr>
       <td>466/2020</td>
       <td>Orde de execución para xestión da biomasa vexetal</td>
       <td>Descoñecido</td>
       <td>36005A045004070000TX sita en Aboi-Santo André</td>
      </tr>
     </tbody>
    </table>
    <p>Recursos. Contra esta resolución, que pon fin á vía administrativa, pode interpoñer, alternativamente, o recurso de reposición potestativo ante o alcalde deste concello, no prazo dun (1) mes contado desde o día seguinte ao da recepción desta notificación, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben interpoñer directamente recurso contencioso-administrativo, ante o Xulgado do Contencioso-Administrativo de Pontevedra, no prazo de dous (2) meses contados desde o día seguinte ao da recepción desta notificación, de conformidade co artigo 46 da Lei reguladora da xurisdición contencioso-administrativa. Se se opta por interpoñer o recurso de reposición potestativo, non poderá interpoñer recurso contencioso-administrativo ata que aquel sexa resolto expresamente ou se producise a súa desestimación por silencio.</p>
    <p>De se interpoñer o recurso potestativo de reposición, este deberá ser resolto e notificado no prazo dun (1) mes, segundo establece o artigo 124.2 da referida Lei 39/2015, entendéndose desestimado o recurso de reposición polo transcurso do mencionado prazo sen resolución expresa notificada, de conformidade co establecido no artigo 126.3 do mesmo texto legal. Nese caso, os interesados poderán interpoñer o recurso contencioso-administrativo dentro do prazo de seis (6) meses, contados desde o día seguinte ao daquel en que se deba entender presuntamente desestimado o recurso de reposición interposto, conforme o establecido na Lei reguladora da xurisdición contencioso-administrativa.</p>
    <p>Caldas de Reis, 10 de setembro de 2020</p>
    <footer><p>Juan Manuel Rey Rey<br>Alcalde presidente</p></footer>

