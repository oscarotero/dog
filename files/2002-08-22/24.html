---
date: '2002-08-22'
id: FD3A
page: 12
number: 161
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de xullo de 2002, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 02/74).
range: Resolución
url: 'https://www.xunta.gal/dog/Publicados/2002/20020822/AnuncioFD3A_gl.html'
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, da instalación eléctrica que a continuación se detalla:</p>
<p>Solicitante: Hidroeléctrica del Zarzo, S.A.</p>
<p>Domicilio social: avda. de Arteixo, 171, 15007 A Coruña.</p>
<p>Denominación: L.M.T., C.T., R.B.T. Castrelo.</p>
<p>Situación: Pontedeume.</p>
<p>Características técnicas: liña eléctrica aérea de media tensión a 15/20 kV, de 96 m de lonxitude, en conductor LA-56, que parte da L.M.T. Vilanova-subestación Pedrido, entre os CC.TT. Vizús e depuradora e final no C.T. aéreo de Castrelo-Centroña de 100 kVA e conexión á baixa tensión. No termo municipal de Pontedeume.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), so sector eléctrico, e no título VII do Real decreto, do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións:</p>
<p>O propietario do predio nº 2 manifesta que é innecesaria a expropiación para instala-lo C.T., posto que en terreo contiguo e noutros predios da súa propiedade existe un C.T. xa instalado coa posibilidade de ampliar. Que o predio está destinado a construír unha vivenda.</p>
<p>Hidroeléctrica del Zarzo, S.A., manifesta que o transformador actual se encontra mal situado para a demanda de enerxía e ante a maior demanda de potencia no lugar de Castrelo, faise necesaria a instalación do C.T. proxectado.</p>
<p>O C.T. ó que fai alusión encóntrase noutra parcela e deste hai tempo fóra de servicio, a superficie ocupada foi devolta hai anos á propietaria, a cal pode facer uso tanto do voo cedido como da antiga edificación existente.</p>
<p>O trazado proxectado axústase ó lindeiro oeste, instalando os apoios no lindeiro e sen que a instalación limite en modo ningún a posibilidade dunha futura construcción.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto de execución e declarar de utilidade pública, en concreto, as devanditas instalacións, nas que as características se axus</p>
<p>tarán en tódalas súas partes ás que figurán no anteproxecto, e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén podrá interpoñer calquera outro recurso que estime pertinente ó seu dereito.</p>
<p>A Coruña, 12 de xullo de 2002.</p>
<p>Jesús España Martínez</p>
<p>Delegado provincial da Coruña</p>

