---
date: '2003-06-16'
id: '13936'
page: 7
number: 115
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de maio de 2003, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, da corrección de erros da táboa salarial para 2003, do convenio
  colectivo do sector de comercio de materiais de construcción e saneamento.
range: Resolución
url: 'https://www.xunta.gal/dog/Publicados/2003/20030616/Anuncio13936_gl.html'
---
<p>Vista a acta da comisión paritaria de interpretación do convenio colectivo do sector de comercio de materiais de construcción e saneamento, que tivo entrada nesta delegación provincial o día 8-4-2003, subscrita en representación da parte económica pola Asociación Provincial de Empresarios de Materiales para la Construcción y Saneamiento (ASEMACO), e da parte social, polas centrais sindicais UGT e CC.OO., con data do 27-3-2003, de correción de erros da táboa salarial do ano 2003, e no sentido que se fai figurar no texto da devandita acta.</p>
<p>Que ó abeiro do disposto no artigo 105.2º da Lei 30/1992, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), as administracións poderán, así mesmo, rectificar en calquera momento, de oficio ou por instancia dos interesados, os erros materiais, de feito ou aritméticos existentes nos seus actos, esta delegación provincial</p>
<p>ACORDA:</p>
<p>Primeiro.-Rectifica-lo erro material sufrido na táboa salarial para o ano 2003 do convenio colectivo de comercio de materiais de construcción e saneamento da provincia de Pontevedra e no sentido, que figura no texto da acta.</p>
<p>Segundo.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Terceiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Cuarto.-Dispoñe-la súa publicación no Diario Oficial de Galicia.</p>
<p>Vigo, 13 de maio de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Convenio colectivo do sector do comercio de materiais para a construcción e o saneamento da provincia de Pontevedra.</p>
<p>Acta.</p>
<p>Asistentes:</p>
<p>CC.OO.: Jorge Carneiro Penedo.</p>
<p>UGT: Roberto Puga Hermida.</p>
<p>Representación empresarial: Andrés Sande Rodríguez.</p>
<p>Secretaria de actas: Marta Iglesias Pereira.</p>
<p>En Vigo, nos locais da Confederación de Empresarios de Pontevedra, ás 18.45 horas do día 27 de marzo de 2003, reúnese a comisión paritaria do convenio colectivo de traballo do sector de comercio de materiais para a construcción e o saneamento da provincia de Pontevedra, co obxecto de proceder á corrección de erros da táboa salarial do ano 2003.</p>
<p>Advertido erro na táboa salarial para o ano 2003, do sector de comercio dos materiais para a construcción e o saneamento da provincia de Pontevedra, cómpre face-la seguinte corrección:</p>
<p>Na categoría de delineante-debuxante, onde di: 600,51 euros, debe dicir 776, 46 euros.</p>
<p>Acórdase a súa remisión á autoridade laboral co obxecto do seu rexistro e posterior publicación no DOG e no BOP.</p>
<p>Autorízase a Marta Iglesias Pereira para levar a cabo as xestións necesarias.</p>
<p>Non habendo máis asuntos que tratar, levántase a sesión ás 19 horas do día arriba indicado.</p>

