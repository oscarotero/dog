---
date: '2003-06-16'
id: 1392E
page: 7
number: 115
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de maio de 2003, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, da revisión salarial para o ano 2003 do convenio colectivo do sector
  de derivados do cemento.
range: Resolución
url: 'https://www.xunta.gal/dog/Publicados/2003/20030616/Anuncio1392E_gl.html'
---
<p>Vista a acta da revisión salarial para o ano 2003 do convenio colectivo do sector de derivados do cemento, con nº de código 3600505, que tivo entrada nesta delegación provincial o día 14-4-2003, subscrita en representación da parte económica pola Asociación Provincial de Derivados do Cemento, e da parte social, polas centrais sindicais CC.OO., UGT e CIG, con data do 9-4-2003. De conformidade co disposto na disposición derradeira primeira do II convenio colectivo xeral para derivados do cemento, e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 12 de maio de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Convenio colectivo do sector de derivados</p>
<p>do cemento da provincia de Pontevedra</p>
<p>Acta:</p>
<p>Asistentes:</p>
<p>CC.OO.: Francisco Estévez Rodríguez.</p>
<p>CIG: Alberto Fernández Campo.</p>
<p>UGT:</p>
<p>José Carlos Rodríguez del Río.</p>
<p>Sergio Silva Maceira.</p>
<p>Jesús Giráldez García.</p>
<p>Ramón Carrera Molares.</p>
<p>Alfonso Castelo Domínguez.</p>
<p>Manuel Veiga Maceira.</p>
<p>Representación empresarial:</p>
<p>Arturo Santos Porto.</p>
<p>Manuel Vázquez Martínez.</p>
<p>Luciano Covelo Soto.</p>
<p>Laureano Pérez Expósito.</p>
<p>Francisco García Carrillo.</p>
<p>Roberto Rabuñal Mosquera.</p>
<p>Asesor: Manuel Vigo Giraldo.</p>
<p>En Vigo, nos locais da Confederación de Empresarios de Pontevedra, ás 17.30 horas do día 9 de abril de 2003, reúnese a comisión negociadora do</p>
<p>convenio colectivo de traballo do sector de derivados do cemento de Pontevedra, co obxecto de revisar e asina-las novas táboas salariais para o ano 2003, así como incorporar ó texto do convenio provincial as modificacións necesarias para a súa adaptación ós acordos acadados na acta cuarta da comisión negociadora do convenio xeral sectorial, que tivo lugar o día 17 de xaneiro de 2003 en Madrid.</p>
<p>En aplicación dos acordos acadados na acta cuarta da comisión negociadora do convenio xeral do sector de derivados do cemento ó que se fixo referencia no parágrafo anterior, procedeuse á realización dos cálculos das táboas salariais do ano 2003 por medio da aplicación dun incremento equivalente a un 2,85% ás vixentes a 31 de decembro de 2002.</p>
<p>Unha vez confeccionadas estas táboas, dáselles lectura asinándoas as partes en proba de conformidade, e acordándose a súa remisión á autoridade laboral co obxecto do seu rexistro e posterior publicación no Diario Oficial de Galicia e no BOP. Autorízase a Manuel Vigo Giraldo para levar a cabo as xestións necesarias.</p>
<p>Modifícase o contido do segundo parágrafo do artigo 4 do convenio provincial de derivados do cemento no sentido seguinte: en todas aquelas materias de negociación non atribuídas en exclusividade ó convenio xeral, a duración deste convenio será dun ano, desde o 1 de xaneiro de 2003 ata o 31 de decembro de 2003.</p>
<p>Modifícase a redacción dada ó artigo 11 a) do texto do convenio provincial de derivados do cemento nos seguinte termos: a duración da xornada anual de traballo durante o período correspondente ó ano 2003 será de 1.744 horas anuais de traballo efectivo, tanto en xornada partida como en xornada continuada.</p>
<p>Modifícase por supresión o contido dos dous últimos parágrafos do punto 1 c) do artigo 12 do texto do convenio colectivo provincial de derivados do cemento.</p>
<p>Acórdase a aplicación para o ano 2003 dos acordos recollidos no artigo 36 (días festivos de convenio) do texto do convenio colectivo provincial.</p>
<p>Acórdase, así mesmo, a modificación do artigo 43 (indemnizacións) para fixa-las novas contías destas indemnizacións para os exercicios 2003, 2004 e 2005 nos seguintes termos:</p>
<p>Exercicio 2003: 38.000 euros.</p>
<p>Exercicio 2004: 39.500 euros.</p>
<p>Exercicio 2005: 41.000 euros.</p>
<p>Asinan esta acta tódolos comparecentes, agás a representación da organización sindical CIG, que non está conforme cos contidos de carácter competencial que reserva para o seu ámbito de negociación o convenio colectivo xeral.</p>
<p>Non habendo máis asuntos que tratar, levántase a sesión ás 19 horas do día arriba indicado.</p>
<p>ANEXO</p>
<p>Táboa salarial para o ano 2003. Convenio colectivo provincial derivados do cemento</p>
<p>(A duración desta táboa será dun ano desde o 1-1-2003 ata o 31-12-2003)</p>
<table><tbody><tr><td></td></tr>
<tr><td></td></tr>
<tr><td>Nivel</td><td>Categorías</td><td>Salario</td><td>Pluses</td><td>Pagas extraordinarias</td><td>R.A. (2)</td></tr>
<tr><td></td></tr>
<tr><td></td><td></td><td></td><td>Convenio</td><td>Non salarial</td><td>Xullo</td><td>Nadal</td><td></td></tr>
<tr><td></td></tr>
</tbody></table>
<table><tbody><tr><td>2</td><td>Persoal titulado superior</td><td>1.685,40</td><td>5,55</td><td>3,70</td><td>1.507,12</td><td>1.507,12</td><td>23.239,04</td></tr>
<tr><td></td></tr>
<tr><td>3</td><td>Persoal titulado medio, xefe administrativo</td><td>1.431,13</td><td>4,74</td><td>3,70</td><td>1.279,73</td><td>1.279,73</td><td>19.733,02</td></tr>
<tr><td></td></tr>
<tr><td>4</td><td>Xefe persoal, axte. obra encargado xral. de fábrica</td><td>1.196,39</td><td>4,20</td><td>3,70</td><td>1.069,85</td><td>1.069,85</td><td>16.496,38</td></tr>
<tr><td></td></tr>
<tr><td>5</td><td>Xefe amtvo. 2ª, delineante superior, encargado xral. obra, xefe de sección, xefe de obra</td><td>1.077,80</td><td>3,70</td><td>3,70</td><td>963,79</td><td>963,79</td><td>14.861,18</td></tr>
<tr><td></td></tr>
<tr><td>6</td><td>Oficial amtvo. 1ª, delineante 1ª, xefe enc. taller ou labor</td><td>1.004,94</td><td>3,49</td><td>3,70</td><td>898,60</td><td>898,60</td><td>13.856,48</td></tr>
<tr><td></td></tr>
<tr><td>7</td><td>Delineante 2ª, viaxante, capataz, especialista de oficio</td><td>949,93</td><td>3,35</td><td>3,70</td><td>849,63</td><td>849,63</td><td>13.098,42</td></tr>
<tr><td></td></tr>
<tr><td>8</td><td>Oficial admto. 2ª, oficial 1ª oficio</td><td>895,23</td><td>3,12</td><td>3,70</td><td>800,52</td><td>800,52</td><td>12.343,80</td></tr>
<tr><td></td></tr>
<tr><td>9</td><td>Auxiliar admtvo., oficial de 2ª de oficio</td><td>868,10</td><td>3,02</td><td>3,70</td><td>776,24</td><td>776,24</td><td>11.969,68</td></tr>
<tr><td></td></tr>
<tr><td>10</td><td>Auxiliar de laboratorio, vixilante, almaceneiro, cobrador, axudante de oficio, especialista de 1ª</td><td>840,85</td><td>2,95</td><td>3,70</td><td>751,79</td><td>751,79</td><td>11.593,78</td></tr>
<tr><td></td></tr>
<tr><td>11</td><td>Especialista de 2ª, peón especializado</td><td>814,24</td><td>2,87</td><td>3,70</td><td>727,30</td><td>727,30</td><td>11.225,48</td></tr>
<tr><td></td></tr>
<tr><td>12</td><td>Muller limpeza, peón corrente</td><td>799,22</td><td>2,75</td><td>3,70</td><td>714,67</td><td>714,67</td><td>11.019,98</td></tr>
<tr><td></td></tr>
<tr><td>13 (1)</td><td>Traballadores con contrato formativo (2º ano)</td><td>732,14</td><td>2,17</td><td>3,70</td><td>732,14</td><td>732,14</td><td>10.249,96</td></tr>
<tr><td></td></tr>
<tr><td>14 (1)</td><td>Traballadores con contrato formativo (1º ano)</td><td>730,08</td><td>2,04</td><td>3,70</td><td>730,08</td><td>730,08</td><td>10.221,12</td></tr>
<tr><td></td></tr></tbody></table>
<p>(1) Os valores dos distintos conceptos existentes nos niveis e columnas referenciados correspóndense cos correspondentes á remuneración bruta anual do nivel IX do convenio colectivo xeral. Nestes niveis e na columna R.A., xa están incluídos os complementos de convenio e non salarial.</p>
<p>(2) Na columna R.A: sumáronse os 12 meses de salario, mailas 2 pagas extraordinarias. Para sabe-la retribución total anual deberán sumarse tanto o complemento de convenio e o extrasalarial, como a antigüidade consolidada, de se-lo caso. Axudas de custo: con pernoita, 38,30 euros; sen pernoita 22,08 euros.</p>

