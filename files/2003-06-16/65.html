---
date: '2003-06-16'
id: 13A16
page: 7
number: 115
agency: CONCELLO DE ARTEIXO
section: VI. ANUNCIOS
title: Anuncio (11/2003).
range: Anuncio
url: 'https://www.xunta.gal/dog/Publicados/2003/20030616/Anuncio13A16_gl.html'
---
<p>A Comisión de Goberno, en sesión celebrada o día 25-3-2003, acordou aprobar inicialmente o proxecto de sectorización Zapateira 2, tramitado de oficio mediante o sistema de cooperación, o cal queda sometido a información pública polo prazo dun mes, contado a partir do seguinte a aquel en que se produza a última das publicacións que se inserirán no DOG, no BOP e en dous dos xornais de maior circulación da provincia.</p>
<p>Durante o devandito prazo as persoas interesadas poderán examina-lo seu contido comparecendo nas dependencias do Servicio Municipal de Urbanismo e presenta-las alegacións que estimen convenientes (expediente 11/2003.SEC).</p>
<p>Ó mesmo tempo e ante a eventualidade de que poidan existir interesados descoñecidos neste procedemento, se ignore o lugar de notificación dalgún ou intentada esta non se puidese practicar, sirva o presente de notificación, coa finalidade e alcance que se contemplan no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Arteixo, 27 de maio de 2003.</p>
<p>P.D. (Decreto 587/1999)</p>
<p>María Isabel Vila Vilas</p>
<p>Primeira tenente de alcalde en funcións</p>

