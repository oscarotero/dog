---
date: '1996-10-22'
id: ADAE
page: 9
number: 207
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 22 de xullo de 1996, da Delegación Provincial da Coruña, pola
  que se dispón a inscrición no rexistro e a publicación no Diario Oficial de
  Galicia do convenio colectivo da empresa Quesos de Galicia, S.A.
range: Resolución
url: 'https://www.xunta.gal/dog/Publicados/1996/19961022/AnuncioADAE_gl.html'
---
<p>Visto o expediente do convenio colectivo Quesos de Galicia, S.A. que tivo entrada nesta delegación provincial o día 12-7-1996, subscrito en representación da parte económica pola empresa, e, da parte social, polo comité de empresa o día 27-6-1996, de conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, de 22 de maio, sobre rexistro e depósito de convenios colectivos de traballo e o Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 22 de xullo de 1996.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Acta de outorgamento de convenio colectivo</p>
<p>En Narón o 27 de xuño de 1996. Reúnese a comisión negociadora do convenio colectivo da empresa Quesos de Galicia, S.A. (Quegalsa), constituída por Jorge Fernández García, en nome e representación da dirección da empresa, e en representación dos traballadores os delegados de persoal Andrés Lage Combarro, Francisco Fonte Pena e José Luis Díaz Pérez, acordan por unanimidade aproba-lo seguinte texto do convenio colectivo de aplicación á empresa Quegalda, Quesos de Galicia, S.A.</p>
<p>Capítulo I</p>
<p>Disposicións xerais</p>
<p>Sección primeira</p>
<p>Extensión e vixencia</p>
<p>Artigo 1º.-Ámbito territorial.</p>
<p>O presente convenio aplicarase no centro de traballo de Quegalsa, Quesos de Galicia, S.A. de Narón, ou calquera que no sucesivo se establezan.</p>
<p>Artigo 2º.-Ámbito persoal.</p>
<p>O presente convenio afectará a tódolos traballadores adscritos a esta empresa, tanto con carácter fixo como eventual.</p>
<p>Todo o persoal obrigado por este convenio ten o deber de cumprilo e esixi-lo seu cumprimento.</p>
<p>Artigo 3º.-Ámbito temporal.</p>
<p>O presente convenio estará en vigor desde o 1 de xaneiro de 1996 ata o 31 de decembro de 1997, prorrogándose de ano en ano, agás o disposto no artigo seguinte.</p>
<p>A súa aplicación será inmediata ó seu asinamento, sexa cal sexa a data de publicación no boletín oficial.</p>
<p>Sección segunda</p>
<p>Revisión e rescisión</p>
<p>Artigo 4º.-Denuncia.</p>
<p>Calquera das partes poderá formular denuncia, propoñendo revisión ou rescisión cunha antelación dun mes, como mínimo, respecto á data da súa expiración, ou do período de vixencia de calquera das súas prórrogas.</p>
<p>En caso de denuncia, a negociación do novo convenio iniciarase durante o mes seguinte ó do vencemento do presente convenio.</p>
<p>Artigo 5º.-Incumprimento.</p>
<p>Todo o persoal afectado por este convenio poderá denuncia-lo seu incumprimento na súa totalidade ou en parte.</p>
<p>Artigo 6º.-Comisión paritaria.</p>
<p>Constitúese unha comisión paritaria composta por parte da dirección por Jorge Fernández García e outras dúas persoas que este designe e por Andrés Lage Combarro, Francisco Fonte Pena e José Luis Díaz Pérez, por parte dos traballadores, para resolver cantas dúbidas e diverxencias poidan xurdir entre as partes en aplicación e interpretación deste convenio.</p>
<p>Sección terceira</p>
<p>Respecto de dereitos, compensación e absorción</p>
<p>Artigo 7º</p>
<p>Respectaránselles a tódolos traballadores as situacións persoais actualmente consolidadas, en canto determinen maiores dereitos cós concedidos por este convenio respecto ás materias obxecto da súa regulación.</p>
<p>Artigo 8º</p>
<p>Sen prexuízo de que poidan estenderse a calquera situación as melloras establecidas no convenio, nin da facultade de amplialas, a empresa, se estivese aboando salarios superiores ós regulamentariamente esixidos, non estará obrigada a aplica-las elevacións que polas presentes estipulacións se fixen.</p>
<p>Así mesmo, as melloras establecidas no presente convenio, serán compensables ou absorbibles por calquera elevación salarial que por disposición legal puidese establecerse.</p>
<p>Capítulo II</p>
<p>Asignacións económicas</p>
<p>Artigo 9º</p>
<p>Os soldos base deste convenio son os que figuran no anexo adxunto; a súa táboa salarial enténdese para xornada completa en cada categoría profesional e posto de traballo.</p>
<p>A táboa salarial é a que figura no anexo para os anos 1996 e 1997.</p>
<p>Artigo 10º</p>
<p>O total de horas de traballo durante o ano 1996 ascenderá a 1.826 horas.</p>
<p>Artigo 11º.-Antigüidade.</p>
<p>Para os dous anos de vixencia do convenio colectivo o importe do quinquenio é do 10% do salario base do convenio para o ano 1996, coa limitación contida no artigo 25.2º do Estatuto dos traballadores, na súa primitiva redacción.</p>
<p>Artigo 12º.-Plus de axuda ó transporte.</p>
<p>Mantense en 100 ptas./diarias para todo tipo de persoal, sen distinción de categorías profesionais, segundo a xornada laboral completa.</p>
<p>O dito plus cobrarase exclusivamente os días de asistencia ó traballo, non sendo computable en vacacións, IT, permisos, etc.</p>
<p>Artigo 13º</p>
<p>Mantense o plus compensatorio de 60 ptas. por día de traballo, facéndose extensible a todo o persoal con alta na empresa anterior ó 1-6-1992.</p>
<p>Esta plus pasará a cobrarse, ademais dos días de asistencia ó traballo, durante os días de incapacidade temporal; non será aboado nas vacacións.</p>
<p>Artigo 14º</p>
<p>Mantense o plus de vestiario, aplicable a todo o persoal; a súa contía será de 5.817 ptas. ó mes, e non se aboará nas pagas extraordinarias.</p>
<p>Artigo 15º</p>
<p>Mantéñense as tres gratificacións voluntarias que se pagan na actualidade, equivalente cada unha delas a unha mensualidade, computándose nelas o salario convenio e maila antigüidade.</p>
<p>Artigo 16º</p>
<p>Acórdase mante-la póliza de accidentes de traballo para tódolos traballadores, con cobertura durante as 24 horas do día e nas seguintes cantidades:</p>
<p>-Catro millóns de pesetas en caso de invalidez permanente absoluta ou total.</p>
<p>-Dous millóns de pesetas en caso de falecemento.</p>
<p>Neste último caso aboarase a cantidade sinalada ás persoas que xustifiquen se-los herdeiros legais do traballador fallecido.</p>
<p>Ademais, en caso de incapacidade permanente e absoluta derivada de enfermidade común ou accidente non laboral a cantidade de dous millóns de pesetas.</p>
<p>Capítulo III</p>
<p>Disposicións varias</p>
<p>Artigo 17º.-Xerarquía.</p>
<p>Co fin de que tódolos traballadores coñezan en todo momento as xerarquías da empresa e a súa sección, desde a entrada en vigor do presente convenio, a dirección da empresa publicará en lugar visible o organigrama actualizado da empresa, e en cada sección o seu propio.</p>
<p>Artigo 18º.-Difusión.</p>
<p>A dirección porá á disposición de todo o persoal exemplares do presente convenio. Así mesmo, o convenio permanecerá exposto durante a súa vixencia no taboleiro de anuncios.</p>
<p>Artigo 19º.-Vacacións.</p>
<p>Trinta días naturais para tódalas categorías profesionais. Seguirá vixente o sistema rotativo, aceptado polo persoal, recollido en canto ó seu funcionamento no artigo do convenio colectivo de 1986.</p>
<p>Artigo 20º.-Cadro de quendas e descansos.</p>
<p>Antes das 12 horas de cada venres a empresa terá a obriga de confeccionar e publica-los cadros de quen</p>
<p>das e descansos da semana seguinte, correspondentes ó cadro suxeito a este réxime de traballo.</p>
<p>A empresa, ó confecciona-la lista de quendas, terá en conta que se descansen a maior cantidade de domingos posibles.</p>
<p>As quendas de domingos que sexan por quenda de lista, serán consideradas como servicios mínimos.</p>
<p>Artigo 21º.-Festivos.</p>
<p>O número de festivos non recuperables para este ano serán os que indique a lexislación vixente. O persoal que entre a formar parte da lista dos domingos terá preferencia para traballa-los festivos.</p>
<p>Artigo 22º.-Festas de Nadal.</p>
<p>Os días 24 e 31 de decembro a segunda quenda será de catorce a dezanove horas, e os días 25 de decembro e 1 de xaneiro a primeira das quendas será de 9 a 14 horas, computándose como xornada laboral completa para tódolos efectos.</p>
<p>Así mesmo, as dúas quendas do día 25 de decembro e 1 de xaneiro serán realizadas por aqueles ós que lles correspondan os labores de servicios mínimos, é dicir, mantemento, recepción de leite e control de calidade; descanso o resto do persoal.</p>
<p>Artigo 23º.-Licencias.</p>
<p>O persoal terá dereito a licencias retribuídas nos seguintes casos e coa extensión seguinte:</p>
<p>a) Por defunción de pais, irmáns, cónxuxe e fillos, catro días, se o falecemento ten lugar dentro da provincia, e seis se tivese lugar fóra dos seus límites, sempre e cando se produza o desprazamento.</p>
<p>b) Por defunción de pais e irmáns políticos, dous días dentro da provincia é tres fóra dela, sempre e cando se produza o desprazamento.</p>
<p>c) Por enfermidade grave de pais, cónxuxe, fillos e irmáns, tres días dentro da provincia e catro fóra dela, sempre que se produza o desprazamento.</p>
<p>d) Por nacemento de fillo, catro días.</p>
<p>e) Por casamento, quince días.</p>
<p>f) Por traslado de domicilio, un día.</p>
<p>Os días considéranse naturais.</p>
<p>Artigo 24º</p>
<p>A empresa entregaralle ós traballadores roupa de traballo adecuada ás súas necesidades e respectivas funcións, e queda obrigada a mante-lo reposto necesario para atende-las necesidades derivadas da producción, respectándose, en todo caso, as normas de seguridade e hixiene.</p>
<p>Artigo 25º.-Retribución en caso de enfermidade común o u accidente laboral.</p>
<p>En caso de baixa por enfermidade ou accidente non laboral, a empresa aboará o complemento necesario para que xuntamente coa prestación económica da Seguri</p>
<p>dade Social, o traballador perciba a partir da data da baixa, o salario total fixado por este convenio, é dicir, o salario base e maila antigüidade exceptuando a axuda ó transporte.</p>
<p>A empresa terá a facultade de que o médico de empresa, ou o que se designe, visite no seu domicilio e recoñeza o traballador cantas veces se crea conveniente. Así mesmo, poderá requiri-lo productor en baixa para que se presente a recoñecemento coa periodicidade que se coide necesaria.</p>
<p>Nos casos de desconformidade coa situación de baixa, a dirección e o comité de empresa nomearán un facultativo para que efectúe o recoñecemento oportuno; do seu dictame dependerá o aboamento do complemento ó que fai referencia o presente artigo, así como o seguinte.</p>
<p>Artigo 26º.-Retribución en caso de accidente laboral.</p>
<p>En caso de accidente de traballo que dea lugar a unha IT, a empresa aboará o complemento necesario para que, xunto coa prestación que perciba da mutualidade laboral ou mutua patronal, o traballador accidentado perciba o total dos seus salarios desde o primeiro día que resulte accidentado e durante todo o tempo que teña dereito á citada prestación económica, a excepción do plus de axuda ó transporte como no caso de enfermidade común.</p>
<p>Recoñéceselle á empresa a mesma facultade de vixilancia e comprobación establecida no artigo anterior.</p>
<p>Artigo 27º.-Horas extraordinarias.</p>
<p>A realización de horas extraordinarias axustarase ós seguintes criterios:</p>
<p>a) Reduciranse ás mínimas imprescindibles e a súa realización será de carácter voluntario.</p>
<p>b) Respecto das horas extraordinarias por causa de forza maior, realizaranse as que veñan esixidas para previr e reparar sinistros e outros danos extraordinarios e urxentes, as cales non se terán en conta, nin para efectos de duración máxima da xornada laboral ordinaria, nin para o cómputo do número máximo de horas extraordinarias autorizadas, sen prexuízo do seu aboamento como se se tratase de horas extraordinarias.</p>
<p>c) Entenderanse como horas extraordinarias estructurais as necesarias para atender pedidos, períodos punta de producción, ausencias imprevistas, cambios de quenda, mantemento e demais circunstancias derivadas da específica natureza das actividades de que se trate.</p>
<p>As horas extraordinarias aboaranse conforme a lexislación vixente, comunicándoselle mensualmente á autoridade laboral, conxuntamente pola empresa e o comité ou delegados de persoal.</p>
<p>Artigo 28º</p>
<p>A empresa seguirá aboando ós seus traballadores as mesmas cantidades que polo concepto do suprimido imposto de rendemento de traballo persoal (IRTP) lles correspondería pagar a cada un o 1 de xaneiro de 1979.</p>
<p>As ditas cantidades quedan consolidadas nas súas contías actuais e non poderán ser absorbidas por cal</p>
<p>quera aumento salarial futuro, xa sexan por disposición legal, por convenio ou laudo.</p>
<p>Artigo 29º</p>
<p>Cando por necesidades da empresa un traballador sexa desprazado fóra da súa residencia habitual por un período superior a 24 horas, aboaráselle, á parte dos gastos de desprazamento e estadía, unha compensación económica suplementaria de 1.500 ptas. diarias.</p>
<p>Artigo 30º</p>
<p>A empresa aboaralles ós productores que se xubilen ó cumpri-los 65 anos de idade, como máximo, un premio na contía de 10.000 ptas. por ano de servicio, entendéndose que os que superen a dita idade renunciarán a este.</p>
<p>Esta mesma cantidade seralle aboada ós que causen baixa definitiva na empresa, por enfermidade, accidente laboral ou falecemento. Neste último caso, aboaráselles ós que xustifiquen se-los seus herdeiros. Nos supostos deste apartado, o premio será concedido nas mesmas condicións ca no apartado anterior.</p>
<p>Artigo 31º.-Dereitos sindicais.</p>
<p>Os delegados de persoal, disporán do crédito de horas mensuais que a lei determine.</p>
<p>Sen rebaixa-lo máximo, poderán ser consumidas as horas retribuídas co fin de preve-la asistencia a cursos de formación organizados polos sindicatos, institutos de formación ou outras entidades.</p>
<p>Os traballadores poderán esixirlles ós delegados de persoal a realización de asembleas cando o solicite o 10% do cadro de persoal.</p>
<p>Artigo 32º</p>
<p>A partir do 1 de xaneiro de 1997 aboarase un complemento de productividade do 0,5% sobre a táboa de salarios do ano 1996. Para a súa determinación tomaranse como base de cálculo os resultados obtidos no ano 1995 de horas tonelada, desclasificados, devolucións de mercado e extracto seco de producto. Para os productos mestura tomaranse como base de cálculo os valores medios do último trimestre de 1996. O seu importe será o resultante de tódolos elementos que compoñen a base de cálculo, expresado en tanto por cento e multiplicando esta porcentaxe polo 0,5% fixado para este concepto. O pagamento efectuarase dunha soa vez coa nómina do mes de xaneiro de 1998.</p>
<p>No non previsto no presente convenio observarase o disposto no Estatuto dos traballadores e na vixente ordenanza laboral para as industrias lácteas.</p>
<p>ANEXO</p>
<p>Táboa salarial para 1996 Quesos de Galicia, S.A.</p>
<table><tbody><tr><td>Categorías</td><td>Mes</td><td>Anual</td></tr>
<tr><td></td></tr>
</tbody></table>
<table><tbody><tr><td>Persoal técnico</td></tr>
<tr><td>Técnico xefe</td><td>176.811</td><td>2.652.165</td></tr>
<tr><td>Técnico superior</td><td>164.203</td><td>2.463.045</td></tr>
<tr><td>Técnico medio</td><td>127.132</td><td>1.906.980</td></tr>
</tbody></table>
<table><tbody><tr><td>Categorías</td><td>Mes</td><td>Anual</td></tr>
<tr><td></td></tr>
</tbody></table>
<table><tbody><tr><td>Técnico operador</td><td>117.478</td><td>1.762.170</td></tr>
<tr><td>Técnico diplomado</td><td>117.478</td><td>1.762.170</td></tr>
<tr><td>Non titulados</td></tr>
<tr><td>Xefe de fabricación</td><td>123.696</td><td>1.855.440</td></tr>
<tr><td>Contramestre ou xefe de sección</td><td>122.087</td><td>1.831.305</td></tr>
<tr><td>Encargado</td><td>118.559</td><td>1.778.385</td></tr>
<tr><td>Capataz</td><td>115.559</td><td>1.733.385</td></tr>
<tr><td>Oficial de 1ª especialista</td><td>115.029</td><td>1.725.435</td></tr>
<tr><td>Coordinador de zona</td><td>115.029</td><td>1.725.435</td></tr>
<tr><td>Oficial de 1ª laboratorio</td><td>112.016</td><td>1.680.240</td></tr>
<tr><td>Oficial de 1ª mantemento</td><td>109.985</td><td>1.649.775</td></tr>
<tr><td>Inspector de distrito</td><td>108.470</td><td>1.627.050</td></tr>
<tr><td>Oficial de 2ª laboratorio</td><td>103.931</td><td>1.558.965</td></tr>
<tr><td>Oficial de 2ª mantemento</td><td>106.451</td><td>1.596.765</td></tr>
<tr><td>Auxiliar de inspección</td><td>105.950</td><td>1.589.250</td></tr>
<tr><td>Auxiliar laboratorio</td><td>98.384</td><td>1.475.760</td></tr>
<tr><td>Empregados administrativos</td></tr>
<tr><td>Oficial de 1ª</td><td>109.985</td><td>1.649.775</td></tr>
<tr><td>Oficial de 2ª</td><td>106.451</td><td>1.596.765</td></tr>
<tr><td>Auxiliar administrativo</td><td>98.384</td><td>1.475.760</td></tr>
<tr><td>Telefonista</td><td>93.410</td><td>1.401.150</td></tr>
<tr><td>Comerciais</td></tr>
<tr><td>Inspector ou promotor</td><td>115.029</td><td>1.725.435</td></tr>
<tr><td>Vendas</td></tr>
<tr><td>Viaxantes</td><td>105.932</td><td>1.588.980</td></tr>
<tr><td>Repartidores</td><td>95.388</td><td>1.420.820</td></tr>
<tr><td>Subalternos</td></tr>
<tr><td>Almaceneiros</td><td>100.493</td><td>1.507.395</td></tr>
<tr><td>Listeiro</td><td>93.410</td><td>1.401.150</td></tr>
<tr><td>Garda e sereno</td></tr>
<tr><td>Limpador</td></tr>
<tr><td>Persoal de fabricación</td></tr>
<tr><td>Supervisor de liña</td><td>108.471</td><td>1.627.065</td></tr>
<tr><td>Especialista de 1ª</td><td>102.415</td><td>1.536.225</td></tr>
<tr><td>Especialista de 2ª</td><td>100.339</td><td>1.505.085</td></tr>
<tr><td>Especialista de 3ª</td><td>98.384</td><td>1.475.760</td></tr>
<tr><td>Peón especialista</td><td>95.388</td><td>1.430.820</td></tr>
<tr><td>Peón</td><td>93.410</td><td>1.401.150</td></tr>
<tr><td>Oficial 1ª conductor</td><td>105.446</td><td>1.581.690</td></tr>
</tbody></table>
<p>Táboa salarial para 1997 Quesos de Galicia, S.A.</p>
<table><tbody><tr><td>Categorías</td><td>Mes</td><td>Anual</td></tr>
<tr><td></td></tr>
</tbody></table>
<table><tbody><tr><td>Persoal técnico</td></tr>
<tr><td>Técnico xefe</td><td>182.999</td><td>2.744.991</td></tr>
<tr><td>Técnico superior</td><td>169.950</td><td>2.549.252</td></tr>
<tr><td>Técnico medio</td><td>131.582</td><td>1.973.724</td></tr>
<tr><td>Técnico operador</td><td>121.590</td><td>1.823.846</td></tr>
<tr><td>Técnico diplomado</td><td>121.590</td><td>1.823.846</td></tr>
<tr><td>Non titulados</td></tr>
<tr><td>Xefe de fabricación</td><td>128.025</td><td>1.920.380</td></tr>
<tr><td>Contramestre ou xefe de sección</td><td>126.360</td><td>1.895.401</td></tr>
<tr><td>Encargado</td><td>122.709</td><td>1.840.628</td></tr>
<tr><td>Capataz</td><td>119.604</td><td>1.794.053</td></tr>
<tr><td>Oficial de 1ª especialista</td><td>119.055</td><td>1.785.825</td></tr>
<tr><td>Coordinador de zona</td><td>119.055</td><td>1.785.825</td></tr>
<tr><td>Oficial de 1ª laboratorio</td><td>115.937</td><td>1.739.048</td></tr>
<tr><td>Oficial de 1ª mantemento</td><td>113.834</td><td>1.707.517</td></tr>
<tr><td>Inspector de distrito</td><td>112.266</td><td>1.683.997</td></tr>
<tr><td>Oficial de 2ª laboratorio</td><td>107.569</td><td>1.613.529</td></tr>
<tr><td>Oficial de 2ª mantemento</td><td>110.177</td><td>1.652.652</td></tr>
<tr><td>Auxiliar de inspección</td><td>109.658</td><td>1.644.874</td></tr>
<tr><td>Auxiliar laboratorio</td><td>101.827</td><td>1.527.412</td></tr>
<tr><td>Empregados administrativos</td></tr>
<tr><td>Oficial de 1ª</td><td>113.834</td><td>1.707.517</td></tr>
<tr><td>Oficial de 2ª</td><td>110.177</td><td>1.652.652</td></tr>
<tr><td>Auxiliar administrativo</td><td>101.827</td><td>1.527.412</td></tr>
<tr><td>Telefonista</td><td>96.679</td><td>1.450.190</td></tr>
</tbody></table>
<table><tbody><tr><td>Categorías</td><td>Mes</td><td>Anual</td></tr>
<tr><td></td></tr>
</tbody></table>
<table><tbody><tr><td>Comerciais</td></tr>
<tr><td>Inspector ou promotor</td><td>119.055</td><td>1.785.825</td></tr>
<tr><td>Vendas</td></tr>
<tr><td>Viaxantes</td><td>109.640</td><td>1.644.594</td></tr>
<tr><td>Repartidores</td><td>98.727</td><td>1.480.899</td></tr>
<tr><td>Subalternos</td></tr>
<tr><td>Almaceneiros</td><td>104.010</td><td>1.560.154</td></tr>
<tr><td>Listeiro</td><td>96.679</td><td>1.450.190</td></tr>
<tr><td>Garda e sereno</td></tr>
<tr><td>Limpador</td></tr>
<tr><td>Persoal de fabricación</td></tr>
<tr><td>Supervisor de liña</td><td>112.267</td><td>1.684.012</td></tr>
<tr><td>Especialista de 1ª</td><td>106.000</td><td>1.589.993</td></tr>
<tr><td>Especialista de 2ª</td><td>103.851</td><td>1.557.763</td></tr>
<tr><td>Especialista de 3ª</td><td>101.827</td><td>1.527.412</td></tr>
<tr><td>Peón especialista</td><td>98.727</td><td>1.480.899</td></tr>
<tr><td>Peón</td><td>96.679</td><td>1.450.190</td></tr>
<tr><td>Oficial 1ª conductor</td><td>109.137</td><td>1.637.049</td></tr>
</tbody></table>
<p>9605873</p>

