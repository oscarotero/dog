---
date: '1996-10-22'
id: AD9A
page: 9
number: 207
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 375/1996, do 11 de outubro, polo que se declara a utilidade pública e
  se dispón a urxente ocupación dos bens afectados polas obras do encoro de
  Caldas de Reis no río Umia (clave OH.136.306).
range: Decreto
url: 'https://www.xunta.gal/dog/Publicados/1996/19961022/AnuncioAD9A_gl.html'
---
<p>Con data 17 de setembro de 1996 o presidente do Organismo Autónomo Augas de Galicia aprobou definitivamente o anteproxecto da obra do encoro de Caldas de Reis no río Umia. Clave: OH.136.306.</p>
<p>A referida obra aparece recollida no proxecto de directrices do Plan Hidrolóxico das Concas de Galicia-Costa.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado anteproxecto.</p>
<p>A competencia para a declaración de urxente ocupación tena atribuída a Xunta de Galicia en virtude do artigo 2 do Decreto 24/1987, do 29 de xaneiro, sobre asunción de competencias en materia de obras hidráulicas.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, por proposta do conselleiro de Política Territorial, Obras Públicas e Vivienda, logo de deliberación do Consello da Xunta de Galicia na súa reunión do día once de outubro de mil novecentos noventa e seis,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación, no anteproxecto da obra do encoro de Caldas de Reis no río Umia. Clave: OH.136.306.</p>
<p>Santiago de Compostela, once de outubro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>9607628</p>

