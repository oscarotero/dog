---
date: '2016-07-05'
id: G0424-150616-0002
page: 28580
number: 126
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 6 de xuño de 2016, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Outes (expediente IN407A
  2015/179-1).
range: Resolución
url: >-
  https://www.xunta.gal/dog/Publicados/2016/20160705/AnuncioG0424-150616-0002_gl.html
---
<p>Expediente: IN407A 2015/179-1.</p>
    <p>Promotora: Unión Fenosa Distribución, S.A.</p>
    <p>Denominación da instalación: modificado 1 do proxecto recuamento LMT TA2-809, lugar de Pazos.</p>
    <p>Concello: Outes.</p>
    <p>Feitos.</p>
    <p>1. O 16 de marzo de 2016 o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG do 2 de maio de 2016, e no BOP do 19 de abril.</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude.</p>
    <p>Consideracións legais e técnicas.</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>Elevación entre os apoios nº 39/6 e 39/8 da liña eléctrica de media tensión aérea TA2-809 a 20 kV, cunha lonxitude de 0,224 km coa orixe no apoio 39/6 proxectado tipo C-18/3,000 que substitúe ao existente da LMT TA2-809 tramo entre a derivada a CT Coiras (expediente 50180) e a derivada ao CT Entíns (expediente 255/98), e final no apoio nº 39/8 proxectado tipo CH-20/1.600 do mesmo tramo, en condutor LA-56 mm2 AL. Retensado dos condutores existentes sobre o apoio 39/9.</p>
    <p>Liña de media tensión subterránea a 20 kV, cunha lonxitude de 0,489 km, coa orixe no paso aéreo a subterráneo para realizar no apoio nº 39/2 existente da LMT TA2-809, onde se realiza a derivación ao CT Coiradas (expediente 50180), en condutor RHZ1-2 OL 12/20 kV 1×240 mm2 Al, e final no paso aéreo-subterráneo para realizar no apoio nº 39/6 proxectado tipo C-18/3000, que substitúe o existente no tramo entre a derivada a CT Coiras (expediente 50180) e a derivada ao CT Entíns (expediente 255/98).</p>
    <p>Retirada do tramo da liña aérea entre os apoios 39/6 e 39/2.</p>
    <p>O orzamento da instalación segundo proxecto é de 73.558,94 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>Primeiro. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>Segundo. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>Terceiro. Para a posta en funcionamento da instalación autorizada, deberá presentar perante esta xefatura territorial unha solicitude á cal se xuntará da seguinte documentación:</p>
    <p>– As declaracións de conformidade relativas ao material ou equipo e as certificacións ou homologacións, se procede.</p>
    <p>– Un certificado do director da montaxe no cal se garantirá o cumprimento das especificacións do proxecto e prescricións complementarias, se as houbese, así coma das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva na vía administrativa, poderase interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 6 de xuño de 2016</p>
    <footer><p>Isidoro Martínez Arca<br>Xefe territorial da Coruña</p></footer>

