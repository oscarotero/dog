---
date: '2000-07-14'
id: EDA2
page: 10
number: 137
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de xuño de 2000, da Dirección Xerencia do Complexo
  Hospitalario Juan Canalejo-Marítimo Oza da Coruña, pola que se anuncia
  concurso plurianual, polo procedemento aberto, para a subministración de
  consumibles para informática. (C.P. 43/2000).
range: Resolución
url: 'https://www.xunta.gal/dog/Publicados/2000/20000714/AnuncioEDA2_gl.html'
---
<p>O director xerente do Complexo Hospitalario Juan Canalejo-Marítimo Oza, en virtude das competencias que ten atribuídas na orde da Consellería de Sanidade e Servicios Sociais do 21 de abril de 1998 (DOG nº 88, do 11 de maio), sobre delegación de competencias en órganos centrais e periféricos do Servicio Galego de Saúde, no seu artigo 7, modificada pola Orde do 23 de marzo de 2000 (DOG nº 104, do 30 de maio), e coa autorización expresa prevista nesa mesma norma, unha vez cumpridos os trámites administrativos correspondentes, resolve anuncia-la licitación que a continuación se cita:</p>
<p>Obxecto: subministración de consumibles para informática.</p>
<p>Orzamento: 34.975.200 ptas. (210.205,19 euros).</p>
<p>Garantía provisional: o 2% do importe de licitación de cada lote.</p>
<p>1. Forma de adxudicación: concurso, polo procedemento aberto, de subministración.</p>
<p>2. Prazo de entrega: ver prego de cláusulas administrativas particulares.</p>
<p>3. Admisión de variantes: non se admitirá a presentación de variantes.</p>
<p>4. Solvencia económica, financeira e técnica: ver prego de cláusulas administrativas particulares.</p>
<p>5. Criterios de adxudicación: ver prego de cláusulas administrativas particulares.</p>
<p>6. Documentos de interese para os licitadores: o prego de cláusulas administrativas particulares e demais documentación complementaria, poden ser solicitados no Servicio de Contratación do Complexo Hospitalario (planta terceira do hotel de pacientes, anexo ó Hospital Juan Canalejo). As Xubias de Arriba, 84. 15006-A Coruña, en días laborables desde as 9 ás 14 horas. Teléfono: 981 17 80 73. Fax: 981 17 80 32.</p>
<p>7. Presentación de proposicións: as proposicións deberanse presentar en man, en sobres pechados e asinadas polo licitador ou persoa que o represente, no rexistro xeral deste Complexo Hospitalario Juan Canalejo (planta baixa do Hospital Juan Canalejo), antes das 14 horas do décimo quinto día natural contado a partir do seguinte ó da publicación desta resolución no Diario Oficial de Galicia, ou mandadas por correo, dentro do prazo sinalado.</p>
<p>8. Apertura das proposicións: terá lugar na sala de xuntas da Xerencia do Complexo Hospitalario (planta baixa do hotel de pacientes), a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito</p>
<p>día coincida en sábado ou festivo, a apertura de proposicións terá lugar o primeiro día hábil seguinte.</p>
<p>9. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>10. Anuncios: os anuncios do presente concurso serán por conta do adxudicatario do contrato.</p>
<p>A Coruña, 27 de xuño de 2000.</p>
<p>Jesús Caramés Bouzán</p>
<p>Director xerente do Complexo Hospitalario</p>
<p>Juan Canalejo-Marítimo Oza da Coruña</p>

