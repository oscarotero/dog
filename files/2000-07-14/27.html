---
date: '2000-07-14'
id: ED62
page: 10
number: 137
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 9 de xuño de 2000 pola que se aproba o cambio de dominio mortis causa
  da batea Pimpinela.
range: Orde
url: 'https://www.xunta.gal/dog/Publicados/2000/20000714/AnuncioED62_gl.html'
---
<p>Visto o expediente instruído para efectos de transmisión do viveiro Pimpinela e da concesión administrativa que o ampara, resulta:</p>
<p>A) Antecedentes de feito.</p>
<p>Primeiro: mediante escrito do 10-11-1999, Juan Ramón Cousido Suárez solicitou autorización para transmisión da concesión do viveiro Pimpinela.</p>
<p>Segundo: os informes do Servicio de Protección dos Recursos sobre as características do viveiro e do Servicio Técnico Xurídico sobre a tramitación do expediente son favorables.</p>
<p>B) Fundamentos xurídicos.</p>
<p>Primeiro: este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo: o expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, por proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión mortis causa, a favor de Juan Ramón Cousido Suárez (35.443.800), Dolores Suárez Suárez (35.405.164) e Arturo Cousido Rial</p>
<p>(35.467.983), da concesión administrativa do viveiro que se indica a continuación:</p>
<p>Identificación:</p>
<p>Tipo: batea.</p>
<p>Nome: Pimpinela.</p>
<p>Localización: 61 Cambados C.</p>
<p>Especies autorizadas: mexillón (M. galloprovincialis).</p>
<p>Título habilitante:</p>
<p>Orde outorgamento: 31-10-1972.</p>
<p>Remate vixencia: 29-11-2002.</p>
<p>Antigos titulares: Juan Ramón Cousido Suárez (35.443.800), Dolores Suárez Suárez (35.405.164) e Arturo Cousido Suárez (35.437.728).</p>
<p>Novas titulares: Juan Ramón Cousido Suárez (35.443.800), Dolores Suárez Suárez (35.405.164) e Arturo Cousido Rial (35.467.983).</p>
<p>Os novos titulares da concesión quedan subrogados nos dereitos e obrigas dos anteriores.</p>
<p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 9 de xuño de 2000.</p>
<p>P.D. (Orde 14-6-1999, DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Pontevedra</p>

