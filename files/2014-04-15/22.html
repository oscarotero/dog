---
date: '2014-04-15'
id: G2311-250314-0001
page: 17488
number: 73
agency: Xulgado de Primeira Instancia e Instrución número 1 de Viveiro
section: V. Administración de xustiza.
title: EDICTO (18/2012).
range: Edicto
url: >-
  https://www.xunta.gal/dog/Publicados/2014/20140415/AnuncioG2311-250314-0001_gl.html
---
<p>Ana Rodríguez Puga, secretaria xudicial do Xulgado de Primeira Instancia e Instrución número 1 de Viveiro, </p>
    <p>Anuncia</p>
    <p>Que no presente procedemento ordinario nº 18/2012 seguido por instancia de Jaime Pernas Rodríguez contra Mieu Promociones e Edificaciones, S.L. foi ditada sentenza cuxo encabezamento e parte dispositiva é do teor literal seguinte:</p>
    <p>«Sentenza: 49/2013.</p>
    <p>Sentenza.</p>
    <p>Xuíz: Pablo Muñoz Vázquez.</p>
    <p>Data: 21 de marzo de 2013.</p>
    <p>Lugar: Viveiro.</p>
    <p>Procedemento: xuízo ordinario nº 18/2012.</p>
    <p>Demandante: Jaime Pernas Rodríguez.</p>
    <p>Procurador: Constantino Prieto Vázquez.</p>
    <p>Avogado: Jaime Pernas Rodríguez.</p>
    <p>Demandado: Mieu Promociones y Edificaciones, S.L.</p>
    <p>Resolvo:</p>
    <p>Que debo estimar e estimo integramente a demanda interposta polo procurador dos tribunais Constantino Prieto Vázquez, en nome e representación de Jaime Pernas Rodríguez, contra a entidade mercantil Mieu Promociones y Edificaciones, S.L. e, por conseguinte, declaro que:</p>
    <p>Primeiro. O contrato privado de compravenda outorgado entre Jaime Pernas Rodríguez e a entidade mercantil Mieu Promociones y Edificaciones, S.L. no 28 de agosto de 2009 perfeccionouse e, por tanto, é válido e eficaz en dereito e vincula as partes.</p>
    <p>Segundo. A entidade mercantil Mieu Promociones y Edificaciones, S.L. está obrigada a outorgar escritura pública de compravenda a favor de Jaime Pernas Rodríguez do local comercial situado no edificio Viña II, que linda á fronte coa estrada ao apeadeiro, pola súa banda traseira, terreo da promotora, por un lateral, o portal de edificio e polo sur, con Telmo Mariño Martínez, duns 83 m2 aproximadamente, conforme os pactos e condicións que se especifican no contrato privado de compravenda do 28 de agosto de 2009 ante o notario de Viveiro, e condeno o demandado a estar e pasar por tales pronunciamentos, con apercibimento que, se non o fixer así, se outorgará a correspondente escritura pública con intervención do xuíz en nome do demandado e ás súas expensas.</p>
    <p>Impóñense as custas procesuais á entidade mercantil Mieu Promociones y Edificaciones, S.L.</p>
    <p>Notifíquese esta resolución ás partes.</p>
    <p>Esta sentenza non é firme. Contra ela cabe interpor recurso de apelación ante a Audiencia Provincial de Lugo.</p>
    <p>Así o pronuncio, mando e asino por esta a miña sentenza, xulgando definitivamente en primeira instancia. Rubricado.»</p>
    <p>E encontrándose o devandito demandado, Mieu Promociones y Edificaciones, S.L., en paradoiro descoñecido, expídese este edicto co fin de que lle sirva de notificación en forma.</p>
    <p>Viveiro, 7 de marzo de 2014</p>
    <footer><p>A secretaria xudicial</p></footer>

