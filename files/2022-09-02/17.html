---
date: '2022-09-02'
id: V0653-110822-0032
page: 47158
number: 167
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 1 de agosto de 2022, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Santiago de Compostela (expediente IN407A
  2021/201-1 modificado).
range: Resolución
url: >-
  https://www.xunta.gal/dog/Publicados/2022/20220902/AnuncioV0653-110822-0032_gl.html
---
<p>Expediente: IN407A 2021/201-1.</p>
    <p>Promotora: UFD Distribución Electricidad, S.A.</p>
    <p>Denominación: LMTS, CTC e RBTS, rúa Xubrís, nº 15 (modificado).</p>
    <p>Concello: Santiago de Compostela.</p>
    <p>Feitos:</p>
    <p>1. O 28.2.2022, a empresa promotora solicita ante esta xefatura territorial a autorización administrativa previa e autorización administrativa de construción das instalacións do proxecto de execución denominado LMTS, CTC e RBTS, rúa Xubrís, nº 15 (modificado), coa finalidade de atender a petición de subministración de 9,2 kW para unha vivenda unifamiliar no lugar de Pedrosiño, concello de santiago de Compostela, proxéctase un centro de transformación de 250 kVA para poder descargar o CT Braña-Redonda (15AH18) e poder atender a solicitude desde este último.</p>
    <p>Achegan o proxecto que inclúe memoria, planos e orzamento, ao abeiro do artigo 123 do Real decreto 1955/2000 que abrangue os seguintes documentos:</p>
    <p>– Proxecto de execución denominado LMTS, CTC e RBTS, rúa Xubrís, nº 15 (modificado), asinado por Susana Casais Pérez, enxeñeira técnica industrial, nº colexiada 2033 da Coruña, o 22.2.2022.</p>
    <p>– Contestación a requirimiento, asinado por Susana Casais Pérez, enxeñeira técnica industrial, nº colexiada 2033 da Coruña, o 12.4.2022.</p>
    <p>2. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro). En cumprimento do artigo 46.e) da dita lei, o solicitante achegou declaración responsable en que fai constar que dispón de acordos previos con todas as persoas titulares dos bens e dereitos afectados.</p>
    <p>3. Consonte os artigos 127.1 e 127.2 do Real decreto 1955/2000, do 1 de decembro, déuselles traslado ás distintas administracións, organismos ou, se é o caso, empresas de servizo público ou de servizos de interese xeral afectadas dunha separata do proxecto, na parte en que a instalación puidese prexudicar bens e dereitos ao seu cargo, contendo as características da instalación e a documentación cartográfica correspondente. Solicitóuselle o preceptivo informe ao Concello de Santiago de Compostela, a Augas de Galicia e ao Servizo de Patrimonio Cultural-A Coruña. UFD Distribución Electricidad, S.A. manifestou a súa conformidade cos condicionados emitidos.</p>
    <p>4. Os servizos técnicos da xefatura territorial emitiron informe favorable sobre a dita solicitude. </p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, no Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia, e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación.</p>
    <p>2. A lexislación que se aplica neste expediente é a que de seguido se relaciona:</p>
    <p>– Lei 39/2015, do 1 de outubro, do procemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>3. As instalacións están na rúa Xubrís, lugar de Pedrosiño, no concello de Santiago de Compostela e as súas características técnicas son as seguintes:</p>
    <p>– LMTS a 20 kV, de 8 m (E/S), condutor tipo RHZ1-2OL 12/20 kV 1×240 mm² Al, con orixe e remate en empalmes proxectados para realizar na LMTS. SNT-839 en punto de acceso a rede existente, facendo E/S no CTC proxectado.</p>
    <p>– CT compacto prefabricado, cunha potencia de 250 kVA, unha relación de transformación de 20.000/400-230 V e configuración 2L+1P.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo á lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que xulguen pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 1 de agosto de 2022</p>
    <footer><p>Isidoro Martínez Arca<br>Xefe territorial da Coruña</p></footer>

