---
date: '2000-05-03'
id: 94FE
page: 7
number: 84
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Orde do 25 de abril de 2000 pola que se anuncia a licitación, mediante
  procedemento aberto por concurso, da contratación do servicio de restauración
  do enreixado da fachada do Obradoiro da catedral de Santiago de Compostela (2ª
  fase) e da subministración de mobles para diversas bibliotecas e axencias de
  lectura municipais.
range: Orde
url: 'https://www.xunta.gal/dog/Publicados/2000/20000503/Anuncio94FE_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto, por concurso, dos seguintes contratos:</p>
<p>1. Servicio de restauración do enreixado da fachada do Obradoiro da catedral de Santiago de Compostela (2ª fase).</p>
<p>-Orzamento de licitación: sete millóns cincocentas mil pesetas (7.500.000 ptas.), IVE incluído.</p>
<p>-Prazo de execución: cinco (5) meses.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>2. Subministración de mobles para as bibliotecas e axencias de lectura municipais de Ares, Tordoia, Lucín-Dumbría, A Ameixenda-Cee, Canduas-Cabana de Bergantiños, Muro-Porto do Son e Boiro (A Coruña), Friol (Lugo), Albarellos-Monterrei, Rairiz de Veiga e Petín (Ourense) e Guillade-Ponteareas (Pontevedra).</p>
<p>-Orzamento de licitación: nove millóns oitocentas oitenta e cinco mil catrocentas oitenta e sete pesetas (9.885.487 ptas.), IVE incluído.</p>
<p>-Prazo de execución: tres (3) meses.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>-Exposición da documentación: os pregos de cláusulas administrativas particulares e os pregos de prescricións técnicas estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, das 10 ás 14 horas, e no teléfono 981 58 89 38.</p>
<p>-Prazo de presentación de proposicións: será ata as 14 horas do décimo quinto día natural, contado a partir do día seguinte ó desta resolución no DOG.</p>
<p>-Lugar de presentación de proposicións: no rexistro xeral da consellería, en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>-Documentación que presentarán os licitadores: a establecida pola cláusula 7 do prego de cláusulas administrativas particulares. Os licitadores que se presenten a máis dunha contratación deberán presentar</p>
<p>toda a documentación (sobres A, B e C) para cada unha delas.</p>
<p>-Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións, na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio deste concurso será por conta dos adxudicatarios.</p>
<p>Santiago de Compostela, 25 de abril de 2000.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

