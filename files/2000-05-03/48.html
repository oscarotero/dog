---
date: '2000-05-03'
id: 94F2
page: 7
number: 84
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 22 de marzo de 2000, do Servicio de Estructuras Rurais de
  Pontevedra, pola que se anuncia a aprobación e publicación das bases
  definitivas da zona de concentración parcelaria de Monte do Val de Vea-II
  sector (A Estrada-Pontevedra).
range: Resolución
url: 'https://www.xunta.gal/dog/Publicados/2000/20000503/Anuncio94F2_gl.html'
---
<p>O xefe do Servicio de Estructuras Rurais de Pontevedra pon en coñecemento dos interesados na concentración parcelaria da zona de Monte do Val de Vea-II sector (A Estrada-Pontevedra), declarada de utilidade pública e urxente execución polo Decre</p>
<p>to 162/1997, do 18 de xuño (DOG nº 126, do 2 de xullo), que a xunta local da zona, na súa reunión do 22 de marzo de 2000, aprobou as bases definitivas de concentración. As mencionadas bases estarán expostas ó público no local da Casa do Concello da Estrada e nos lugares de costume da zona durante un prazo de trinta días, contados a partir do seguinte ó da publicación do último dos avisos que corresponde facer no Diario Oficial de Galicia, no BOP, no xornal de máis circulación da zona e no taboleiro de anuncios da casa do concello, de conformidade co que determina a Lei de concentración parcelaria para Galicia (artigo 36).</p>
<p>Os documentos que se poden examinar refírense á determinación do perímetro (colección de planos cos predios incluídos e excluídos e relación destes), á clasificación de terras e fixación dos coeficientes, que servirán de base para face-las compensacións que sexan necesarias, e a determinación dos propietarios e titulares de gravames e outras situacións xurídicas das que se declara formalmente a titularidade.</p>
<p>Contra estas bases, os interesados poden interpoñer, por si mesmos ou por representación, recurso de alzada ante o conselleiro de Agricultura, Gandería e Política Agroalimentaria, dentro dos trinta días sinalados. Os recursos pódense presentar no rexistro da Delegación Provincial de Agricultura, Gandería e Política Agroalimentaria -sito na rúa Benito Corbal, 47-4º, de Pontevedra-, no rexistro xeral da consellería -sito no edificio administrativo de San Caetano, s/n, de Santiago de Compostela-, ou en calquera das dependencias ás que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. No escrito de recurso deberán expresar un domicilio dentro do termo municipal para facérlle-las notificacións que procedan, e, se é o caso, a persoa residente nel a quen teñan que facérselle as notificacións.</p>
<p>Pontevedra, 22 de marzo de 2000.</p>
<p>Miguel Ángel Pérez Dubois</p>
<p>Xefe do Servicio de Estructuras Rurais</p>
<p>de Pontevedra</p>
<p>Visto e prace</p>
<p>P.A. (Decreto 69/1999, do 18 de marzo, DOG nº 62)</p>
<p>Ana Ortiz Álvarez</p>
<p>Secretaria provincial de Pontevedra</p>

