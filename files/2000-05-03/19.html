---
date: '2000-05-03'
id: '9476'
page: 7
number: 84
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 17 de abril de 2000, da Dirección Xeral de Persoal, pola que se
  regula a composición das comisións avaliadoras da fase de prácticas
  establecida na Orde do 15 de marzo de 1999, pola que se convocaban
  procedementos selectivos de ingreso e acceso no corpo de profesores de ensino
  secundario, profesores técnicos de formación profesional, profesores de
  escolas oficiais de idiomas e profesores de música e artes escénicas.
range: Resolución
url: 'https://www.xunta.gal/dog/Publicados/2000/20000503/Anuncio9476_gl.html'
---
<p>Na base común 12 da Orde do 15 de marzo de 1999 (DOG do 22), regúlase e establécese a necesidade de realizar prácticas docentes previas ó nomeamento dos interesados como funcionarios de carreira, co obxecto de valora-las aptitudes didácticas dos aspirantes que aprobaron a fase de oposición.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Para a valoración dos aspirantes ó corpo de ensino secundario serán nomeadas cinco comisións cualificadoras, unha para as disciplinas de filosofía, grego, latín, lingua castelá e literatura, francés e lingua e literatura galega; outra para as disciplinas de música e psicoloxía e pedagoxía; outra para as disciplinas de tecnoloxía e educación física; outra para as disciplinas de debuxo, matemáticas e bioloxía e outra para as disciplinas da formación profesional específica formadas por especialistas nas respectivas áreas e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores de ensino secundario.</p>
<p>Segundo.-Para a valoración dos aspirantes ó corpo de profesores técnicos de formación profesional específica será nomeada unha comisión cualificadora, formada por especialistas nas respectivas disciplinas e que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores técnicos de formación profesional.</p>
<p>Terceiro.-Para a valoración dos aspirantes ó corpo de profesores de escolas oficiais de idiomas será nomeada unha comisión cualificadora formada por especialistas nas respectivas disciplinas e que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores de escolas oficiais de idiomas.</p>
<p>Cuarto.-Para a valoración dos aspirantes ó corpo de profesores de música e artes escénicas será nomeada unha comisión cualificadora formada por especialistas nas respectivas disciplinas e que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores de música e artes escénicas.</p>
<p>Quinto.-A Inspección ó servicio da Administración educativa poderá visita-lo profesorado en prácticas e emitirá un informe sobre o desenvolvemento da súa función, que será tido en conta pola comisión avaliadora.</p>
<p>Santiago de Compostela, 17 de abril de 2000.</p>
<p>Jaime García García</p>
<p>Director xeral de Persoal</p>

