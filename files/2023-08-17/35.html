---
date: '2023-08-17'
id: C3K1-030823-0001
page: 48789
number: 155
agency: Consellería de Sanidade
section: VI. Anuncios. a) Administración autonómica.
title: >-
  RESOLUCIÓN do 1 de agosto de 2023, da Secretaría Xeral Técnica da Consellería
  de Sanidade, pola que se declara de interese galego e se ordena a inscrición
  no Rexistro de Fundacións de Interese Galego da Fundación T. End.
range: Resolución
url: >-
  https://www.xunta.gal/dog/Publicados/2023/20230817/AnuncioC3K1-030823-0001_gl.html
---
<p class="x-ning-n-estilo-de-p-rrafo-">Examinado o expediente de declaración de interese galego e inscrición no Rexistro de Fundacións de Interese Galego da Fundación T. End, dítase esta resolución baseada nos feitos e fundamentos de dereito que se expoñen a seguir:</p>
    <p class="x-ning-n-estilo-de-p-rrafo-">Feitos:</p>
    <p class="x-ning-n-estilo-de-p-rrafo-">Primeiro. O 2 de marzo de 2023, Gabriel Alberto Baltar Giraud, en representación do padroado da Fundación, presentou solicitude de clasificación, declaración de interese galego e a súa correspondente inscrición no Rexistro de Fundacións de Interese Galego.</p>
    <p class="x-ning-n-estilo-de-p-rrafo-">Segundo. A Fundación T. End constituírona Carlos Martín Montañés e a entidade Zendal Health, S.A., representada por Andrés Fernández Álvarez-Santullano, mediante escritura pública outorgada o 11 de novembro de 2022, ante o notario de Vigo (Pontevedra) José María Rueda Pérez, co número de protocolo 3.082. </p>
    <p class="x-ning-n-estilo-de-p-rrafo-">Terceiro. A escritura de constitución da Fundación contén os datos exixidos na Lei 12/2006, do 1 de decembro, de fundacións de interese galego.</p>
    <p class="x-ning-n-estilo-de-p-rrafo-">Cuarto. Segundo consta no artigo 6 dos seus estatutos, a Fundación ten por obxecto «promover e desenvolver a investigación na tuberculose e outras enfermidades infecciosas».</p>
    <p class="x-ning-n-estilo-de-p-rrafo-">Quinto. O padroado inicial da Fundación está formado por Carlos Martín Montañés, como presidente; Esteban Rodríguez Sánchez, como vicepresidente; a entidade Zendal Health, S.A., representada por Andrés Fernández Álvarez-Santullano, como secretario; e a entidade Biofabri, S.L., representada por Andrés Fernández Álvarez-Santullano, como vogal.</p>
    <p class="x-ning-n-estilo-de-p-rrafo-">Sexto. A Comisión integrada polos secretarios xerais técnicos de todas as consellerías elevou ao vicepresidente primeiro e conselleiro de Presidencia, Xustiza e Deportes a proposta de clasificación como de interese sanitario da Fundación T. End, dado o seu obxecto e finalidade, polo que, cumpríndose os requisitos exixidos na Lei 12/2006, do 1 de decembro, de fundacións de interese galego, e segundo establecen os artigos 47.2 da citada lei, 51 do Regulamento de fundacións de interese galego, aprobado polo Decreto 14/2009, do 21 de xaneiro, e 7 do Regulamento do Rexistro de Fundacións de Interese Galego, aprobado polo Decreto 15/2009, do 21 de xaneiro, o protectorado será exercido polo departamento da Xunta que teña atribuídas as competencias correspondentes aos fins fundacionais.</p>
    <p class="x-ning-n-estilo-de-p-rrafo-">Sétimo. De conformidade coa citada proposta, mediante a Orde da Vicepresidencia Primeira e Consellería de Presidencia, Xustiza e Deportes, do 12 de xullo de 2023 (DOG núm. 141, do 26 de xullo), clasificouse de interese sanitario a Fundación T. End e adscribiuse á Consellería de Sanidade para os efectos do exercicio das funcións de protectorado.</p>
    <p class="x-ning-n-estilo-de-p-rrafo-">Fundamentos de dereito:</p>
    <p class="x-ning-n-estilo-de-p-rrafo-">Primeiro. O artigo 34 da Constitución española recoñece o dereito de fundación para fins de interese xeral, consonte a lei, e o artigo 27.26 do Estatuto de autonomía para Galicia establece que é competencia exclusiva da Comunidade Autónoma galega o réxime das fundacións de interese galego.</p>
    <p class="x-ning-n-estilo-de-p-rrafo-">Segundo. De acordo co disposto no artigo 7.2 do Decreto 15/2009, do 21 de xaneiro, polo que se aproba o Regulamento do Rexistro de Fundacións de Interese Galego, en relación co Decreto 136/2019, do 10 de outubro, polo que se establece a estrutura orgánica da Consellería de Sanidade, corresponde á dita consellería a declaración de interese galego mediante resolución publicada no <em>Diario Oficial de Galicia</em> e a inscrición no Rexistro de Fundacións de Interese Galego da Fundación T. End, así como o exercicio das funcións de protectorado e as demais que correspondan á Xunta de Galicia, de conformidade co indicado no dito regulamento.</p>
    <p class="x-ning-n-estilo-de-p-rrafo-">Á vista do que antecede, e tendo en consideración o establecido na normativa vixente en materia de fundacións de interese galego e nas demais normas de xeral e pertinente aplicación, en uso das competencias atribuídas polo Decreto 136/2019, do 10 de outubro, polo que se establece a estrutura orgánica da Consellería de Sanidade,</p>
    <p class="dog-titulo">RESOLVO:</p>
    <p class="x-ning-n-estilo-de-p-rrafo-">Primeiro. Declarar de interese galego a Fundación T. End.</p>
    <p class="x-ning-n-estilo-de-p-rrafo-">Segundo. Ordenar a súa inscrición no Rexistro de Fundacións de Interese Galego, sección da Consellería de Sanidade.</p>
    <p class="x-ning-n-estilo-de-p-rrafo-">Terceiro. Esta fundación queda sometida ao disposto na Lei 12/2006, do 1 de decembro, de fundacións de interese galego, no Regulamento de fundacións de interese galego, aprobado polo Decreto 14/2009, do 21 de xaneiro, no Regulamento do Rexistro de Fundacións de Interese Galego, aprobado polo Decreto 15/2009, do 21 de xaneiro, e na demais normativa de aplicación, e, especialmente, ás obrigas de dar publicidade suficiente dos seus obxectivos e actividades, da ausencia de ánimo de lucro na prestación dos seus servizos, así como á de presentación anual da documentación contable e do plan de actuación ante o protectorado, que será exercido pola Consellería de Sanidade.</p>
    <p class="x-ning-n-estilo-de-p-rrafo-">Contra esta resolución, que non pon fin á vía administrativa, poderá interpoñerse recurso de alzada, ante o conselleiro de Sanidade, no prazo dun mes contado desde o día seguinte ao da súa publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p class="x-ning-n-estilo-de-p-rrafo-">Santiago de Compostela, 1 de agosto de 2023</p>
    <footer><p>Natalia Lobato Mosquera<br>Secretaria xeral técnica da Consellería de Sanidade</p></footer>

