---
date: '2011-05-03'
page: 7556
number: 85
agency: Academia Galega de Seguridade Pública (AGASP)
section: III. Outras disposicións.
title: >-
  RESOLUCIÓN do 25 de abril de 2011 pola que se convoca un curso sobre
  intervención policial con menores.
range: Resolución
---
<p>Dentro das actividades programadas para o ano 2011, en virtude do convenio de formación asinado entre a Academia Galega de Seguridade Pública e a Deputación Provincial da Coruña, anúnciase a convocatoria dun curso sobre intervención policial con menores, conforme as seguintes bases:</p>
    <p>1. Datos da actividade.</p>
    <p>Denominación: intervención policial con menores.</p>
    <p>Tipo: curso.</p>
    <p>Horas lectivas: 20.</p>
    <p>Modalidade: presencial.</p>
    <p>Obxectivos: coñecer a normativa aplicable e os recursos sociais dispoñibles, sabendo identificar posibles situacións de maltrato e situacións nas cales os menores poden atoparse en conflito social, aprendendo a efectuar unha intervención policial adecuada nesta materia.</p>
    <p>Contido.</p>
    <p>1) Marco legal da protección dos menores.</p>
    <p>2) Detección do risco e maltrato. Intervención por parte dos servizos especializados en menores.</p>
    <p>3) Menores en conflito social. Responsabilidade penal dos menores.</p>
    <p>4) Intervención policial: protocolo de actuación con menores que segue o Corpo Nacional de Policía. Procedemento de detención do menor infractor.</p>
    <p>5) Intervención policial dentro do marco operativo da policía local.</p>
    <p>2. Desenvolvemento da convocatoria.</p>
    <p>Destinatarios/as: persoal dos corpos de policía local da provincia da Coruña.</p>
    <p>Prazas ofertadas: 20 prazas.</p>
    <p>Reservarase o 50% das prazas para solicitantes mulleres que reúnan os requisitos exixidos na convocatoria, segundo o disposto no artigo 37º.bis da Lei 7/2004, do 16 de xullo, galega para a igualdade de mulleres e homes.</p>
    <p>3. Solicitudes de participación.</p>
    <p>Prazo de inscrición e presentación: o prazo de inscrición e presentación de solicitudes de participación rematará o día 19 de maio de 2011.</p>
    <p>O persoal que desexe participar nesta actividade cubrirá a solicitude de participación que se encontra na páxina web da Agasp http://agasp.xunta.es, na alínea «Actividades formativas», «cursos con inscrición aberta», e remitiraa telematicamente.</p>
    <p>Esta mesma solicitude, unha vez remitida a través da web, deberá imprimila e asinala o/a solicitante, obter tamén a sinatura da autoridade do concello de que dependa, e enviala á Deputación Provincial da Coruña-Sección de Formación (fax 981 08 01 91), avenida Alférez Provisional, s/n, 15006 A Coruña; ou ben pode entregarse en calquera dos lugares previstos no artigo 38º.4 da Lei 30/1992, do 26 de novembro, de réxime xurídico das administracións públicas e procedemento administrativo común.</p>
    <p>Listaxe de solicitudes seleccionadas: a selección do alumnado realizaraa a Deputación Provincial da Coruña, que remitirá á Agasp a listaxe das solicitudes de participación que resulten seleccionadas para a súa publicación na páxina web http://agasp.xunta.es o día 23 de maio de 2011.</p>
    <p>Obrigas das persoas seleccionadas: as persoas que resulten seleccionadas teñen a obriga de participar no desenvolvemento da actividade, agás que comunicasen a súa imposibilidade de asistencia con cando menos 48 horas de antelación ao comezo desta. Esta renuncia deberase comunicar por escrito á Agasp, por correo electrónico ao enderezo formación.agasp@xunta.es ou por fax ao número 886 20 61 22.</p>
    <p>Noutro caso serán excluídas automaticamente da selección para as dez seguintes actividades que se convoquen, para as que reúna os requisitos exixidos de participación (artigos 18º e 21º do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>4. Desenvolvemento da actividade.</p>
    <p>Lugar: centro social de Boiro. Rúa Principal, s/n, 15930 Boiro.</p>
    <p>Horario: das 17.00 ás 20.30 horas.</p>
    <p>Datas: 26 e 31 de maio; e 2, 7, 9 e 14 de xuño de 2011.</p>
    <p>Certificado de asistencia: ao remate da actividade entregaráselles un certificado de asistencia a aquelas persoas que acrediten a súa participación continuada.</p>
    <p>5. Baremación da actividade.</p>
    <p>Para os efectos do previsto nos anexos II e III da Orde do 28 de xaneiro de 2009, da Consellería de Presidencia, Administracións Públicas e Xustiza, publicada no DOG do 2 de febreiro, esta actividade terá unha baremación de 0,300 puntos.</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade, ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola orde da Consellería de Presidencia, Administracións Públicas e Xustiza do 4 de febreiro de 2009 (DOG nº 30, do 12 de febreiro).</p>
    <p>7. Modificacións e incidencias.</p>
    <p>Tanto a Academia Galega de Seguridade Pública como a Deputación Provincial da Coruña poderán modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 25 de abril de 2011.</p>
    <footer><p>José Carlos García Bouzas<br>Director xeral da Academia Galega de Seguridade Pública</p></footer>

