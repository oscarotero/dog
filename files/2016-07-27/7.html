---
date: '2016-07-27'
id: G0424-050716-0020
page: 32925
number: 141
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 30 de xuño de 2016 pola que se establecen as bases
  reguladoras das subvencións para o fomento do emprendemento en economía social
  (Programa Aprol-economía social), cofinanciadas parcialmente con cargo ao
  Programa operativo do Fondo Social Europeo e ao Programa operativo de emprego
  xuvenil, e se convocan para o ano 2016. Programa V-Impulso de proxectos
  empresariais colectivos.
range: Orde
url: >-
  https://www.xunta.gal/dog/Publicados/2016/20160727/AnuncioG0424-050716-0020_gl.html
---
<p>BDNS (Identif.): 312731.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. Entidades beneficiarias</p>
    <p>As cooperativas e sociedades laborais que leven a cabo proxectos empresariais subvencionables, entendendo como tales a constitución, a transformación doutras fórmulas empresariais en cooperativas ou sociedades laborais ou o lanzamento de novas áreas funcionais ou territoriais de actividade. </p>
    <p>Segundo. Obxecto e finalidade</p>
    <p>Fomentar a economía social, concedendo subvencións que faciliten a posta en marcha dos proxectos empresariais, tanto de nova creación de cooperativas ou sociedades laborais como xerados polas existentes.</p>
    <p>Terceiro. Bases reguladoras</p>
    <p>Orde do 30 de xuño de 2016 pola que se establecen as bases reguladoras das subvencións para o fomento do emprendemento en economía social (Programa Aprol-economía social), cofinanciadas parcialmente con cargo ao Programa operativo do Fondo Social Europeo e ao Programa operativo de emprego xuvenil, e se convocan para o ano 2016 (http://www.emprego.ceei.xunta.gal).</p>
    <p>Cuarto. Contía</p>
    <p>A contía da axuda poderá ascender ao 75 % de certos gastos, co límite máximo de 3.000 € por beneficiaria. Estas contías incrementaranse nun 15 %, se o novo proxecto supón a apertura dun centro de traballo nun concello rural, e nun 25 %, se se trata dunha cooperativa xuvenil.</p>
    <p>O orzamento do programa é de sesenta mil euros (60.000 €).</p>
    <p>Quinto. Prazo de presentación de solicitudes</p>
    <p>Un mes a partir do día seguinte ao da publicación da convocatoria no Diario Oficial de Galicia.</p>
    <p>Sexto. Outros datos</p>
    <p>Os incentivos a que se refire esta convocatoria están sometidos ao réxime de axudas de minimis, polo que non poderán exceder os límites cuantitativos establecidos nos regulamentos da Comisión (UE) 1407/2013, 1408/2013 ou 717/2014, segundo proceda.</p>
    <p>Santiago de Compostela, 30 de xuño de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

