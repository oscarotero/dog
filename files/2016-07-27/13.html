---
date: '2016-07-27'
id: G0427-210716-0002
page: 32951
number: 141
agency: Consellería do Mar
section: III. Outras disposicións.
title: >-
  ORDE do 12 de xullo de 2016 pola que se modifica, no relativo ás anualidades,
  a Orde do 9 de maio de 2016 pola que se aproban as bases que rexerán a
  convocatoria de bolsas para formación de persoal en temas de investigación
  mariña e se procede á súa convocatoria.
range: Orde
url: >-
  https://www.xunta.gal/dog/Publicados/2016/20160727/AnuncioG0427-210716-0002_gl.html
---
<p>A Orde da Consellería do Mar do 9 de maio de 2016 (DOG núm. 107, do 7 de xuño) establece as bases reguladoras e procede á convocatoria de bolsas para completar a formación de técnicos superiores en ciclos formativos de grao superior como persoal auxiliar de investigación mariña.</p>
    <p>No artigo 13 da citada orde detállanse as aplicacións orzamentarias e o importe económico previsto nas anualidades 2016, 2017 e 2018 para o financiamento das ditas axudas.</p>
    <p>Tendo en conta as especiais circunstancias que retardaron a tramitación destas axudas, a data de inicio das bolsas vai ter un atraso duns dous meses o que fai preciso unha modificación do crédito por anualidades con respecto ao previsto inicialmente.</p>
    <p>En consecuencia e de acordo co disposto no artigo 30.1.1 e 3 do Estatuto de autonomía de Galicia e en uso das competencias que me confire a Lei 1/1983, do 22 de febreiro, de normas reguladoras da Xunta de Galicia e da súa presidencia, </p>
    <h2>DISPOÑO:</h2>
    <p>Artigo único</p>
    <p>Modifícase o artigo 13 da Orde do 9 de maio de 2016 pola que se aproban as bases que rexerán a convocatoria de bolsas de persoal en temas de investigación mariña e se procede á súa convocatoria, que queda redactado como segue:</p>
    <p>Artigo 13. Dotación orzamentaria</p>
    <p>O financiamento destas bolsas farase con cargo ás partidas orzamentarias 14 03 561A 4800 (153.600,00 €) e 14 03 561A 4840 (9.600,00 €) dos orzamentos xerais da Comunidade Autónoma de Galicia dos anos 2016-2018 coa seguinte distribución por anos:</p>
    <table>
     <tbody>
      <tr>
       <td></td>
       <td>2016</td>
       <td>2017</td>
       <td>2018</td>
      </tr>
      <tr>
       <td>14 03 561 A 4800</td>
       <td>25.600,00</td>
       <td>76.800,00</td>
       <td>51.200,00</td>
      </tr>
      <tr>
       <td>14 03 561 A 4840</td>
       <td>1.280,00</td>
       <td>4.800,00</td>
       <td>3.840,00</td>
      </tr>
      <tr>
       <td>Total</td>
       <td>26.880,00</td>
       <td>81.600,00</td>
       <td>55.040,00</td>
      </tr>
     </tbody>
    </table>
    <p>Disposición adicional única</p>
    <p>A modificación das anualidades previstas no artigo único desta orde non afecta o prazo de presentación de solicitudes establecido na Orde do 9 de maio de 2016 </p>
    <p>Disposición derradeira única</p>
    <p>A presente orde producirá efectos a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 12 de xullo de 2016</p>
    <footer><p>Rosa María Quintana Carballo<br>Conselleira do Mar</p></footer>

