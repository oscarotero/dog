---
date: '2016-07-27'
id: G0424-050716-0018
page: 32923
number: 141
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 30 de xuño de 2016 pola que se establecen as bases
  reguladoras das subvencións para o fomento do emprendemento en economía social
  (Programa Aprol-economía social), cofinanciadas parcialmente con cargo ao
  Programa operativo do Fondo Social Europeo e ao Programa operativo de emprego
  xuvenil, e se convocan para o ano 2016. Programa IV-Fomento do emprendemento
  colectivo para persoas mozas inscritas no Sistema nacional de garantía
  xuvenil.
range: Orde
url: >-
  https://www.xunta.gal/dog/Publicados/2016/20160727/AnuncioG0424-050716-0018_gl.html
---
<p>BDNS (Identif.): 312727.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. Persoas beneficiarias</p>
    <p>As mozas e mozos inscritos no Sistema nacional de garantía xuvenil en Galicia que emprendan unha actividade por conta propia e se incorporen a unha cooperativa en condición de socios, con compromiso de exclusividade para comercializar os seus produtos, obter subministracións, servizos e a asistencia técnica que precisen.</p>
    <p>Segundo. Obxecto e finalidade</p>
    <p>Fomentar o emprendemento colectivo xuvenil, impulsando a posta en marcha da actividade emprendedora por conta propia e o acceso á condición de persoas socias de cooperativas.</p>
    <p>Terceiro. Bases reguladoras</p>
    <p>Orde do 30 de xuño de 2016 pola que se establecen as bases reguladoras das subvencións para o fomento do emprendemento en economía social (Programa Aprol-economía social), cofinanciadas parcialmente con cargo ao Programa operativo do Fondo Social Europeo e ao Programa operativo de emprego xuvenil, e se convocan para o ano 2016 (http://www.emprego.ceei.xunta.gal).</p>
    <p>Cuarto. Contía</p>
    <p>Con carácter xeral: 8.000 €.</p>
    <p>Cando a persoa incorporada sexa unha muller: 9.000 €.</p>
    <p>No caso de persoas con discapacidade ou en situación ou risco de exclusión social: 12.000 €.</p>
    <p>As contías sinaladas no punto anterior incrementaranse nun 15 %, no caso de que o centro de traballo a que se incorpora a persoa socia estea situado nun concello rural, e nun 25 %, se se trata dunha cooperativa xuvenil.</p>
    <p>O orzamento do programa é de cento oitenta e cinco mil tres euros con oitenta e un céntimos (185.003,81 €).</p>
    <p>Quinto. Prazo de presentación de solicitudes</p>
    <p>Desde o día seguinte ao da publicación da convocatoria no Diario Oficial de Galicia ata o 30 de setembro de 2016.</p>
    <p>Sexto. Outros datos</p>
    <p>Os incentivos a que se refire esta convocatoria están sometidos ao réxime de axudas de minimis, polo que non poderán exceder os límites cuantitativos establecidos nos regulamentos da Comisión (UE) 1407/2013, 1408/2013 ou 717/2014, segundo proceda.</p>
    <p>Santiago de Compostela, 30 de xuño de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

