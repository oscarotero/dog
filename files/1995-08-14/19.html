---
date: '1995-08-14'
id: 746A
page: 6429
number: 155
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 24 de maio de 1995, do Xurado Provincial de Montes Veciñais en
  Man Común da Coruña, pola que se resolve o expediente número 300 que afecta ó
  monte da Costa, do lugar de Outeiro, parroquia de Rus, concello de Carballo,
  desta provincia.
range: Resolución
url: 'https://www.xunta.gal/dog/Publicados/1995/19950814/Anuncio746A_gl.html'
---
<p>Para os efectos previstos no artigo 28 do regulamento de aplicación da Lei 13/1989, de montes veciñais en man común, e de conformidade co disposto no artigo 60.1º da Lei 30/1992, de réxime xurídico das administracións públicas e do procedemento administrativo común, faise público que o Xurado Provincial de Montes Veciñais en Man Común da Coruña, en sesión celebrada o 24 de maio de 1995, adoptou o seguinte acordo:</p>
<p>Reunido na data do 24 de maio de 1995 o Xurado Provincial de Montes Veciñais en Man Común da Coruña, baixo a presidencia do delegado da Consellería de Agricultura, Gandería e Montes, Rogelio Aramburu Núñez, con asistencia do vicepresidente José Luis Núñez Vide, maxistrado da Audiencia Provincial da Coruña, os vocais Federico Sánchez Rodríguez, xefe do Servicio de Montes e I.F.; Ramón Olano Calleja, letrado do Gabinete Xurídico Territorial da Xunta de Galicia; Juan Ramón Beneyto Bellas, representante do Colexio de Avogados da Coruña; José Manuel Caramés Franco, representante das Comunidades Veciñais de Montes en Man Común, e do secretairo Manuel Puente Araújo, letrado da citada delegación, para estudiar e resolve-lo,</p>
<p>Expediente nº 300.</p>
<p>Monte: da Costa.</p>
<p>Lugar: Outeiro</p>
<p>Parroquia: Rus.</p>
<p>Concello: Carballo.</p>
<p>1º Resultando que diversos veciños da parroquia de Rus, concello de Carballo, denunciaron con data do 6-2-1990 ante o Concello de Carballo, a ocupación</p>
<p>ilexítima de parcelas do monte da Costa por parte de particulares.</p>
<p>Que mediante escrito do 8-6-1990, rexistro de entrada nesta delegación nº 7.537, o Concello de Carballo informa que, efectuada a correspondente investigación, resultou evidente o feito denunciado, polo que se citou os ocupantes para que comparecesen na Casa do Concello presentando a documentación acreditativa da propiedadede tales parcelas, o que só algúns ixeron, limitándose os demais a manifestar que viñan posuíndo as ditas arcelas desde tempo inmemorial. No mesmo escrito, o cncello solicita do Xurado Provincial de Montes a iniciación do oportuno expediente para a declaración como veciñal do monte arriba citado, o cal ten as seguintes características:</p>
<p>Superficie: 13 ha.</p>
<p>Lindeiros:</p>
<p>Norte: piquete nº 1 ó 2 do deslindamento do monte Costa de Rus, comprendendo camiño a Entrecruces.</p>
<p>Leste: piquete nº 2 ó 9, comprendendo camiño a Entrecruces.</p>
<p>Sur: piquete nº 9 ó 35, cruzando camiño a Entrecruces e colindando con piñeiros de Carmen Viñas, Manuel Varela e outros, Manuel Paredes e Eliseo Varela.</p>
<p>Oeste: piquete nº 35 ó 38 estremando co camiño a Entrecruces e toxeiras de Eliseo Varela e outros, do nº 38 ó 41 e 1 estremando co labradío de Pedro Gastón e piñeiros de José Anión e outros.</p>
<p>2º Resultando que á vista de tal solicitude, o xurado, na súa reunión do 18-5-1992, acordou inicia-lo oportuno expediente nomeándose como instructor do mesmo a Juan Ramón Beneyto Bellas, quen aceptou expresamente o dito cargo. Procedeuse á prosecucion do expediente, librándose mandamento para a anotación preventiva no Rexistro da Propiedade de Carballo, oíndose a tódalas persoas, organismos e corporacións interesadas, expedíndose mandamentos para tal fin dirixidos ó alcalde presidente do Concello de Carballo, ó xefe do Servicio de Montes e I.F. e publicándose edictos no DOG (nº 67, do 8-4-1994), taboleiro de anuncios do concello e lugares de costume.</p>
<p>3º Resultando que o expediente de clasificación se inicia por instancia do Concello de Carballo, logo dunha investigación realizada pola citada corporación a petición de 112 veciños da parroquia de Rus, relativa á ocupación por algúns veciños das parcelas do monte Costa para usos privados, segundo queda recollido no escrito de solicitude de cualificación do monte dirixido ó Xurado Provincial e subscrito polo alcalde, do 7-6-1990, e que se incorpora ó expediente.</p>
<p>4º Resultando que ante o presente expediente formulou Manuel Paredes Porteiro unha alegación como propietario e posuidor de dous predios situados no monte da Costa, cunha superficie total de 1,66 ha, presentando copia de escrituras públicas de partición de herdanza e compra-venda, e solicitando a exclusión delas do expediente de clasificación.</p>
<p>Que, así mesmo, foi presentada por Eduardo Castro García, en representación de diversas persoas, alegación baseada na posesión de predios no citado monte deste tempo inmemorial e na condición de propietarios de tales predios por prescrición adquisitiva, en virtude dos artigos 609 e 1.930 e seguintes do Código Civil, que a denominación de «terreo público» que fan os promoventes do expediente contradí a pretensión de declaralo como veciñal, ó non ser esta a súa natureza xurídica e que non se cumpren os requisitos para que o monte sexa declarado como veciñal, é dicir, nin a súa pertenza ó grupo social que forman os veciños da parroquia de Rus, nin o seu aproveitamento en réxime de comunidade sen asignación de cotas.</p>
<p>5º Resultando que na tramitación das presentes actuacións cumpriron as formalidades legais e regulamentarias, esixidas principalmente pola Lei 13/1989, do 10 de outubro, de montes veciñais en man común, e o seu regulamento de aplicación, aprobado polo Decreto 260/1992, do 4 de setembro, ámbolos dous da Comunidade Autónoma de Galicia, Lei de procedemento administrativo e demais disposicións aplicables no caso.</p>
<p>Celebrada sesión no día de hoxe, á que se citaron en legal forma tódolos interesados no expediente, e comparecendo e oíndose as representacións dos promotores do expediente, así como Manuel Paredes Porteiro, non facéndoo as persoas representadas polo avogado Eduardo Castro García.</p>
<p>Vistos os preceptos das disposicións citadas e demais de xeral aplicación.</p>
<p>1º Considerando que o Xurado Provincial de Montes Veciñais en Man Común da Coruña ten xurisdicción e competencia para coñecer do presente expediente en virtude do disposto nos artigos 9 e 10 da Lei da Comunidade Autónoma de Galicia 13/1989, do 10 de outubro, de montes veciñais en man común.</p>
<p>2º Considerando que de conformidade co contido no artigo 11 da citada lei e 19 do regulamento, aprobado polo Decreto 260/1992, do 4 de setembro, os veciños da parroquia de Rus, concello de Carballo, son parte lexítima para solicita-la iniciación do presente expediente de cualificación.</p>
<p>3º Considerando que a reclamación formulada por Manuel Paredes Porteiro é aceptada, ó estima-lo xurado que os documentos públicos presentados por este así como as correspondentes inscricións rexistrais acreditan suficientemente a propiedade delas.</p>
<p>4º Considerando que o monte debe reuni-las seguintes características: 1) Pertenza a agrupacións de veciños na súa cualidade de grupos sociais, non como entidades administrativas; 2) Que se aproveite consuetudinariamente en réxime de comunidade, sen asignación de cotas polos membros de cada agrupación na súa condición de veciños comuñeiros; 3) Que os veciños comuñeiros residan habitualmente con «casa aberta» dentro da área xeográfica sobre a que se asenta o grupo social que tradicionalmente aproveitou o monte (artigos 1, 2 e 3 da Lei 13/1989, e 1, 2, e 3 do Regulamento do 4 de setembro de 1992).</p>
<p>5º Considerando que, segundo se comprobou, os aproveitamentos no citado monte viñan sendo realizados polos veciños do lugar de Outeiro, non por toda a parroquia de Rus.</p>
<p>6º Considerando que das actuacións que constan no expediente, e en especial da comprobación do que se expresa nos 3º e 5º resultandos, se deduce de forma indiscutible que no presente caso nos encontramos cun monte pertencente á comunidade veciñal do lugar de Outeiro, parroquia de Rus, no que se cumpren os aludidos requisitos.</p>
<p>Por iso, este xurado, á vista dos antecedentes e fundamentos de dereito expostos, nesta data,</p>
<p>ACORDA:</p>
<p>Cualificar como monte veciñal en man común da comunidade veciñal do lugar de Outeiro, na parroquia de Rus, concello de Carballo, o denominado monte da Costa, cos lindeiros, superficie e características que figuran no primeiro resultando. Non obstante, exclúense da cualificación aqueles predios nos que a titularidade figura inscrita no Rexistro da Propiedade a nome de Manuel Paredes Porteiro, ó considera-lo xurado que o formulado é cuestión relativa ó dominio privado de tales parcelas e polo tanto competencia dos tribunais de xustiza. Así mesmo, acórdase excluí-lo declarado do Inventario de Bens do concello e do Catálogo dos de Utilidade Pública, se neles estivera inscrito, incluíndoo no Rexistro de Montes Veciñais en Man Común que figura na Delegación de Agricultura, Gandería e Montes da Coruña.</p>
<p>Contra a presente resolución poderase interpoñer recurso contencioso-administrativo no prazo de dous meses perante o Tribunal Superior de Xustiza de Galicia, contados a partir do día seguinte ó da publicación da presente resolución, segundo a ata agora vixente Lei de procedemento administrativo.</p>
<p>A Coruña, 24 de maio de 1995.</p>
<p>Vº e Prace</p>
<p>Rogelio Aramburu Núñez</p>
<p>Presidente do Xurado Provincial de Montes Veciñais en Man Común da Coruña</p>
<p>Manuel Puente Araújo</p>
<p>Secretario</p>
<p>5058</p>

