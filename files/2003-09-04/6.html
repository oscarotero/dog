---
date: '2003-09-04'
id: 1A0C2
page: 11
number: 171
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 18 de agosto de 2003 pola que se convoca un curso sobre
  actuación policial nos casos de violencia de xénero.
range: Resolución
url: 'https://www.xunta.gal/dog/Publicados/2003/20030904/Anuncio1A0C2_gl.html'
---
<p>Dentro das actividades programadas para o ano 2003 en colaboración coa Deputación Provincial de Ourense, en virtude do convenio de formación asinado entre a Consellería de Xustiza, Interior e Administración Local e a Deputación Provincial de Ourense, anúnciase a celebración dun curso sobre actuación policial nos casos de violencia de xénero, que deberá desenvolverse conforme as seguintes bases:</p>
<p>Obxectivos.</p>
<p>-Coñece-la normativa xurídico-penal e procesual para os delictos e faltas deste tipo.</p>
<p>-Domina-la operativa profesional nos casos de malos tratos ás mulleres.</p>
<p>-Saber qué procedementos se deben seguir segundo a casuística de que se trate, así como os recursos asistenciais, legais e institucionais que se poden utilizar.</p>
<p>Publicación.</p>
<p>Esta actividade formativa, e tamén todas aquelas que se desenvolvan en colaboración coa Deputación Provincial de Ourense, será obxecto de publicación no Diario Oficial de Galicia e no BOP de Ourense.</p>
<p>Destinatarios.</p>
<p>O curso vai dirixido ós membros dos corpos de policía local da provincia de Ourense.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>30 prazas.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 12 de setembro de 2003, ás 14.00 horas.</p>
<p>3. As instancias deberán enviarse á Deputación Provincial de Ourense-Departamento de Formación Continua (fax: 988 38 52 15): rúa Progreso nº 30, 32003 Ourense; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>O curso realizarase en datas do 22 ó 26 de setembro de 2003.</p>
<p>O horario será de 17.00 a 21.00 horas.</p>
<p>Contido.</p>
<p>O curso desenvolverase en sesións de tarde, de luns a venres, e nel trataranse os seguintes módulos:</p>
<p>* Módulo I. Tratamento socio-asistencial.</p>
<p>-O maltrato como problema social. Situación actual do maltrato, con especial referencia a Galicia. Características, tipos e causas.</p>
<p>-Constantes nos casos de violencia de xénero. O ciclo da violencia.</p>
<p>-Consecuencias do maltrato. A asistencia institucional. Recursos e servicios sociais dirixidos ás víctimas.</p>
<p>-Outras instancias de apoio ós prexudicados.</p>
<p>* Módulo II. Tratamento procesual-penal.</p>
<p>-A violencia na familia e contra a muller desde a perspectiva xudicial.</p>
<p>-A necesidade dunha práctica policial axeitada a este tipo de delictos.</p>
<p>* Módulo III. Tratamento e operativa policial.</p>
<p>-Asistencia ás víctimas deste tipo de delictos.</p>
<p>-Intervención policial e primeiras dilixencias.</p>
<p>-A investigación e a recollida de probas e testemuñas.</p>
<p>-Operativa policial ordinaria.</p>
<p>-A interacción con outras institucións de axuda ás víctimas.</p>
<p>* Módulo IV. Tratamento nos medios de información.</p>
<p>-O tratamento dos casos de violencia intrafamiliar de cara á creación dunha opinión pública solidaria e consciente.</p>
<p>-A especial consideración da violencia contra a muller ou de xénero.</p>
<p>-A necesidade dun exercicio profesional rigoroso, con ausencia de morbo.</p>
<p>Relación de admitidos.</p>
<p>A relación de admitidos farase publica o día 17 de setembro a partir das 14.00 horas, tanto pola Deputación Provincial de Ourense como pola Academia Galega de Seguridade, que os interesados poden coñecer e confirma-la súa asistencia chamando ós teléfonos 986 59 00 21 (AGS) ou 988 38 51 42 (Departamento de Formación Continua da Deputación Provincial de Ourense).</p>
<p>Lugar.</p>
<p>O curso desenvolverase nas aulas do centro cultural da Deputación Provincial de Ourense sito na rúa Progreso nº 30.</p>
<p>Certificado de asistencia.</p>
<p>Ó remate do curso entregaráselle un certificado de asistencia a aquelas persoas que acrediten a súa participación continuada a el.</p>
<p>Modificacións.</p>
<p>Tanto a Academia Galega de Seguridade como a Deputación Provincial de Ourense, se é o caso, pode</p>
<p>rán modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 18 de agosto de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

