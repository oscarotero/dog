---
date: '2003-02-12'
id: '5992'
page: 1587
number: 30
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 25 de novembro de 2002, da Dirección Xeral de Industria, Enerxía
  e Minas, pola que se somete a información pública o proxecto de explotación, o
  estudio de impacto ambiental e o plan de restauración do paso a concesión de
  explotación Faro, 2875, da provincia de Pontevedra, e promovida por Fomento de
  Áridos y Obras, S.L.
range: Resolución
url: 'https://www.xunta.gal/dog/Publicados/2003/20030212/Anuncio5992_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25 de setembro), dispón que os estudios de impacto ambiental se someterán ó trámite de información pública durante trinta días hábiles mediante anuncio no Diario Oficial de Galicia. Na súa virtude;</p>
<p>RESOLVO:</p>
<p>Someter a información pública por un prazo de trinta días hábiles contados a partir da publicación da presente resolución o proxecto de explotación,</p>
<p>o estudio de impacto ambiental e o plan de restauración do paso a concesión de explotación Faro 2875, situada en terreos do concello de Pontevedra, provincia de Pontevedra e solicitado por Fomento de Áridos y Obras, S.L.</p>
<p>Para os efectos informativos, porase ó dispor dos administrados que o soliciten un exemplar del para consulta nas oficinas desta dirección xeral, así como nas dependencias da delegación provincial da Consellería de Industria e Comercio correspondente, e as alegacións formularanse durante o prazo sinalado nas mesmas oficinas.</p>
<p>Santiago de Compostela, 25 de novembro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

