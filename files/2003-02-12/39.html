---
date: '2003-02-12'
id: 59F6
page: 1599
number: 30
agency: CONCELLO DE VIGO
section: VI. ANUNCIOS
title: >-
  Anuncio de aprobación inicial do proxecto de urbanización da rúa Severino
  Cobas (Lavadores) (expediente 4416/401).
range: Anuncio
url: 'https://www.xunta.gal/dog/Publicados/2003/20030212/Anuncio59F6_gl.html'
---
<p>O Consello da Xerencia Municipal de Urbanismo en sesión do 12 de decembro de 2002, adoptou, entre outros, o seguinte acordo:</p>
<p>Primeiro.-Aprobar inicialmente o proxecto de urbanización da rúa Severino Cobas (Lavadores), de iniciativa municipal, redactado en novembro de 2002 e asinado polo enxeñeiro Luis H. Gómez Carrión (expediente 4416/401).</p>
<p>Segundo.-Abrir un trámite de información pública polo prazo dun mes, mediante publicación de anun</p>
<p>cios no DOG e nun xoral dos de maior circulación da provincia, así como mediente notificación individualizada do contido íntegro do acordo ós propietarios incluídos no ámbito do proxecto de urbanización.</p>
<p>Terceiro.-Notifíquese este acordo á Consellería de Política Territorial, Obras Públicas e Vivenda da Xunta de Galicia, xunto cunha copia do proxecto de urbanización. Notifíquese tamén ás entidades Augas de Galicia, Gas Galicia, Fenosa e Seragua e ós departamentos municipais de Parques e Xardíns e Servicios Electromecánicos.</p>
<p>Procédese ó trámite de información pública do expediente. O prazo entenderase aberto desde a primeira publicación, ata o remate do mes, contado desde o día seguinte ó da derradeira publicación. O expediente está á disposición do público no Departamento de Información Urbanística da Xerencia de Urbanismo (planta baixa do edificio da xerencia).</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados.</p>
<p>Vigo, 8 de xaneiro de 2003.</p>
<p>Lois Pérez Castrillo</p>
<p>Alcalde-presidente da Xerencia Municipal de Urbanismo</p>

