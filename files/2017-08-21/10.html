---
date: '2017-08-21'
id: G2215-280717-0002
page: 39955
number: 157
agency: Xulgado de Primeira Instancia e Instrución número 2 de Cambados
section: V. Administración de xustiza.
title: EDICTO (158/2013).
range: Edicto
url: >-
  https://www.xunta.gal/dog/Publicados/2017/20170821/AnuncioG2215-280717-0002_gl.html
---
<p>Eu, Julio Manuel González Muñoz, letrado da Administración de xustiza, do Xulgado de Primeira Instancia e Instrución número 2 de Cambados, dou fe e testemuño que nos autos de procedemento ordinario 158/2013 consta sentenza número 40/14 de data 13.3.2014 cuxo fallo, literalmente, se transcribe a continuación:</p>
    <p>«Decido.</p>
    <p>Que estimando a demanda interposta pola demandante, Pavestone Unipessoal, Lda., con procurador Sr. Martínez Melón, fronte a Construcciones y Pavimentación Rual, S.L., en situación de rebeldía procesual. Debo condenar e condeno, a demandada a pagar á demandante a cantidade de catorce mil setecentos sesenta e oito euros con oitenta e un céntimos (14.768,81 €), máis os xuros previstos no artigo 7 da Lei 3/2004 pola que se establecen medidas de loita contra a morosidade nas operacións comerciais, que comezará a percibir a partir dos trinta días seguintes á entrega da mercadoría correspondente a cada unha das facturas, e que se calculará sobre o importe de cada unha delas desde esa data (artigo 4.1 da Lei 3/2004).</p>
    <p>Con expresa imposición á demandada das custas procesuais causadas.</p>
    <p>Únase a presente ao libro rexistro de sentenzas e autos definitivos civís deste xulgado, e expídase testemuño que se unirá aos autos a que se contrae.</p>
    <p>Así, por esta a miña sentenza, pronúncioo, mando e asino.</p>
    <p>Modo de impugnación: mediante recurso de apelación ante a Audiencia Provincial de Pontevedra.</p>
    <p>O recurso de apelación interpoñerase ante o tribunal que ditase a resolución que se impugne dentro do prazo de vinte días contados desde o día seguinte á notificación daquela. Na interposición do recurso o apelante deberá expoñer as alegacións en que se basee a impugnación, ademais de citar a resolución apelada e os pronunciamentos que impugna».</p>
    <p>O anteriormente transcrito concorda ben e fielmente co seu orixinal ao que me remito, estendéndose o presente edicto.</p>
    <p>Cambados, 22 de maio de 2017</p>
    <footer><p>O letrado da Administración de xustiza</p></footer>

