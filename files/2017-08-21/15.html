---
date: '2017-08-21'
id: G0023-180717-0002
page: 39962
number: 157
agency: Xulgado do Social número 4 de Pontevedra
section: V. Administración de xustiza.
title: EDICTO (78/2017).
range: Edicto
url: >-
  https://www.xunta.gal/dog/Publicados/2017/20170821/AnuncioG0023-180717-0002_gl.html
---
<p>Eu, Blanca Susana Janeiro Amela, letrada da Administración de xustiza do Xulgado do Social número 4 de Pontevedra, fago saber que no procedemento de despedimento/cesamentos en xeral 78/2017 deste xulgado do social, seguidos por instancia de María del Rocío Gómez Rodríguez contra a empresa García Gerpe, S.L. e o Fondo de Garantía Salarial, sobre despedimento, se ditou a seguinte resolución, cuxa parte dispositiva se achega:</p>
    <p>«Decisión:</p>
    <p>Que estimo a demanda interposta por Mª Rocío Gómez Rodríguez, fronte á empresa García Gerpe, S.L., declaro improcedente o despedimento da traballadora demandante, e así mesmo, declaro extinguida a relación contractual entre a traballadora e a empresa demandada referida, condenando a esta a que aboe á demandante a seguinte cantidade en concepto de indemnización: 13.527,82 euros salvo erro aritmético.</p>
    <p>Contra a presente resolución cabe interpoñer recurso de suplicación ante a Sala do Social do Tribunal Superior de Xustiza de Galicia, conforme establecen os artigos 191 e seguintes a Lei reguladora da xurisdición social, debendo anunciarse dentro dos cinco días seguintes á notificación desta sentenza, debendo consignar a recorrente, coa interposición do recurso e coas excepcións previstas no artigo 229 do texto citado, a suma de 300 euros na conta que este xulgado ten aberta na oficina principal de Banesto, desta cidade, baixo a denominación “Depósitos e consignacións”, co numero 5081 especificando a clave 65 ao tratarse dun recurso de suplicación.</p>
    <p>Así mesmo, e coa excepción prevista no artigo 230 do texto mencionado, será indispensable acreditar no momento do anuncio do recurso, ter consignado na conta anteriormente citada, a cantidade obxecto de condena, se ben pode procederse a asegurar a suma por medio de aval bancario, con responsabilidade do avalista.</p>
    <p>Así por esta sentenza, pronuncioo, mándoo e asínoo».</p>
    <p>E para que sirva de notificación en legal forma a García Gerpe, S.L., en ignorado paradoiro, expido o presente edicto para a súa inserción no DOG.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Pontevedra, 12 de xullo de 2017</p>
    <footer><p>A letrada da Administración de xustiza</p></footer>

