---
date: '2013-01-10'
id: CA04-060912-0003
page: 950
number: 7
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 4 de setembro de 2012, da Xefatura Territorial de Pontevedra,
  pola que se autoriza e se aproba o proxecto de execución dunha instalación
  eléctrica no concello de Vigo (expediente IN407A 2012/86-4).
range: Resolución
url: >-
  https://www.xunta.gal/dog/Publicados/2013/20130110/AnuncioCA04-060912-0003_gl.html
---
<p>Visto o expediente para o outorgamento de autorización administrativa e aprobación do proxecto de execución da instalación eléctrica que a seguir se describe:</p>
    <p>Solicitante: Concello de Vigo.</p>
    <p>Domicilio social: praza do Rei, 1. 36202 Vigo.</p>
    <p>Denominación: LMTS conexión do servizo ao CT do centro deportivo de Candeán.</p>
    <p>Situación: Vigo.</p>
    <p>Descricións técnicas: LMT subterránea a 15 kV con condutor RHZ1 de 420 metros de lonxitude, con orixe no centro de seccionamento da compañía distribuidora e final no centro de transformación do centro deportivo de Candeán, Vigo. </p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquer outro recurso que se coide pertinente.</p>
    <p>Pontevedra, 4 de setembro de 2012</p>
    <footer><p>Ignacio Rial Santomé<br>Xefe territorial de Pontevedra</p></footer>

