---
date: '2017-07-12'
id: G2410-220617-0001
page: 33704
number: 132
agency: Xulgado do Social número 1 de Santiago de Compostela
section: V. Administración de xustiza.
title: EDICTO (154/2014).
range: Edicto
url: >-
  https://www.xunta.gal/dog/Publicados/2017/20170712/AnuncioG2410-220617-0001_gl.html
---
<p>María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento sobre seguridade social 154/2014 deste xulgado do social, seguido por instancia de Antonio Domingo Rouco Santos contra a empresa Daviña, S.L., Carlos Manuel Paz Costas, o Fondo de Garantía Salarial (Fogasa), o Instituto Nacional da Seguridade Social (INSS), sobre seguridade social, ditouse a seguinte resolución, cuxa parte dispositiva se xunta:</p>
    <p>«Decido que, estimando integramente a demanda interposta por Antonio Domingo Rouco Santos contra o Instituto Nacional da Seguridade Social, Daviña, S.L. e Carlos Manuel Paz (administrador concursal de Daviña, S.L.) declaro o dereito do demandante a percibir a pensión de xubilación parcial no período que abrangue desde o 27.8.2013 ao 18.3.2014, do 75 % da base reguladora de 1.363,68 euros mensuais, coas melloras, revalorizacións e complementos que procedan, e condeno os demandados a estar e pasar por esta declaración e o INSS ao aboamento da prestación correspondente, deixando, así mesmo, sen efecto a reclamación de prestacións efectuada polo INSS ao demandante como prestacións percibidas indebidamente por importe de 166,61 euros.</p>
    <p>Notifíquese ás partes a presente resolución, facéndolles saber que fronte a ela cabe recurso de suplicación para ante a Sala do Social do Tribunal Superior de Xustiza de Galicia no prazo de cinco días contados a partir da súa notificación (art. 191.3.c) LRXS).</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Daviña, S.L., en ignorado paradoiro, expido a presente para a súa inserción no Diario Oficial de Galicia e a súa publicación no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de xuño de 2017</p>
    <footer><p>A letrada da Administración de xustiza</p></footer>

