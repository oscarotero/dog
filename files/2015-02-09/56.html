---
date: '2015-02-09'
id: G1608-200115-0008
page: 5815
number: 26
agency: Fundación Pública Escola Galega de Administración Sanitaria
section: VI. Anuncios. c) Outros anuncios.
title: >-
  RESOLUCIÓN do 16 de xaneiro de 2015 pola que se dá publicidade aos convenios
  de colaboración subscritos por esta unidade no terceiro cuadrimestre de 2014.
range: Resolución
url: >-
  https://www.xunta.gal/dog/Publicados/2015/20150209/AnuncioG1608-200115-0008_gl.html
---
<p>O artigo 11 da Lei 4/2006, do 30 de xuño, de transparencia e de boas prácticas na Administración pública galega (DOG núm. 136, do 14 de xuño), impón a cada consellería ou entidade da Xunta de Galicia a obriga de publicar, no <em>Diario Oficial de Galicia</em>, unha relación dos convenios de colaboración subscritos no cuadrimestre anterior. </p>
    <p>En consecuencia, e para cumprir esa obriga, por medio desta resolución dáselle publicidade á relación dos convenios subscritos pola Fundación Pública Escola Galega de Administración Sanitaria nos meses de setembro, outubro, novembro e decembro do ano 2014, que se incorpora como anexo a esta resolución. </p>
    <p>Santiago de Compostela, 16 de xaneiro de 2015</p>
    <footer><p>Pablo Galego Feal<br>Director da Escola Galega de Administración Sanitaria</p></footer>
    <h2>Anexo</h2>
    <table>
     <tbody>
      <tr>
       <td>Convenio</td>
       <td>Importe económico</td>
       <td>Data da sinatura</td>
      </tr>
      <tr>
       <td>Segunda addenda ao Convenio de colaboración entre a Consellería de Sanidade, o Servizo Galego de Saúde e a Fundación Pública Escola Galega de Administración Sanitaria, para o ano 2014 (asinado o 7 de xaneiro de 2014).</td>
       <td>54.043,00 €</td>
       <td>18.11.2014</td>
      </tr>
      <tr>
       <td>Segunda addenda ao Convenio de colaboración empresarial entre a Fundación Pública Escola Galega de Administración Sanitaria e Almirall, S.A. para o desenvolvemento do proxecto de innovación formativa: Xestión do coñecemento Servizo Galego de Saúde-Fegas (asinado o 28 de xullo de 2011).</td>
       <td>55.000,00 €</td>
       <td>19.11.2014</td>
      </tr>
      <tr>
       <td>Convenio de colaboración empresarial entre a Fundación Pública Escola Galega de Administración Sanitaria e Sanifi-Aventis, S.A. para a organización de actividades formativas no ámbito da Escola Galega de Saúde para Cidadáns.</td>
       <td>1.506,00 €</td>
       <td>30.7.2014</td>
      </tr>
      <tr>
       <td>Convenio de colaboración empresarial entre a Fundación Pública Escola Galega de Administración Sanitaria e Fundación AstraZeneca para a organización de actividades formativas no ámbito da Escola Galega de Saúde para Cidadáns.</td>
       <td>5.905,00 €</td>
       <td>30.7.2014</td>
      </tr>
     </tbody>
    </table>

