---
date: '2015-02-09'
id: O150-300115-0001
page: 5701
number: 26
agency: Escola Galega de Administración Pública
section: III. Outras disposicións.
title: >-
  RESOLUCIÓN do 19 de xaneiro de 2015 pola que se convoca un curso monográfico
  sobre o Estatuto básico do empregado público: reflexións, estado da cuestión e
  impacto da crise.
range: Resolución
url: >-
  https://www.xunta.gal/dog/Publicados/2015/20150209/AnuncioO150-300115-0001_gl.html
---
<p>Dentro do plan de actividades da Escola Galega de Administración Pública para o ano 2015 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase un curso monográfico sobre <em>O Estatuto básico do empregado público: reflexións, estado da cuestión e impacto da crise</em>, conforme as seguintes bases:</p>
    <p>1. Obxectivos.</p>
    <p>Transcorridos case oito anos desde a entrada en vigor do Estatuto básico do empregado público, o obxectivo deste curso é analizar a problemática xurdida a raíz da súa implantación, así como do seu desenvolvemento e aplicación ao longo destes anos, facendo fincapé naquelas cuestións que, pola súa complexidade ou polas dúbidas na súa interpretación, merecen ser obxecto de debate e reflexión ao longo do curso, no cal participarán relatores de recoñecido prestixio, que coas súas explicacións nos permitirán ter unha idea máis clara da situación actual.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Ética e emprego público en tempos de incerteza.</p>
    <p>– Ingreso do persoal laboral nas administracións públicas.</p>
    <p>– A mobilidade xeográfica no emprego público.</p>
    <p>– A extinción colectiva: marco legal, marco regulamentario e xurisprudencia.</p>
    <p>– Reformas recentes pola crise e control do gasto público: impacto na xornada e nas prestacións sociais complementarias dos empregados públicos.</p>
    <p>– Os traballadores indefinidos non fixos ao servizo das administracións públicas: unha anomalía xurisprudencial e legal.</p>
    <p>3. Destinatarios.</p>
    <p>Persoal ao servizo das administracións públicas, estatal, autonómica ou local, así como dos seus entes instrumentais, persoal ao servizo da Administración de xustiza, xuristas, profesionais, docentes, universitarios e interesados en xeral.</p>
    <p>4. Desenvolvemento.</p>
    <p>Lugar: EGAP, rúa Madrid, 2-4. Santiago de Compostela.</p>
    <p>Datas: 26 e 27 de febreiro de 2015.</p>
    <p>Horario: 26 de febreiro, mañá e tarde; 27 de febreiro, mañá.</p>
    <p>Duración: 12 horas lectivas.</p>
    <p>5. Número de prazas. </p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no <em>Diario Oficial de Galicia</em> ata o 24 de febreiro de 2015.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41 - 981 54 62 39. </p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o escaso número de solicitudes non xustifica a súa realización.</p>
    <p>8. Certificado de asistencia oficial.</p>
    <p>Ao final do curso entregarase un certificado de asistencia a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización deste curso e o selo oficial da institución.</p>
    <p>Santiago de Compostela, 19 de xaneiro de 2015</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

