---
date: '2003-03-19'
id: A802
page: 3
number: 55
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Aviso do 10 de febreiro de 2003, da Delegación Provincial de Lugo, polo que se
  anuncian os traballos de investigación da propiedade na zona de Goá
  (Cospeito-Lugo).
range: Aviso
url: 'https://www.xunta.gal/dog/Publicados/2003/20030319/AnuncioA802_gl.html'
---
<p>Acordada por Decreto 137/2000, do 25 de maio, (DOG nº 110, do 7 de xuño), a concentración parcelaria da zona de Goá (Cospeito-Lugo), anúnciase que os traballos de investigación da propiedade darán comezo ó día seguinte de ser publicado o último dos avisos que corresponde facer no DOG, no BOP, no diario de máis difusión da provincia, no taboleiro de anuncios do concello e no lugar habitual da parroquia, e desenvolveranse durante o prazo de vinte días prorrogables, en lugar axeitado da zona.</p>
<p>Co fin de reuni-los datos necesarios para establece-las bases de concentración, requírense os propietarios, rendeiros e, en xeral, os cultivadores e titulares de calquera gravame, para que no prazo sinalado, presenten os títulos ou documentos nos que fundamenten os seus dereitos.</p>
<p>Tamén se notifica a tódolas persoas que aproveitan augas públicas para que declaren o predio ou predios</p>
<p>que regan con elas, e se tal aproveitamento está inscrito no rexistro correspondente.</p>
<p>Os predios que non sexan declarados, serán considerados como de dono descoñecido e daráselle-lo destino sinalado nas disposicións vixentes.</p>
<p>A falsidade nas declaracións dará lugar, á parte das sancións penais, á responsabilidade polos danos e perdas que se ocasionen.</p>
<p>Lugo, 10 de febreiro de 2003.</p>
<p>José R. Molinero Senovilla</p>
<p>Delegado provincial de Lugo</p>

