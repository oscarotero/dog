---
date: '2003-03-19'
id: A7B6
page: 3
number: 55
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 27 de febreiro de 2003, da Dirección Xeral de Tributos, pola que
  se sinala a data dunha poxa de bens inmobles.
range: Resolución
url: 'https://www.xunta.gal/dog/Publicados/2003/20030319/AnuncioA7B6_gl.html'
---
<p>Autorizado por acordo desta dirección xeral, con data do 24 de xullo de 2002, o alleamento en pública poxa dos bens embargados no procedemento de constrinximento pola zona de recadación de Vigo como da propiedade do debedor Nafin Naves y Fincas, S.L., con NIF B-36710929 que a continuación se describe:</p>
<p>Lote 1:</p>
<p>Predio urbano. Terreo destinado a mato e piñeiral, chamado Fontiñas situado na parroquia de Cabral, municipio de Vigo, da superficie de 352 m aproximadamente. Limita: norte e oeste, cos bens de Manuel Veiga; sur, cos bens de Cándido Gómez e outros; leste, co muro do cemiterio de Puxeiros. Inscrito no Rexistro da Propiedade nº 2 de Vigo, libro 721, tomo 1610, folio 181, predio nº 45116, inscrición 1ª.</p>
<p>Valor: 5.280 A.</p>
<p>Cargas: non constan.</p>
<p>Tipo: 5.280 A.</p>
<p>Lote 2:</p>
<p>Predio urbano. Terreo a monte chamado Mianeiro no alto de Fontiñas, parroquia de Cabral, municipio de Vigo, da superficie de 620 m. Limita: norte, de Obdulia Represas; sur, talude que separa camiño; leste, terreos de cemiterio de Lavadores e oeste, talude foxa do predio lindante, propiedade de Obdulia Cabaleiro e outros. Inscrita no Rexistro da Propiedade nº 2 de Vigo, libro 724, tomo 1610, folio 216, predio 45522, inscrición 1ª.</p>
<p>Valor: 9.300 A.</p>
<p>Cargas: non constan.</p>
<p>Tipo: 9.300 A.</p>
<p>De conformidade coa competencia atribuída polo artigo 7.1º f) do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona,</p>
<p>DISPOÑO:</p>
<p>Que o día 9 de abril de 2003 ás 11 horas, nos locais da zona de recadación de Vigo r/ Areal nº 62 local 3, baixo a presidencia do delegado territorial da Consellería de Economía e Facenda de Vigo, teña lugar a dita poxa.</p>
<p>Así mesmo, e en cumprimento do disposto no artigo 146 do Regulamento xeral de recadación, faise consta-lo seguinte:</p>
<p>1º Que consta en poder da zona de recadación de Vigo o expediente de constrinximento no que consta a titularidade dos bens poxados e o estado</p>
<p>das súas cargas e gravames, onde poden ser examinados, debendo conformarse con eles, sen ter dereito a esixir outros, e que as cargas e gravames subsistentes, se os houbese, ó crédito dos executantes, continuarán subsistindo, entendéndose que o rematante os acepta e queda subrogado nas súas responsabilidades, sen destinarse á súa extinción o prezo do remate.</p>
<p>2º Que a poxa se suspenderá en calquera momento anterior á adxudicación de bens, se se fai o pagamento da débeda, xuros e custas do procedemento.</p>
<p>3º Os licitadores poderán enviar ou presenta-las súas ofertas en sobre pechado desde o anuncio de poxa ata unha hora antes do comezo desta, sen prexuízo de que poidan participar persoalmente na licitación con ofertas superiores á do sobre. As ditas ofertas, que terán o carácter de máximas, serán rexistradas no rexistro da Delegación Territorial da Consellería de Economía e Facenda de Vigo, e deberán ir acompañadas de cheque conformado, estendido a favor do Tesouro da Facenda Pública de Galicia polo importe do depósito.</p>
<p>4º Que todo licitador deberá constituír ante a mesa de poxa o preceptivo depósito de garantía, que será alomenos do 20 por 100 do tipo daquela, coa advertencia de que o dito depósito se ingresará en firme no Tesouro se os adxudicatarios non satisfan o prezo do remate, sen prexuízo das responsabilidades en que incorrerán polos maiores prexuízos que sobre o importe orixine a inefectividade da adxudicación.</p>
<p>5º No caso de que non resulten adxudicados os bens nunha primeira licitación a mesa de poxa poderá realizar unha segunda licitación, se o xulga procedente, fixando o novo tipo de poxa no 75% do importe da primeira licitación, ou ben anunciará a iniciación do trámite de adxudicación directa que se levará a cabo de acordo co artigo 150 do Regulamento xeral de recadación.</p>
<p>6º Que o rematante ten a obriga de entregar no acto da adxudicación ou dentro dos cinco días seguintes, a diferencia entre o depósito constituído e o prezo de adxudicación.</p>
<p>7º Se quedasen bens sen adxudicar, iniciarase o trámite de adxudicación directa, por un prazo máximo de seis meses, podéndose presentar ofertas en sobre pechado, a partir dese momento, á mesa de poxa.</p>
<p>A mesa de poxa abrirá as ofertas presentadas ó remate do prazo do mes desde o seu inicio, podendo proceder á adxudicación dos bens se algunha delas se considera suficiente nese momento. En caso contrario, anunciarase a extensión dun mes máis para a presentación de novas ofertas, ou mellora das xa existentes, sen prexuízo da validez das ofertas presentadas ata ese momento, e así sucesivamente co límite total de seis meses.</p>
<p>O prezo mínimo de adxudicación directa será o tipo de poxa en primeira licitación cando non se</p>
<p>considerase procedente realizar unha segunda licitación; se existira segunda licitación non haberá prezo mínimo.</p>
<p>8º A Consellería de Economía e Facenda reserva para si o dereito de pedi-la adxudicación para a Comunidade Autónoma de Galicia, do ben que non fora obxecto de venda, conforme o establecido no artigo 158 do Regulamento xeral de recadación.</p>
<p>9º O procedemento de constrinximento soamente se suspenderá nos termos e condicións sinalados nos artigos 135 e 136 da Lei xeral tributaria e 101 do Regulamento xeral de recadación.</p>
<p>En todo o non previsto neste anuncio haberá de aterse ó preceptuado nas disposicións legais que regulen o acto.</p>
<p>Santiago de Compostela, 27 de febreiro de 2003.</p>
<p>Joaquín Caballero Miranda</p>
<p>Director xeral de Tributos</p>

