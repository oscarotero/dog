---
date: '2003-08-18'
id: 1902A
page: 10
number: 158
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 5 de agosto de 2003, da Xerencia do Complexo Hospitalario
  Arquitecto Marcide-Profesor Novoa Santos de Ferrol, pola que se anuncia, por
  tramitación urxente, concurso público para a subministración dun equipo
  radiocirúrxico con destino a este complexo hospitalario. (Expediente C.P.
  61/2003).
range: Resolución
url: 'https://www.xunta.gal/dog/Publicados/2003/20030818/Anuncio1902A_gl.html'
---
<p>A Dirección Xerencia do Complexo Hospitalario Arquitecto Marcide-Profesor Novoa Santos, en virtude das atribucións que lle foron delegadas conforme o establecido na Orde do 14 de marzo de 2002, sobre delegación de competencias en órganos centrais e periféricos do Servicio Galego de Saúde (DOG nº 66, do 5 de abril), convoca o seguinte concurso público:</p>
<p>1. Entidade adxudicadora: Servicio Galego de Saúde, Complexo Hospitalario Arquitecto Marcide-Profesor Novoa Santos.</p>
<p>a) Dependencia que tramita o expediente: Servicio de Subministracións, Unidade de Contratación.</p>
<p>b) Número de expediente: C.P. 61/2003.</p>
<p>2. Obxecto da contratación.</p>
<p>a) Descrición do obxecto: adquisición dun equipo radiocirúrxico.</p>
<p>b) División en lotes: as empresas licitantes poderán presentar oferta á totalidade da subministración ou a un ou máis lotes por separado.</p>
<p>c) Lugar de entrega: ve-lo punto 1, servicio de radioloxía, estrada de San Pedro, s/n, en Ferrol.</p>
<p>d) Prazo de entrega: ve-la folla de especificacións do prego de cláusulas administrativas particulares.</p>
<p>3. Tramitación, procedemento e modalidade de adxudicación.</p>
<p>a) Tramitación: urxente.</p>
<p>b) Procedemento: aberto.</p>
<p>c) Modalidade: concurso.</p>
<p>4. Orzamento base de licitación.</p>
<p>60.000 euros.</p>
<p>5. Garantías.</p>
<p>Provisional: 2% do orzamento de licitación. (Ve-la folla de especificacións do prego-tipo).</p>
<p>6. Obtención de documentación e información.</p>
<p>O prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame no Servicio de Subministracións do Complexo Hospitalario Arquitecto Marcide-Profesor Novoa Santos, estrada de San Pedro, s/n, 15405 Ferrol (A Coruña). Teléfono: 981 33 45 14. Fax: 981 33 40 15.</p>
<p>7. Requisitos específicos do contratista.</p>
<p>As solvencias económica, financeira e técnica acreditaranse por algún de entre os documentos sinalados no anexo II do prego de cláusulas administrativas particulares.</p>
<p>8. Presentación das ofertas ou das solicitudes de participación.</p>
<p>a) Prazo límite de presentación: antes das 14.00 horas do oitavo día natural a partir do seguinte ó da publicación desta resolución no DOG.</p>
<p>b) Documentación que hai que presentar: a especificada no punto 5 do prego de cláusulas administrativas particulares.</p>
<p>c) Lugar de presentación: ve-lo punto 1, rexistro xeral.</p>
<p>d) Prazo durante o cal o licitador estará obrigado a mante-la súa oferta: 3 meses desde a data de apertura de proposicións.</p>
<p>e) Admisión de variantes: ve-la folla de especificacións do prego de cláusulas administrativas particulares.</p>
<p>9. Apertura das proposicións.</p>
<p>Será realizada en acto público pola mesa de contratación, na sala de xuntas do citado complexo hospitalario, a partir das 10.00 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura terá lugar o día hábil seguinte.</p>
<p>10. Outras informacións.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax ou telegrama no mesmo día, de conformidade co artigo 80.4º do Regulamento xeral de contratación das administracións públicas. Sen a concorrencia de ámbolos dous requisitos, non será admitida a proposición se é recibida polo órgano de contratación con posterioridade á data de terminación do prazo sinalado neste anuncio. Transcorridos, con todo, dez días naturais seguintes á indicada data sen ter recibido a mencionada proposición, esta non será admitida en ningún caso.</p>
<p>Os criterios que se seguirán para a adxudicación do contrato son os que se establecen no punto 11 da folla de especificacións do prego de cláusulas administrativas particulares.</p>
<p>11. Gastos de anuncios: o importe do anuncio da presente resolución na prensa e nos boletíns oficiais será por conta do adxudicatario ou adxudicatarios.</p>
<p>Ferrol, 5 de agosto de 2003.</p>
<p>Ricardo López Boullón</p>
<p>Director-xerente, en funcións, do Complexo</p>
<p>Hospitalario Arquitecto Marcide-Profesor Novoa</p>
<p>Santos de Ferrol</p>

