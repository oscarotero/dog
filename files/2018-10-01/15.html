---
date: '2018-10-01'
id: G0003-200918-0001
page: 44154
number: 187
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 17 de setembro de 2018, da Xerencia de Xestión Integrada de
  Santiago de Compostela, pola que se resolve a convocatoria pública para a
  provisión do posto de xefe/a do Servizo de Persoal de Xestión e Servizos para
  á Área de SubmInistracións-Compras da Dirección de Recursos Económicos
  convocada mediante a Resolución do 14 de maio de 2018 da dita xerencia (Diario
  Oficial de Galicia número 107, do 6 de xuño).
range: Resolución
url: >-
  https://www.xunta.gal/dog/Publicados/2018/20181001/AnuncioG0003-200918-0001_gl.html
---
<p>Convocada mediante a Resolución do 14 de maio de 2018 (DOG núm. 107, do 6 de xuño), a provisión do posto de xefe/a do Servizo de Persoal de Xestión e Servizos para a Área de Subministracións-Compras da Dirección de Recursos Económicos esta xerencia, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, a Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro (DOG núm. 199, do 15 de outubro), polo que se establece a estrutura organizativa de Xestión Integrada do Servizo Galego de Saúde, </p>
    <h2>RESOLVE:</h2>
    <p>Primeiro. Resolver a convocatoria pública para a provisión do posto de xefe/a de Servizo de Persoal de Xestión e Servizos para á Área de Subministracións-Compras da Dirección de Recursos Económicos da Xerencia de Xestión Integrada de Santiago de Compostela, convocada mediante a Resolución do 14 de maio de 2018 (DOG núm. 107, do 6 de xuño).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. De conformidade coa base novena, a candidata nomeada será avaliada, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. A aspirante nomeada deberá cesar na praza que desempeñe dentro dos tres días hábiles seguintes a aquel no que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición o destino provisional ou comisión de servizos.</p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, percibindo os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución, poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada perante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación.</p>
    <p>Santiago de Compostela, 17 de setembro de 2018</p>
    <footer><p>Eloína Núñez Masid<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Posto: xefe/a de Servizo de Persoal de Xestión e Servizos para á Área de Subministracións-Compras da Dirección de Recursos Económicos.</p>
    <p>Nome e apelidos: Rosa Álvarez de Blas.</p>
    <p>DNI:*****203P.</p>
    <p>(*) Ocúltase parcialmente o número de documento nacional de identidade para preservar os datos de carácter provisional, dacordo ca Lei orgánica 15/1999, do 13 de decembro.</p>

