---
date: '2008-08-27'
page: 16
number: 165
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 31 de xullo de 2008, da Dirección Xeral de Formación Profesional
  e Ensinanzas Especiais,  pola que se establece o perfil do programa de
  cualificación profesional inicial de aloxamento en Galicia.
range: Resolución
---
<p>O Real decreto 1228/2006, do 27 de outubro, estableceu, entre outras, a cualificación profesional de nivel 1 de aloxamento, pertencente á familia profesional de hostalaría e turismo, así como os módulos formativos asociados ás unidades de competencia de que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Formación Profesional e Ensinanzas Especiais, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de aloxamento en Galicia.</p>
<p>Segundo.-Identificación.</p>
<p>O programa de cualificación profesional inicial de aloxamento queda identificado polos seguintes elementos:</p>
<p>-Denominación: aloxamento.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: hostalaría e turismo.</p>
<p>Terceiro.-Competencia xeral.</p>
<p>Realizar a limpeza e a posta a punto de cuartos, zonas nobres e áreas comúns, así como lavar, pasar o ferro e arranxar a roupa do establecemento e das persoas usuarias en diversos tipos de aloxamentos, e conseguir a calidade establecida, aplicando as normas de seguranza e hixiene do sector profesional correspondente.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan deseguido:</p>
<p>a) Realizar o aprovisionamento interno dos materiais e os produtos necesarios para o desenvol-vemento das operacións de limpeza de cuartos, zonas nobres e áreas comúns en establecementos de aloxamento.</p>
<p>b) Manter eficientemente os equipamentos, as máquinas, os útiles e os accesorios para garantir a súa conservación e para evitar deterioracións e gastos innecesarios.</p>
<p>c) Efectuar a limpeza e a posta a punto de cuartos, zonas nobres e áreas comúns, aplicando as técnicas acaídas para cada caso que garantan os resultados preestablecidos.</p>
<p>d) Aplicar procedementos de lavado con auga e en seco, así como de pasada do ferro á roupa, utilizando a maquinaria e os produtos específicos para cada tipo, cumprindo os protocolos de calidade preestablecidos.</p>
<p>e) Realizar arranxos sinxelos de roupa, tales como costuras de unión, bastas e cambio de botóns, de xeito manual ou a máquina, con arranxo a instrucións recibidas.</p>
<p>f) Limpar e tratar superficies e moblaxe interior en establecementos de aloxamento, edificios e locais, logo da selección da maquinaria e dos produtos adecuados, aplicando técnicas para garantir a súa hixienización, a súa conservación e o seu mantemento.</p>
<p>g) Distribuír e situar os equipamentos e os materiais limpos nas zonas de almacenaxe, para garantir o seu mantemento en condicións idóneas ata posteriores utilizacións.</p>
<p>h) Demostrar autonomía na resolución de pequenas continxencias durante o desenvolvemento da actividade laboral.</p>
<p>i) Cumprir os protocolos de seguranza laboral, hixiene, calidade e protección ambiental para evitar danos nas persoas e no medio.</p>
<p>j) Comunicarse eficazmente coas persoas adecuadas en cada momento, transmitindo a información con claridade, orde, estrutura e precisión.</p>
<p>k) Manter unhas relacións profesionais adecuadas cos membros do equipo.</p>
<p>l) Manter o espírito de aprendizaxe e de actualización de coñecementos no ámbito profesional.</p>
<p>m) Desenvolver a cultura emprendedora para a xeración do seu propio emprego.</p>
<p>Quinto.-Relación de cualificacións e unidades de competencia do Catálogo Nacional das Cualificacións Profesionais incluídas no perfil profesional.</p>
<p>Cualificacións profesionais completas incluídas no perfil:</p>
<p>Operacións básicas de pisos en aloxamentos, HOT222_1 (Real decreto 1228/2006), que abran-gue as seguintes unidades de competencia:</p>
<p>-UC0706_1. Preparar e pór a punto cuartos, zonas nobres e áreas comúns.</p>
<p>-UC0707_1. Realizar as actividades de lavado de roupa propias de establecementos de aloxamento.</p>
<p>-UC0708_1. Realizar as actividades de pasada do ferro e arranxo de roupa propias de establecementos de aloxamento.</p>
<p>Sexto.-Contorno profesional.</p>
<p>1. Ámbito profesional. Desenvolve a súa actividade profesional en todo tipo de hoteis e noutros aloxamentos turísticos, tales como balnearios, apartamentos turísticos, cidades de vacacións ou establecementos de turismo rural. Tamén pode desenvolver a súa actividade en aloxamentos non turísticos, como centros sanitarios, residencias de estudantes ou residencias para a terceira idade. Realiza as súas funcións baixo a dependencia de persoal superior xerárquico encargado da sección, do departamento ou da área correspondente.</p>
<p>2. Sectores produtivos. Exerce a súa actividade nomeadamente no sector da hostalaría e, especialmente, no subsector de aloxamento turístico, aínda que tamén pode localizarse en sectores tales como o educativo, o sanitario ou o de servizos sociais, en cuxo marco se engloban determinados tipos de aloxamentos non turísticos.</p>
<p>3. Ocupacións e postos de traballo máis salientables.</p>
<p>-Camareiro/a de pisos en establecementos de aloxamento turístico, independentemente da súa ti-poloxía, da súa modalidade e da súa categoría.</p>
<p>-Mozo/a de cuartos.</p>
<p>-Auxiliar de pisos e limpeza.</p>
<p>-Auxiliar de lavandaría e lenzaría en establecementos de aloxamento.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I desta resolución.</p>
<p>2. Son os que se relacionan deseguido:</p>
<p>-ME0069. Arranxo de cuartos e zonas comúns.</p>
<p>-ME0070. Lavado de roupa.</p>
<p>-ME0071. Pasada do ferro e arranxo de roupa.</p>
<p>-ME0072. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non é preciso que os espazos formativos identificados se diferencien mediante pechamentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensinanza públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo Nacional de Cualificacións Profesionais que inclúe o programa.</p>
<p>A relación dos módulos específicos coas unidades de competencia do Catálogo Nacional de Cualificacións Profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor.</p>
<p>Esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 31 de xullo de 2008.</p>
<p>Antonio Vázquez Vázquez</p>
<p>Director xeral de Formación Profesional</p>
<p>e Ensinanzas Especiais</p>
<p>ANEXO I</p>
<p>Módulos específicos</p>
<p>1. Módulo específico: arranxo de cuartos e zonas comúns.</p>
<p>-Código: ME0069.</p>
<p>-Duración: 140 horas.</p>
<p>1.1. Resultados de aprendizaxe e criterios de avaliación.</p>
<p>RA1. Describe as fórmulas máis habituais de establecementos de aloxamento, e identifica a estrutura e as funcións do departamento de pisos.</p>
<p>* CA1.1. Clasificáronse e caracterizáronse as fórmulas de aloxamento en función do tipo, a capacidade, a categoría e a localización do establecemento e dos servizos prestados.</p>
<p>* CA1.2. Diferenciáronse as zonas que compoñen a área de pisos, e indicáronse as funcións do departamento e as súas características.</p>
<p>* CA1.3. Describíronse os postos de traballo máis característicos da área de pisos e enumeráronse as súas principais funcións e as relacións entre eles.</p>
<p>* CA1.4. Identificáronse as relacións que establece o departamento de pisos con outros departamentos, dentro dun establecemento de aloxamento.</p>
<p>* CA1.5. En casos prácticos relativos ao persoal da área de pisos, debidamente caracterizados:</p>
<p>-Definíronse os límites de responsabilidade, as funcións e as tarefas de cada compoñente dos equipamentos de traballo da área de aloxamento.</p>
<p>-Avaliáronse os tempos de traballo das actividades profesionais máis significativas.</p>
<p>RA2. Describe as técnicas de aprovisionamento, control e inventario de existencias tendo en conta a aplicación á área de pisos.</p>
<p>* CA2.1. Explicáronse os procedementos administrativos relativos á recepción, á almacenaxe, á distribución interna e á expedición de existencias, e precisouse a función e os requisitos formais dos documentos xerados.</p>
<p>* CA2.2. Explicáronse os criterios máis utilizados de clasificación e localización de existencias.</p>
<p>* CA2.3. Describíronse e caracterizáronse os tipos de inventarios máis utilizados e explicouse a súa finalidade.</p>
<p>* CA2.4. En supostos prácticos, debidamente caracterizados:</p>
<p>-Organizáronse o almacén e o office, mantivéronse ordenados e limpos, e controlouse o nivel de existencias de efectos, roupa e materiais de acordo cos procedementos establecidos.</p>
<p>-Realizáronse con precisión e claridade, e actualizáronse inventarios de existencias e rexistros de perdas, nas datas, os horarios e os tempos especificados, de acordo coas instrucións e os procedementos establecidos.</p>
<p>-Formalizouse a documentación necesaria para que o persoal superior xerárquico poida verificar os resultados dos controis de inventario.</p>
<p>* CA2.5. Precisáronse os conceptos de existencias óptimas e mínimas, e de rotura de existencias, e identificáronse as variables que interveñen no seu cálculo.</p>
<p>* CA2.6. Nun suposto práctico, debidamente caracterizado, realizouse o mantemento e a reposi-ción do almacén, cumprindo coas existencias prefixadas e controlando a caducidade dos produtos.</p>
<p>* CA2.7. Interpretouse e formalizouse a documentación utilizada para o aprovisionamento interno da área de pisos.</p>
<p>* CA2.8. Nun suposto práctico, debidamente caracterizado, realizouse o control da caducidade dos produtos, comunicáronse as anomalías xurdidas e detectadas ao longo do proceso de almacenaxe e retiráronse os produtos afectados.</p>
<p>* CA2.9. Nun suposto práctico, debidamente caracterizado, actuouse coa responsabilidade e a honradez que require a participación en procesos de recepción, almacenaxe e distribución de mercadorías.</p>
<p>RA3. Interpreta correctamente información oral e escrita, e formaliza a documentación necesaria para a limpeza e a posta a punto de cuartos, zonas nobres e áreas comúns, seguindo as especificacións dadas.</p>
<p>* CA3.1. Interpretouse a etiquetaxe de produtos utilizados habitualmente nos procedementos de limpeza e posta a punto de cuartos, zonas nobres e áreas comúns.</p>
<p>* CA3.2. Identificáronse e formalizáronse documentos de uso habitual nas actividades de limpeza e posta a punto de cuartos e áreas públicas: fichas de control de tarefas, de consumos e do minibar; fichas de envío de roupa de clientes á lavandaría, vales de pedido de materiais, inventarios de office, petición de material ao gobernante ou á gobernanta, partes de traballo do camareiro ou da camareira de garda, etc.</p>
<p>* CA3.3. Nun suposto práctico, debidamente caracterizado, comunicáronse adecuadamente informacións derivadas da súa propia observación ou recibidas acerca de anomalías ou disfuncións detectadas.</p>
<p>* CA3.4. Especificouse o xeito de procesar os obxectos esquecidos pola clientela ou polas persoas usuarias.</p>
<p>* CA3.5. En diversas situacións de recepción e traspaso de información oral, debidamente caracterizadas, interpretouse correctamente a información recibida, emitíronse mensaxes claras e concisas, e asegurouse a súa comprensión pola persoa interlocutora.</p>
<p>* CA3.6. Formalizáronse os documentos acreditativos da execución dos procesos no ámbito da calidade.</p>
<p>RA4. Utiliza os equipamentos, os útiles e as máquinas que conforman a dotación básica da área de pisos, atendendo ás súas aplicacións e en función do seu rendemento óptimo.</p>
<p>* CA4.1. Explicáronse os tipos, o manexo e os riscos dos equipamentos, a maquinaria, as ferramentas e os utensilios de uso común na área de pisos.</p>
<p>* CA4.2. Describíronse as aplicacións, a limpeza e o mantemento de uso de equipamentos, maquinaria, ferramentas e utensilios habituais na área de pisos.</p>
<p>* CA4.3. En casos prácticos de limpeza e mantemento de máquinas e útiles propios da área de pisos:</p>
<p>- Seleccionáronse os produtos e os utensilios necesarios para a súa limpeza e o seu mantemento.</p>
<p>- Realizouse o mantemento de uso das máquinas utilizadas adoito para a limpeza de establecementos de aloxamento: aspiradoras e máquinas de limpar ao vapor, de abrillantar, de encerar, de puír, etc.</p>
<p>- Efectuouse a limpeza das máquinas, das ferramentas e dos útiles.</p>
<p>RA5. Aplica técnicas de limpeza e posta a punto de cuartos, zonas nobres e áreas comúns, utilizando a maquinaria e os útiles axeitados.</p>
<p>* CA5.1. Identificáronse pavimentos, elementos téxtiles, materiais e revestimentos utilizados nos establecementos de aloxamento, e describíronse as súas características máis salientables.</p>
<p>* CA5.2. Identificáronse os produtos de limpeza, mantemento e conservación de superficies, desinfectantes, insecticidas e ambientadores, e sinaláronse os seus principais compoñentes, a forma de uso correcto e as aplicacións máis habituais.</p>
<p>* CA5.3. Recoñeceuse a lenzaría e os produtos de acollemento de uso habitual en establecementos de aloxamento.</p>
<p>* CA5.4. En casos prácticos de limpeza e posta a punto de cuartos e zonas nobres e comúns, debidamente caracterizados:</p>
<p>-Seleccionáronse os produtos, a maquinaria e os utensilios necesarios.</p>
<p>-Limpouse e montouse o carro de limpeza e o carro de camareiro/a, e efectuouse o control de lenzaría, produtos de limpeza, elementos de uso e produtos complementarios.</p>
<p>-Seleccionouse a técnica de limpeza máis acaída para o caso presentado.</p>
<p>-Realizouse a limpeza e a posta a punto de cuartos e áreas públicas seguindo os parámetros de orde e os métodos estipulados, e indicáronse os puntos clave para ter en conta.</p>
<p>-Describíronse os trámites e a traxectoria que se deben seguir para recoller a roupa particular da clientela, de pacientes ou de persoas usuarias en xeral, enviala para a súa limpeza e repola.</p>
<p>-Realizáronse equipaxes baixo supervisión, por petición da hipotética clientela.</p>
<p>-Preparáronse cuartos para supostos bloqueos por obra e pintura, seguindo instrucións.</p>
<p>-Montáronse salóns para actos específicos supostos, seguindo instrucións.</p>
<p>* CA5.5. Asumiuse o compromiso de manter e coidar as instalacións e os equipamentos, e tirar o máximo proveito dos produtos utilizados no proceso, evitando custos e desgastes innecesarios.</p>
<p>* CA5.6. En supostos prácticos, debidamente caracterizados, participouse na mellora da calidade durante todo o proceso.</p>
<p>RA6. Aplica técnicas de limpeza e mantemento da moblaxe e dos elementos decorativos, utilizando os produtos e os útiles adecuados.</p>
<p>* CA6.1. Identificáronse os tipos de moblaxe característicos de cuartos, salóns, áreas públicas e xardíns máis utilizados en establecementos de aloxamento.</p>
<p>* CA6.2. Identificáronse os elementos decorativos de uso habitual en establecementos de aloxamento.</p>
<p>* CA6.3. Nun suposto práctico, debidamente caracterizado, aplicáronse técnicas de limpeza, mantemento e conservación dos elementos decorativos e da moblaxe, para o que se seleccionaron os materiais e os produtos utilizables, así como a técnica máis acaída para cada caso.</p>
<p>* CA6.4. Nun suposto práctico, debidamente caracterizado, realizouse o mantemento e a conser-vación de plantas de interior, así como composicións florais e de froitas sinxelas, tendo en conta criterios estéticos, de estacionalidade e de festividades.</p>
<p>* CA6.5. Asumiuse o compromiso de manter e coidar as instalacións e os equipamentos, e tirar o máximo proveito dos produtos utilizados no proceso, evitando custos e desgastes innecesarios.</p>
<p>* CA6.6. Nun suposto práctico, debidamente caracterizado, participouse na mellora da calidade durante todo o proceso.</p>
<p>RA7. Recoñece as técnicas básicas de comunicación e atención á clientela, e aplica as adecuadas á tipoloxía de persoas usuarias dos servizos de aloxamento.</p>
<p>* CA7.1. Nun suposto práctico, debidamente caracterizado, aplicáronse técnicas de comunica-ción adecuadas ao perfil da persoa interlocutora, e logrouse unha comunicación eficaz.</p>
<p>* CA7.2. Describiuse a orixe, as clases e a utilidade do protocolo, e enumeráronse as aplicacións máis habituais das normas protocolarias en establecementos de aloxamento.</p>
<p>* CA7.3. Identificáronse os xeitos de actuación durante a estadía de personalidades ou clientes especiais, incidindo nas normas de seguranza aplicables nas devanditas situacións.</p>
<p>* CA7.4. Respondeuse ás demandas da clientela ou das persoas usuarias en diversas situacións, debidamente caracterizadas, relativas ao desempeño das funcións propias da área de pisos.</p>
<p>* CA7.5. En situacións de demanda de información por diversos tipos de persoas usuarias, debi-damente caracterizadas:</p>
<p>-Adoptouse unha actitude acorde coa situación presentada.</p>
<p>-Utilizáronse diferentes xeitos de saúdo, con emprego dos tratamentos de cortesía acaídos para cada caso.</p>
<p>-Indicouse a vestimenta axeitada para un contexto dado.</p>
<p>-Transmitiuse información precisa e concreta.</p>
<p>-Comprobouse a comprensión da mensaxe emitida e da recibida, e amosouse unha actitude de empatía cara á persoa interlocutora.</p>
<p>* CA7.6. Asumiuse a necesidade de atender á clientela ou ás persoas usuarias con cortesía e ele-gancia, procurando satisfacer os seus costumes, os seus gustos e as súas necesidades con amabilidade e discreción, e potenciando a boa imaxe da entidade que presta o servizo.</p>
<p>RA8. Recoñece e aplica as normas e as medidas internas de seguranza, hixiene e saúde nos procesos de preparación e posta a punto de cuartos, zonas nobres e áreas comúns, seguindo instrucións dadas.</p>
<p>* CA8.1. Identificáronse e interpretáronse as normas en materia de seguranza, hixiene e saúde, nomeadamente as que afecten a preparación e posta a punto de cuartos, zonas nobres e áreas comúns.</p>
<p>* CA8.2. Nun suposto práctico, debidamente caracterizado, utilizáronse correctamente as protec-cións necesarias no manexo de equipamentos, máquinas e utensilios (como lentes, luvas ou máscaras), cunha adecuada interpretación da normativa de seguranza e hixiene sobre manipulación de produtos e maquinaria.</p>
<p>* CA8.3. Identificáronse os danos e os riscos que se derivan dunha incorrecta utilización da maquinaria, os útiles e as ferramentas.</p>
<p>* CA8.4. En supostos prácticos, debidamente caracterizados, aplicáronse os criterios ambientais e de seguranza na manipulación dos produtos químicos.</p>
<p>1.2. Contidos básicos.</p>
<p>Aloxamentos: departamento de pisos:</p>
<p>-Aloxamentos turísticos e non turísticos: características.</p>
<p>-Tipos e clasificación dos departamentos.</p>
<p>-Departamento de pisos: actividades e características.</p>
<p>-Obxectivos. Áreas e relacións interdepartamentais. Cuarto de hotel: tipos. Peculiaridades da rexedoría de pisos en entidades non hoteleiras: hospitais e clínicas, residencias para a terceira idade e residencias escolares.</p>
<p>-Camareiro/a de pisos: funcións, uniformidade, deontoloxía profesional e planificación do traballo.</p>
<p>Comunicación na empresa de actividades de aloxamento:</p>
<p>-Tipos de comunicación.</p>
<p>-Obstáculos para a comunicación.</p>
<p>-Documentación utilizada para o arranxo de cuartos e zonas comúns: tipos de documentos e a súa aplicación. Simboloxía da etiquetaxe dos produtos de limpeza.</p>
<p>Técnicas e procesos administrativos aplicados en empresas de actividades de aloxamento:</p>
<p>-Aplicación de procedementos administrativos propios do departamento.</p>
<p>-Identificación, clasificación e formalización de documentación específica.</p>
<p>Aprovisionamento, control e inventario de existencias na área de pisos:</p>
<p>-Procedementos administrativos relativos á recepción, á almacenaxe, á distribución interna e á expedición de existencias. Aplicación.</p>
<p>-Clasificación e localización de existencias.</p>
<p>-Tipos de inventarios. Aplicación de procedementos de xestión.</p>
<p>-Mantemento e reposición de existencias no almacén.</p>
<p>Técnicas de limpeza e posta a punto da zona de pisos e áreas públicas:</p>
<p>-Equipamentos, maquinaria, útiles e ferramentas: descrición, aplicacións, limpeza e mantemento de uso. Normas de seguranza na súa utilización.</p>
<p>-Produtos utilizados na limpeza: tipos, aplicacións e rendementos. Beneficios e inconvenientes. Riscos: identificación, causas máis comúns e prevención.</p>
<p>-Técnicas de limpeza: descrición e aplicación. Control de resultados.</p>
<p>-Realización de equipaxes.</p>
<p>-Preparación de cuartos para bloqueos e desbloqueos.</p>
<p>-Office de pisos e de limpeza: descrición e procedementos de organización.</p>
<p>-Montaxe de salóns para actos específicos.</p>
<p>Moblaxe e decoración en empresas de actividades de aloxamento:</p>
<p>-Moblaxe: clasificación, descrición e medidas básicas segundo as súas características, as súas funcións, as súas aplicacións, e o tipo e a categoría do aloxamento. Emprazamento e distribución.</p>
<p>-Revestimentos, alfombras e cortinas: clasificación e caracterización segundo o tipo, a categoría e a fórmula de aloxamento. Outros elementos de decoración.</p>
<p>-Limpeza e mantemento de moblaxe e elementos decorativos: produtos utilizados, aplicacións e técnicas. Iluminación e temperatura nos cuartos.</p>
<p>-Decoración floral: técnicas e aplicacións sinxelas.</p>
<p>Atención á clientela, acontecementos e protocolo en empresas de actividades de aloxamento:</p>
<p>-Tipoloxía de clientes, pacientes e persoas usuarias en xeral.</p>
<p>-Normas de actuación.</p>
<p>-Queixas e reclamacións.</p>
<p>-Acontecementos que teñen lugar nos establecementos de aloxamento.</p>
<p>-Técnicas de protocolo e presentación persoal: conceptos básicos.</p>
<p>-Preparación de actos.</p>
<p>-Tratamentos protocolarios.</p>
<p>Normativa de seguranza, hixiene e saúde nos procesos de preparación e posta a punto de cuartos, zonas nobres e áreas comúns:</p>
<p>-Identificación e interpretación de normativa específica.</p>
<p>-Requisitos hixiénicos xerais das instalacións e os equipamentos.</p>
<p>-Saúde e hixiene persoal: factores, medidas, materiais e aplicacións.</p>
<p>-Medidas de prevención e de protección en instalacións.</p>
<p>-Plans de emerxencia na utilización de máquinas, equipamentos e utensilios.</p>
<p>-Equipamento persoal de seguranza. Roupa de protección: tipos, adecuación e normativa.</p>
<p>Participación na mellora da calidade nas empresas de actividades de aloxamento:</p>
<p>-Aseguramento da calidade.</p>
<p>-Actividades de prevención e control dos insumos e procesos para tratar de evitar resultados defectuosos.</p>
<p>1.3. Orientacións pedagóxicas.</p>
<p>Este módulo específico contén a formación necesaria para desempeñar a función de preparar e pór a punto cuartos, zonas nobres e áreas comúns.</p>
<p>A definición desta función abrangue aspectos como:</p>
<p>-Mantemento de instalacións, máquinas, útiles e ferramentas.</p>
<p>-Prestación dos servizos.</p>
<p>-Hixiene e desinfección.</p>
<p>-Cumprimento de procesos e protocolos de calidade.</p>
<p>As liñas de actuación no proceso de ensinanza e aprendizaxe que permiten alcanzar os obxectivos do módulo versarán sobre:</p>
<p>-Aprovisionamento interno de produtos e materiais necesarios para a limpeza.</p>
<p>-Realización de operacións de limpeza e posta a punto de cuartos e áreas comúns.</p>
<p>2. Módulo específico: lavado de roupa.</p>
<p>-Código: ME0070.</p>
<p>- Duración: 140 horas.</p>
<p>2.1. Resultados de aprendizaxe e criterios de avaliación.</p>
<p>RA1. Interpreta correctamente información oral e escrita: instrucións, indicacións, especificacións técnicas ou etiquetas de produtos químicos, vales e outros documentos utilizados no proceso de lavado de roupa.</p>
<p>* CA1.1. Interpretouse a etiquetaxe dos produtos utilizados habitualmente nos procedementos de lavado de roupa.</p>
<p>* CA1.2. Interpretáronse os símbolos que se utilizan nas etiquetas dos produtos químicos sobre a conservación e a manipulación.</p>
<p>* CA1.3. Identificáronse e formalizáronse documentos de uso habitual nas actividades de lavandaría: documentos de control para xustificación de entradas e saídas, baixas provocadas por incidencias e outros de uso común neste ámbito profesional.</p>
<p>* CA1.4. En supostos prácticos, debidamente caracterizados, realizouse o reconto e a actualiza-ción dos datos arrastrados como consecuencia de recontos anteriores, e de altas e baixas de almacén.</p>
<p>* CA1.5. En supostos prácticos, debidamente caracterizados, comunicáronse adecuadamente in-formacións derivadas da observación propia ou recibidas, acerca de anomalías ou disfuncións detectadas.</p>
<p>* CA1.6. En situacións de recepción e traspaso de información oral, interpretouse correctamente a información recibida, emitíronse mensaxes claras e concisas, e asegurouse a súa comprensión pola persoa interlocutora.</p>
<p>* CA1.7. Formalizáronse os documentos acreditativos da execución dos procesos no ámbito da calidade.</p>
<p>RA2. Clasifica e marca roupa para o seu lavado seguindo instrucións dadas.</p>
<p>* CA2.1. Distinguíronse e identificáronse os tipos de roupa.</p>
<p>* CA2.2. Identificáronse as características da composición e da conservación da roupa, pola in-terpretación da súa etiquetaxe.</p>
<p>* CA2.3. Describíronse as técnicas de selección, reconto e marcaxe da roupa atendendo ao tipo de roupa, ao tecido, á fibra e ao acabamento, así como ás dinámicas de traballo establecidas en función do tipo de establecemento.</p>
<p>* CA2.4. Clasificouse a roupa segundo os seus tipos e os requisitos de composición e de conservación da etiquetaxe.</p>
<p>* CA2.5. Identificáronse os procesos de lavado, escorrido e secado, e a súa aplicación segundo as características da roupa que se vaia tratar.</p>
<p>* CA2.6. A partir dun suposto práctico de clasificación de roupa para o seu lavado, debidamente caracterizado:</p>
<p>-Identificouse a roupa en función do tipo de peza, do tipo de sucidade, do grao de infección e dos requisitos de lavado da etiquetaxe.</p>
<p>-Relacionouse a sucidade e o grao de infección coas súas características e o seu xeito de eliminación.</p>
<p>-Revisouse a roupa e elimináronse os obxectos estraños.</p>
<p>-Agrupouse a roupa en función das súas características e o seu acabamento.</p>
<p>-Separáronse as pezas que, atendendo á etiquetaxe, precisen un tratamento especial que difira do utilizado adoito.</p>
<p>-Separouse a roupa infectada para a súa desinfección, segundo instrucións.</p>
<p>-Separouse a roupa con carencia de etiquetaxe, á espera de instrucións.</p>
<p>-Colocouse a roupa clasificada nos contedores correspondentes.</p>
<p>RA3. Aplica técnicas de lavado e escorrido de roupa utilizando o procedemento máis acaído para cada caso, baixo supervisión.</p>
<p>* CA3.1. Recoñeceuse o nome dos produtos químicos que se utilizan no lavado, o seu carácter químico (ácido, alcalino, tensoactivo, etc.) e a súa función no lavado.</p>
<p>* CA3.2. Recoñecéronse os xeitos en que se expresa a concentración dos produtos químicos.</p>
<p>* CA3.3. Identificouse a dureza da auga.</p>
<p>* CA3.4. Desenvolveuse o proceso de aprovisionamento interno de produtos, consonte determinadas ordes de servizo ou plans de traballo diarios.</p>
<p>* CA3.5. Describíronse os programas de lavado e as súas características.</p>
<p>* CA3.6. Explicáronse os tipos, o manexo, a limpeza, o mantemento de uso e as normas de seguranza das máquinas, os útiles e as ferramentas que se utilizan habitualmente na limpeza da roupa.</p>
<p>* CA3.7. En casos prácticos relacionados co lavado, o tratamento e o escorrido de roupa, debidamente caracterizados:</p>
<p>-Realizouse o lavado e o apresto a máquina de roupa, utilizando os produtos, a dose e o programa preestablecidos, e participouse no control do proceso.</p>
<p>-Realizouse o escorrido da roupa utilizando o programa máis acaído.</p>
<p>-Procedeuse ao lavado á man da roupa delicada que, consonte as instrucións recibidas ou as especificacións técnicas de fábrica, así o aconsellen.</p>
<p>* CA3.8. Asumiuse o compromiso de manter e coidar as instalacións e os equipamentos, e tirar o máximo proveito dos produtos utilizados no proceso, evitando custos e desgastes innecesarios.</p>
<p>* CA3.9. En supostos prácticos, debidamente caracterizados, participouse na mellora da calidade durante todo o proceso.</p>
<p>RA4. Aplica técnicas de secado e revisión de roupa utilizando o procedemento máis acaído para cada caso, baixo supervisión.</p>
<p>* CA4.1. Describíronse os programas de secado e as súas características.</p>
<p>* CA4.2. Explicáronse os tipos, o manexo, a limpeza, o mantemento de uso e as normas de seguranza das máquinas, os útiles e as ferramentas que se utilizan habitualmente no secado da roupa.</p>
<p>* CA4.3. En casos prácticos relacionados co secado de roupa, debidamente caracterizados:</p>
<p>-Realizouse o secado de roupa a máquina, logo da selección do programa máis acaído, e controlouse o proceso.</p>
<p>-Secáronse sen intervención mecánica as pezas de roupa delicadas que non toleren o secado a máquina, de acordo coas instrucións recibidas ou as especificacións técnicas de fábrica.</p>
<p>-Comprobouse o bo estado de limpeza, desinfección e secado da roupa lavada, e retirouse a que presente anomalías producidas por manchas resistentes ou outras razóns.</p>
<p>* CA4.4. Asumiuse o compromiso de manter e coidar as instalacións e os equipamentos, e tirar o máximo proveito dos produtos utilizados no proceso, evitando custos e desgastes innecesarios.</p>
<p>* CA4.5. En supostos prácticos, debidamente caracterizados, participouse na mellora da calidade durante todo o proceso.</p>
<p>RA5. Recoñece e aplica as normas e as medidas internas de seguranza, hixiene e saúde nos procesos de manipulación e lavado de roupa sucia.</p>
<p>* CA6.1. Identificáronse e interpretáronse as normas en materia de seguranza, hixiene e saúde, nomeadamente as que afecten a manipulación e o lavado de roupa sucia, e os locais, as instalacións e os equipamentos utilizados.</p>
<p>* CA6.2. Identificáronse e utilizáronse correctamente as proteccións necesarias no manexo de roupa sucia, equipamentos, máquinas e utensilios (lentes, luvas, máscaras, etc.), cunha adecuada interpretación da normativa de seguranza e hixiene sobre manipulación de produtos e maquinaria.</p>
<p>* CA6.3. Identificáronse os danos e os riscos que se derivan dunha incorrecta utilización da maquinaria, os útiles e as ferramentas.</p>
<p>* CA6.4. En supostos prácticos, debidamente caracterizados, aplicáronse os criterios ambientais e de seguranza na manipulación dos produtos químicos.</p>
<p>2.2. Contidos básicos.</p>
<p>Procedementos internos de comunicación en lavandaría:</p>
<p>-Tipos de documentos. Formalización. Circuítos internos.</p>
<p>-Simboloxía da etiquetaxe de produtos para o lavado.</p>
<p>Produtos téxtiles:</p>
<p>-Fibras: clasificación e comportamento ante o lavado; produtos químicos; escorrido, centrifugado e secado nos procesos de conservación e mantemento.</p>
<p>-Teas: clasificación, tipos, acabamentos e comportamento ante o lavado; produtos químicos; escorrido, centrifugado e secado nos procesos de conservación e mantemento.</p>
<p>-Roupa: clasificación.</p>
<p>-Etiquetaxe da roupa: etiquetas de identificación, de composición e de conservación ou mantemento.</p>
<p>-Técnicas de clasificación da roupa para o lavado: identificación, descrición e aplicación.</p>
<p>-Procedementos para marcar e contrasinalar roupa: marca á man, no ferro con cinta adhesiva, en lavadoiro con alicate, con termoseladoras, etc. Procedementos para contrasinalar en almacéns de lenzaría.</p>
<p>Lavado, limpeza e secado de roupa:</p>
<p>-Lavado de roupa: tipos.</p>
<p>-Maquinaria: características, funcionamento e precaucións de uso.</p>
<p>-Elementos accesorios para o lavado: carros, básculas, clasificadoras, marcadoras e máquinas para contrasinalar.</p>
<p>-Manchas: manchas simples, complexas e especialmente delicadas (tinta, graxa, iodo, sangue, cera, etc.). Tratamento e técnicas de lavado: absorción, disolución e neutralización.</p>
<p>-Produtos de lavado: deterxentes, suavizantes, branqueadores e neutralizantes. Características, funcións e normas básicas de uso. Proceso de lavado.</p>
<p>-Factores que interveñen na súa eficacia: temperatura, produtos e dureza da auga. Programas de lavado e especificacións de utilidade. Técnicas básicas de aforro de enerxía no proceso.</p>
<p>Almacenaxe e distribución interna de produtos para o lavado:</p>
<p>-Proceso organizativo da almacenaxe de produtos e utensilios para o lavado. Sistemas de almacenaxe: bloques amoreados; sistemas convencional, compacto e dinámico.</p>
<p>-Criterios de almacenaxe: vantaxes e inconvenientes.</p>
<p>-Clasificación dos produtos. Embalaxe e etiquetaxe.</p>
<p>-Normativa aplicable.</p>
<p>-Aplicación de procedementos de xestión de existencias. Aplicación de criterios de clasificación de existencias. Análise da rotación e localización de existencias. Elaboración de fichas de almacén. Inventarios.</p>
<p>Normativa de seguranza, hixiene e saúde nos procesos de lavado de roupa propios de establecementos de aloxamento:</p>
<p>-Identificación e interpretación de normativa específica.</p>
<p>-Requisitos hixiénicos xerais de instalacións e equipamentos para o lavado.</p>
<p>-Saúde e hixiene persoal: factores, medidas, materiais e aplicacións. Feridas e a súa protección.</p>
<p>-Medidas de prevención e protección no taller de lavandaría e na utilización de máquinas, equipamentos e utensilios de lavandaría. Equipamento persoal de seguranza.</p>
<p>-Roupa de protección: tipos, adecuación e normativa.</p>
<p>2.3. Orientacións pedagóxicas.</p>
<p>Este módulo específico contén a formación necesaria para desempeñar procesos de lavado, hixieni-zación e desinfección de pezas de roupa nun hotel ou nun aloxamento non turístico.</p>
<p>A definición desta función abrangue aspectos como:</p>
<p>-Mantemento de instalacións, máquinas, útiles e ferramentas para o proceso de lavado.</p>
<p>-Prestación dos servizos de lavandaría tanto para clientes como para as dependencias do propio hotel.</p>
<p>-Lavado, hixiene e desinfección da roupa.</p>
<p>-Cumprimento de procesos e de protocolos de calidade.</p>
<p>As liñas de actuación no proceso de ensinanza e aprendizaxe que permiten alcanzar os obxectivos do módulo versarán sobre:</p>
<p>-Aprovisionamento interno de produtos e materiais necesarios para o lavado da roupa.</p>
<p>- Realización dos procesos de lavado tendo en conta o tipo de roupa que se lave.</p>
<p>3. Módulo específico: pasada do ferro e arranxo de roupa.</p>
<p>- Código: ME0071.</p>
<p>-Duración: 140 horas.</p>
<p>3.1. Resultados de aprendizaxe e criterios de avaliación.</p>
<p>RA1. Interpreta correctamente información oral e escrita: instrucións, indicacións, especificacións técnicas e etiquetas de produtos químicos, vales e outros documentos utilizados no proceso de pasada do ferro e arranxo de roupa, e na confección de artigos téxtiles sinxelos.</p>
<p>* CA1.1. Interpretouse a etiquetaxe dos produtos utilizados habitualmente nos procedementos de pasada do ferro e arranxo de roupa.</p>
<p>* CA1.2. Interpretáronse os símbolos que se utilizan nas etiquetas dos produtos químicos sobre conservación e manipulación.</p>
<p>* CA1.3. Identificáronse e formalizáronse documentos de uso habitual nas actividades de lenzaría: documentos de control para xustificación de entradas e saídas, para baixas provocadas por incidencias, etc.</p>
<p>* CA1.4. En supostos prácticos, debidamente caracterizados, realizouse o reconto e a actualiza-ción dos datos arrastrados como consecuencia de recontos anteriores, altas e baixas de almacén.</p>
<p>* CA1.5. En supostos prácticos, debidamente caracterizados, comunicáronse adecuadamente in-formacións derivadas da súa propia observación ou recibidas acerca de anomalías ou disfuncións detectadas.</p>
<p>* CA1.6. En situacións de recepción e traspaso de información oral, interpretouse correctamente a información recibida, emitíronse mensaxes claras e concisas e asegurouse a súa comprensión pola persoa interlocutora.</p>
<p>* CA1.7. En supostos prácticos, debidamente caracterizados, formalizáronse os documentos acreditativos da execución dos procesos no ámbito da calidade.</p>
<p>RA2. Clasifica a roupa para a pasada do ferro seguindo instrucións dadas.</p>
<p>* CA2.1. Distinguíronse e identificáronse os tipos de roupa.</p>
<p>* CA2.2. Identificáronse as características da composición e a conservación da roupa, pola inter-pretación da súa etiquetaxe.</p>
<p>* CA2.3. Describíronse as técnicas de selección atendendo ao tipo de roupa, ao tecido, á fibra e ao acabamento, así como ás dinámicas de traballo establecidas en función do tipo de establecemento.</p>
<p>* CA2.4. Clasificouse a roupa, segundo os seus tipos e os requisitos de composición e conservación da etiquetaxe.</p>
<p>* CA2.5. Identificáronse os procesos de pasada do ferro e a súa aplicación, segundo as características das pezas de roupa obxecto de tratamento.</p>
<p>* CA2.6. A partir dun suposto práctico de clasificación de roupa para a pasada do ferro, debidamente caracterizado:</p>
<p>-Diferenciouse a roupa por lotes en función do seu tipo e dos requisitos de conservación da etiquetaxe.</p>
<p>-Agrupouse a roupa que deba recibir o mesmo tipo de pasada do ferro.</p>
<p>-Separáronse as pezas que, atendendo á etiquetaxe, precisen un tratamento especial que difira do utilizado adoito.</p>
<p>-Agrupouse a roupa que teña o mesmo acabamento.</p>
<p>-Separouse a roupa con carencia de etiquetaxe, á espera de instrucións.</p>
<p>-Colocouse a roupa clasificada nos contedores correspondentes.</p>
<p>RA3. Describe e executa as técnicas de pasada do ferro, dobraxe e presentación de roupa, aplicando o procedemento adecuado e utilizando a maquinaria establecida.</p>
<p>* CA3.1. Desenvolveuse o proceso de aprovisionamento interno de produtos, de acordo con determinadas ordes de servizo ou plans de traballo diarios.</p>
<p>* CA3.2. Explicáronse os tipos, o manexo, a limpeza e o mantemento de uso das máquinas, os útiles e as ferramentas que se utilizan habitualmente na pasada do ferro e na dobraxe ou o pregamento da roupa.</p>
<p>* CA3.3. Describíronse os aditivos e outros produtos utilizados para a pasada do ferro, e indicáronse as súas aplicacións, as súas precaucións os seus riscos.</p>
<p>* CA3.4. Describíronse os procesos de pasada do ferro á roupa en función do tipo de roupa, do tecido, da fibra e da maquinaria que se use.</p>
<p>* CA3.5. En casos prácticos, debidamente caracterizados, de pasada do ferro, dobraxe e presentación de roupa, segundo ficha técnica ou instrucións para o lote:</p>
<p>-Identificáronse as características da pasada do ferro e as indicacións da dobraxe e a presentación do lote de roupa á que se lle vaia pasar o ferro.</p>
<p>-Dispúxose e programouse a maquinaria para efectuar as operacións de pasada do ferro, cunha especial atención ás características do lote e ás súas especificacións.</p>
<p>-Dispúxose e programouse a maquinaria para as operacións de dobraxe ou pregamento.</p>
<p>-Efectuouse, en caso necesario, o correspondente axustamento das máquinas para o embolsamento ou a precintaxe da roupa que o precise.</p>
<p>-Comunicáronse as anomalías xurdidas e detectadas ao longo do proceso de pasada do ferro, pregamento e precintaxe da roupa que o precise, e retirouse a afectada.</p>
<p>* CA3.6. Asumiuse o compromiso de manter e coidar as instalacións e os equipamentos, e tirar o máximo proveito dos produtos utilizados no proceso, evitando custos e desgastes innecesarios.</p>
<p>* CA3.7. En supostos prácticos, debidamente caracterizados, participouse na mellora da calidade durante todo o proceso.</p>
<p>RA4. Describe e aplica técnicas de cosido á man e á máquina, empregando os medios e os materiais adecuados.</p>
<p>* CA4.1. Desenvolveuse o proceso de aprovisionamento interno de produtos, de acordo con determinadas ordes de servizo ou plans de traballo diarios.</p>
<p>* CA4.2. Explicáronse os tipos, o manexo, a limpeza e o mantemento de uso das máquinas, os útiles e as ferramentas que se utilizan adoito para o cosido de roupa.</p>
<p>* CA4.3. En casos prácticos de arranxos sinxelos ou retoques de costura á man ou á máquina, debidamente caracterizados:</p>
<p>-Comprobouse o bo funcionamento e o axuste das máquinas e dos accesorios que se vaian utilizar para coser a roupa.</p>
<p>-Seleccionáronse os materiais e os útiles necesarios.</p>
<p>-Fixéronse costuras de unión e bastas, coséronse botóns e pegáronse cremalleiras, adhesivos e outros elementos, á man ou á máquina.</p>
<p>-Confeccionouse roupa sinxela, como panos de pescozo, panos de mesa, mandís ou outros panos.</p>
<p>-Realizáronse zurcidos sinxelos en roupa.</p>
<p>* CA4.4. Asumiuse o compromiso de manter e coidar as instalacións e os equipamentos, e tirar o máximo proveito dos produtos utilizados no proceso, evitando custos e desgastes innecesarios.</p>
<p>* CA4.5. En supostos prácticos, debidamente caracterizados, participouse na mellora da calidade durante todo o proceso.</p>
<p>RA5. Aplica as técnicas para a almacenaxe, o control e o mantemento dos útiles, da lenzaría e dos produtos propios da área de aloxamento.</p>
<p>* CA5.1. Explicáronse os procedementos administrativos relativos á recepción, á almacenaxe, á distribución interna e á expedición de existencias, e precisouse a función e os requisitos formais dos documentos xerados.</p>
<p>* CA5.2. Explicáronse os criterios máis utilizados de clasificación e localización de existencias.</p>
<p>* CA5.3. Describíronse e caracterizáronse os tipos de inventarios máis utilizados, e explicouse a súa finalidade.</p>
<p>* CA5.4. Precisáronse os conceptos de existencias óptimas e mínimas, e rotura de existencias, e identificáronse as variables que interveñen no seu cálculo.</p>
<p>* CA5.5. Interpretouse e formalizouse a documentación utilizada para o aprovisionamento interno de produtos, utensilios e lenzaría.</p>
<p>* CA5.6. En supostos prácticos, debidamente caracterizados, realizouse o mantemento e a repo-sición de produtos, utensilios e lenzaría, mantendo as existencias prefixadas, e controlouse a súa caducidade.</p>
<p>* CA5.7. En supostos prácticos, debidamente caracterizados, comunicáronse as anomalías xurdi-das e detectadas ao longo do proceso de almacenaxe, e retiráronse os produtos afectados, seguindo o protocolo de actuación definido.</p>
<p>* CA5.8. En supostos prácticos, debidamente caracterizados, actuouse coa responsabilidade e a honradez que require a participación en procesos de recepción, almacenaxe e distribución de existencias.</p>
<p>RA6. Recoñece e aplica as normas e as medidas internas de seguranza, hixiene e saúde nos procesos de pasada do ferro, arranxo e confección de roupa propios de establecementos de aloxamento.</p>
<p>* CA6.1. Identificáronse e interpretáronse as normas en materia de seguranza, hixiene e saúde, nomeadamente as que afectan a pasada do ferro, o arranxo e a confección de roupa propios de establecementos de aloxamento, así como os locais, as instalacións e os equipamentos utilizados.</p>
<p>* CA6.2. Identificáronse e utilizáronse correctamente as proteccións necesarias no manexo de equipamentos, máquinas e utensilios, cunha adecuada interpretación da normativa de seguranza e hixiene sobre manipulación de produtos e maquinaria.</p>
<p>* CA6.3. Identificáronse os danos e os riscos que se derivan dunha incorrecta utilización da maquinaria, os útiles e as ferramentas.</p>
<p>* CA6.4. En supostos prácticos, debidamente caracterizados, aplicáronse criterios ambientais e de seguranza na manipulación dos produtos químicos.</p>
<p>3.2. Contidos básicos.</p>
<p>Procedementos internos de comunicación no taller de pasada do ferro e costura:</p>
<p>-Tipos de documentos. Formalización. Circuítos internos.</p>
<p>-Simboloxía da etiquetaxe de produtos para a pasada do ferro.</p>
<p>Clasificación de roupa para a pasada do ferro:</p>
<p>-Comportamento dos tipos de fibras e de teas ante a pasada do ferro.</p>
<p>-Interpretación de etiquetas.</p>
<p>-Técnicas de clasificación da roupa para a pasada do ferro: identificación, descrición e aplicación.</p>
<p>Pasada do ferro, pregamento, empaquetaxe ou embolsamento de roupa:</p>
<p>- Pasada do ferro: tipos.</p>
<p>-Maquinaria específica: prensas de pasada do ferro, estiradoras, introdutoras, pregadoras mecánicas, roletes ou calandras. Características, funcionamento, precaucións de uso e técnicas básicas de aforro de enerxía no seu emprego.</p>
<p>-Elementos complementarios para a pasada do ferro e o pregamento: mesas, colgadoiros, manequíns, almofadas, bandexas e bolsas. Produtos asociados á pasada do ferro.</p>
<p>-Proceso de pasada do ferro e pregamento. Factores que interveñen na súa eficacia: temperatura, presión, vapor, tempo e humidade. Programas de pasada do ferro e pregamento mecánico. Técnicas básicas de aforro de enerxía. Factores. Aplicacións.</p>
<p>-Empaquetaxe ou embolsamento de roupa: tipos e aplicacións.</p>
<p>Costura:</p>
<p>-Materiais de costura.</p>
<p>-Máquina de coser: tipos, funcionamento e axuste.</p>
<p>-Técnicas básicas de costura á man e á máquina: aplicacións.</p>
<p>-Zurcido: clases, técnica e aplicacións.</p>
<p>Almacenaxe e distribución interna de roupa e produtos para a pasada do ferro:</p>
<p>-Proceso organizativo da almacenaxe de roupa, e de produtos e utensilios para a pasada do ferro.</p>
<p>-Aplicación de sistemas de almacenaxe.</p>
<p>-Criterios de almacenaxe de roupa: vantaxes e inconvenientes.</p>
<p>-Clasificación dos produtos para a pasada do ferro. Análise da rotación e localización de existencias de lenzaría. Formalización de fichas de almacén.</p>
<p>Normativa de seguranza, hixiene e saúde nos procesos de pasada do ferro e arranxo de roupa propios de establecementos de aloxamento:</p>
<p>-Identificación e interpretación de normativa específica.</p>
<p>-Requisitos hixiénicos xerais das instalacións e os equipamentos para a pasada do ferro e o arranxo de roupa.</p>
<p>-Saúde e hixiene persoal: factores, medidas, materiais e aplicacións. Feridas e a súa protección.</p>
<p>-Medidas de prevención e protección no taller de pasada do ferro e costura, e na utilización de máquinas, equipamentos e utensilios relacionados. Equipamento persoal de seguranza.</p>
<p>-Pezas de roupa de protección: tipos, adecuación e normativa.</p>
<p>3.3. Orientacións pedagóxicas.</p>
<p>Este módulo específico contén a formación necesaria para desempeñar procesos de pasada do ferro, pregamento e presentación da roupa existente nun hotel ou nun aloxamento non turístico.</p>
<p>A definición desta función abrangue aspectos como:</p>
<p>-Mantemento de instalacións, máquinas, útiles e ferramentas para o proceso de pasada do ferro.</p>
<p>-Prestación dos servizos de lenzaría tanto para clientes como para as dependencias do propio hotel.</p>
<p>-Pasada do ferro, pregamento e presentación da roupa da clientela e do hotel.</p>
<p>-Cumprimento de procesos e protocolos de calidade.</p>
<p>As liñas de actuación no proceso de ensinanza e aprendizaxe que permiten alcanzar os obxectivos do módulo versarán sobre:</p>
<p>-Aprovisionamento interno de produtos e materiais necesarios para a pasada do ferro á roupa.</p>
<p>-Realización dos procesos de pasada do ferro e pregamento, tendo en conta os tecidos.</p>
<p>4. Módulo específico: formación en centros de traballo.</p>
<p>-Código: ME0072.</p>
<p>-Duración: 160 horas.</p>
<p>4.1. Resultados de aprendizaxe e criterios de avaliación.</p>
<p>RA1. Recoñece a estrutura xerárquica da empresa e identifica as funcións asignadas a cada nivel e a súa relación co desenvolvemento da actividade.</p>
<p>* CA1.1. Identificouse a estrutura organizativa da empresa e as funcións de cada área.</p>
<p>* CA1.2. Identificáronse os procedementos de traballo no desenvolvemento do proceso produtivo.</p>
<p>* CA1.3. Relacionáronse as competencias dos recursos humanos co desenvolvemento da activi-dade produtiva.</p>
<p>* CA1.4. Identificouse a importancia de cada elemento da rede no desenvolvemento da actividade da empresa.</p>
<p>* CA1.5. Relacionáronse vantaxes e inconvenientes da estrutura da empresa fronte a outro tipo de organizacións empresariais.</p>
<p>* CA1.6. Analizouse o tecido empresarial do sector en función da prestación que ofrece.</p>
<p>* CA1.7. Recoñecéronse as empresas tipo e indicouse a estrutura organizativa e as funcións de cada departamento.</p>
<p>RA2. Aplica hábitos éticos e laborais no desenvolvemento da súa actividade profesional, consonte as características da tarefa asignada e segundo os procedementos establecidos da empresa.</p>
<p>* CA2.1. Recoñecéronse e xustificáronse os requisitos actitudinais relacionados coa disposición persoal para o desempeño do traballo: puntualidade, empatía, orde, limpeza, seguranza, responsabilidade e calidade, traballo en equipo, etc.</p>
<p>* CA2.2. Identificáronse as normas de prevención de riscos laborais que hai que aplicar na actividade profesional e os aspectos fundamentais da Lei de prevención de riscos laborais.</p>
<p>* CA2.3. Aplicáronse os equipamentos de protección individual segundo os riscos da actividade profesional e as normas da empresa.</p>
<p>* CA2.4. Mantívose unha actitude clara de respecto polo medio nas actividades desenvolvidas, aplicando as normas internas e externas vinculadas.</p>
<p>* CA2.5. Mantivéronse organizados, limpos e libres de obstáculos o posto de traballo e a área correspondente ao desenvolvemento da actividade.</p>
<p>* CA2.6. Interpretáronse e cumpríronse as instrucións recibidas, e responsabilizouse do traballo asignado.</p>
<p>* CA2.7. Estableceuse unha comunicación e unha relación eficaces coa persoa responsable en cada situación e cos membros do seu equipo, mantendo un trato fluído e correcto.</p>
<p>* CA2.8. Valorouse a importancia da súa actividade e a adaptación aos cambios de tarefas asignados no desenvolvemento dos procesos produtivos da empresa, integrándose nas novas funcións.</p>
<p>* CA2.9. Comprometeuse responsablemente na aplicación das normas e dos procedementos no desenvolvemento de calquera actividade ou tarefa.</p>
<p>RA3. Realiza operacións de limpeza e posta a punto de cuartos, zonas nobres e áreas comúns, para o que identifica e utiliza medios e equipamentos, e aplica técnicas e procedementos consonte instrucións e normas establecidas no ámbito empresarial.</p>
<p>* CA3.1. Desenvolvéronse os procesos de aprovisionamento interno de produtos consonte asnormas e plans de traballo establecidos.</p>
<p>* CA3.2. Realizouse o mantemento de uso das máquinas utilizadas para a limpeza (aspiradoras, máquinas de limpar a vapor, de abrillantar, de encerar, de puír, etc.).</p>
<p>* CA3.3. Efectuáronse as operacións de limpeza e posta a punto de cuartos, logo da selección das técnicas, os materiais e os produtos máis acaídos para cada caso.</p>
<p>* CA3.4. Aplicáronse as técnicas de limpeza, mantemento e conservación de elementos decora-tivos máis adecuadas en cada caso.</p>
<p>* CA3.5. Formalizáronse os documentos relacionados coas actividades de limpeza e posta a punto de cuartos.</p>
<p>* CA3.6. Mantívose unha actitude respectuosa de mantemento e coidado das instalacións, e dos produtos e os equipamentos utilizados, evitando custos e gastos innecesarios.</p>
<p>* CA3.7. Aplicáronse as normas hixiénico-sanitarias, de calidade, de seguranza laboral e de protección ambiental.</p>
<p>RA4. Aplica técnicas de lavado, pasada do ferro e arranxos sinxelos de roupa, para o que interpreta e relaciona instrucións, documentos e normas establecidas coa aplicación de técnicas e de procedementos inherentes ás actividades que se desenvolvan.</p>
<p>* CA4.1. Seleccionouse, clasificouse e marcouse a roupa seguindo instrucións ou normas preestablecidas.</p>
<p>* CA4.2. Recoñecéronse os símbolos da etiquetaxe para adecuar as posteriores operacións de lavado, secado e pasada do ferro.</p>
<p>* CA4.3. Realizouse o mantemento de uso dos equipamentos e dos materiais utilizados para o lavado da roupa e a pasada do ferro.</p>
<p>* CA4.4. Recoñecéronse os produtos para o lavado e o tratamento da roupa, así como as súas aplicacións e as normas básicas de uso.</p>
<p>* CA4.5. Realizouse o lavado a máquina de roupa, utilizando os programas, os produtos e as doses acaídas para cada proceso.</p>
<p>* CA4.6. Comprobouse o estado de limpeza e desinfección da roupa lavada, e retirouse a que presente anomalías.</p>
<p>* CA4.7. Desenvolvéronse as técnicas de pasada do ferro e aplicáronse en función das características da roupa.</p>
<p>* CA4.8. Desenvolvéronse os procedementos de arranxos sinxelos de roupa, aplicando as técnicas adecuadas en cada caso.</p>
<p>* CA4.9. Aplicáronse os procedementos de dobraxe, empaquetaxe e embolsamento de roupa.</p>
<p>* CA4.10. Formalizáronse os documentos relacionados coas actividades propias de lavandaría e lenzaría.</p>
<p>* CA4.11. Mantívose unha actitude de mantemento e coidado das instalacións, e dos produtos e os equipamentos utilizados, evitando custos e gastos innecesarios.</p>
<p>* CA4.12. Recoñecéronse e aplicáronse as normas hixiénico-sanitarias, de calidade, de seguranza laboral e de protección ambiental.</p>
<p>RA5. Realiza operacións de limpeza e tratamento de superficies e moblaxe interior, aplicando técnicas e procedementos acaídos para cada caso e utilizando correctamente equipamentos e materiais, consonte instrucións ou normas preestablecidas.</p>
<p>* CA5.1. Recoñecéronse e seleccionáronse as máquinas e os accesorios en función das tarefas posteriores que se desenvolvan.</p>
<p>* CA5.2. Tivéronse en conta os riscos asociados á manipulación das maquinarias e os accesorios, así como as medidas preventivas e os protocolos de actuación en cada caso.</p>
<p>* CA5.3. Seleccionáronse e relacionáronse os produtos químicos coas súas aplicacións posteriores, así como cos riscos asociados á súa manipulación.</p>
<p>* CA5.4. Realizáronse as operacións de posta a punto e preparación das máquinas, os accesorios e os produtos de limpeza seguindo instrucións ou normas preestablecidas.</p>
<p>* CA5.5. Identificáronse as necesidades de tratamento e limpeza características de cada tipo de superficie.</p>
<p>* CA5.6. Desenvolvéronse as operacións de tratamento e limpeza da moblaxe de madeira, e as de hixienización e desinfección de aseos, cumprindo as normas ou os protocolos de actuación.</p>
<p>* CA5.7. Desenvolvéronse as tarefas de limpeza de superficies acristaladas cumprindo as normas ou os protocolos de actuación en cada caso.</p>
<p>* CA5.8. Tivéronse en conta durante o desenvolvemento dos procedementos as variables que inciden na calidade do resultado final.</p>
<p>* CA5.9. Formalizáronse os controis documentais afíns a estas tarefas.</p>
<p>* CA5.10. Mantívose unha actitude de mantemento e coidado das instalacións, e dos produtos e os equipamentos utilizados, evitando custos e gastos innecesarios.</p>
<p>* CA5.11. Recoñecéronse e aplicáronse as normas hixiénico-sanitarias, de calidade, de seguranza laboral e de protección ambiental.</p>
<p>RA6. Cumpre criterios de seguranza e hixiene, actuando segundo normas hixiénico-sanitarias, de seguranza laboral e de protección ambiental.</p>
<p>* CA6.1. Recoñecéronse as normas hixiénico-sanitarias de obrigado cumprimento relacionadas coas prácticas de manipulación, tanto as recollidas na normativa como as específicas da empresa.</p>
<p>* CA6.2. Cumpriuse a normativa xeral sobre prevención e seguranza, así como a establecida pola empresa.</p>
<p>* CA6.3. Identificáronse os factores e as situacións de risco que se presentan no seu ámbito de actuación no centro de traballo.</p>
<p>* CA6.4. Recoñecéronse os comportamentos e as aptitudes susceptibles de produciren riscos sanitarios.</p>
<p>* CA6.5. Recoñeceuse e utilizouse a vestimenta de traballo completa, tendo en conta os seus requisitos de limpeza.</p>
<p>* CA6.6. Aplicáronse as boas prácticas de manipulación no desenvolvemento dos procedementos.</p>
<p>* CA6.7. Identificáronse os medios de protección de cortes, queimaduras ou feridas do persoal manipulador.</p>
<p>* CA6.8. Recoñecéronse os parámetros que posibilitan o control ambiental nos procesos relacio-nados cos residuos, as verteduras ou as emisións da empresa.</p>
<p>* CA6.9. Aplicáronse as operacións de recollida, selección, clasificación e eliminación ou verteduras de residuos.</p>
<p>* CA6.10. Utilizáronse as enerxías e os recursos cuxa utilización sexa menos prexudicial para o medio.</p>
<p>Ver referencia pdf "16500D001P005.PDF"</p>
<p>Ver referencia pdf "16500D002P018.PDF"</p>

