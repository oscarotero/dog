---
date: '2016-04-04'
id: G0423-220316-0001
page: 11866
number: 63
agency: Consellería de Infraestruturas e Vivenda
section: III. Outras disposicións.
title: >-
  ORDE do 17 de marzo de 2016 pola que se determina o importe máximo das axudas
  que se poderán outorgar no exercicio orzamentario de 2016 ao abeiro do Plan de
  vivenda 2005-2008, regulado polo Real decreto 801/2005, do 1 de xullo, e polo
  Decreto 18/2006, do 26 de xaneiro.
range: Orde
url: >-
  https://www.xunta.gal/dog/Publicados/2016/20160404/AnuncioG0423-220316-0001_gl.html
---
<p>O Decreto 18/2006, do 26 de xaneiro, constitúe o marco normativo polo que se establecen as axudas públicas en materia de vivenda a cargo da Comunidade Autónoma de Galicia e se regula a xestión das previstas no Real decreto 801/2005, do 1 de xullo, para o período 2005-2008.</p>
    <p>O seu artigo 6 establece que as axudas se atenderán da forma que será establecida mediante ordes anuais da Consellería de Vivenda e Solo.</p>
    <p>A disposición transitoria cuarta do Decreto 402/2009, do 22 de outubro, polo que se establecen as axudas públicas en materia de vivenda con cargo á Comunidade Autónoma de Galicia e se regula a xestión das previstas no Real decreto 2066/2008, do 12 de decembro, para o período 2009-2012, establece que as axudas derivadas de situacións creadas ao abeiro de plans anteriores seguirán a súa tramitación e rexeranse de acordo coa súa normativa de orixe.</p>
    <p>O Decreto 129/2015, do 8 de outubro, polo que se establece a estrutura orgánica das consellerías da Xunta de Galicia, adscribe o organismo autónomo Instituto Galego da Vivenda e Solo á Consellería de Infraestruturas e Vivenda.</p>
    <p>O Decreto 165/2015, do 13 de novembro, estableceu a estrutura orgánica da Consellería de Infraestruturas e Vivenda.</p>
    <p>Por todo o anterior e en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único </p>
    <p>Para os efectos do disposto no artigo 6 do Decreto 18/2006, do 26 de xaneiro, e para dar cobertura aos expedientes que alcancen no exercicio 2016 a fase de concesión, determínanse as seguintes aplicacións do estado de gastos dos orzamentos xerais da Comunidade Autónoma de Galicia para o ano 2016 con cargo ao que serán efectivas as axudas previstas no citado decreto:</p>
    <p>– Para a promoción de vivendas protexidas de nova construción destinadas ao alugamento e de aloxamentos protexidos por parte de empresas privadas, corresponde á aplicación 08.80.451B.770.0 por un importe máximo de 61.700 €.</p>
    <p>– Para a adquisición de vivenda protexida, usada e promoción para uso propio por parte de familias e institucións sen ánimo de lucro, corresponde á aplicación orzamentaria 08.80.451B.780.1 por un importe máximo de 6.100 €.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 17 de marzo de 2016</p>
    <footer><p>Ethel María Vázquez Mourelle<br>Conselleira de Infraestruturas e Vivenda</p></footer>

