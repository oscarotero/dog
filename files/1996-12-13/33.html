---
date: '1996-12-13'
id: F8A2
page: 11
number: 243
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto (69/1996).
range: Edicto
url: 'https://www.xunta.gal/dog/Publicados/1996/19961213/AnuncioF8A2_gl.html'
---
<p>En virtude do acordado en providencia desta data, recaída nos autos de xuízo executivo 69/1996, seguido por instancia de Caixa de Aforros de Galicia, representada polo procurador García-Piccoli, contra José Freire Barral, en reclamación de 1.141.163 de principal, máis 600.000 orzadas para xuros, gastos e custas, polo que se ordena despacha-la execución e, practicado o embargo, cítase de remate o executado José Freire Barral por medio do presente edicto, para que no termo de nove días, se lle interesa, compareza en legal forma nos autos por medio de avogado e procurador, para opoñerse á execución, e prevéñoo de que, se non o verifica, será declarado en rebeldía e seguirá o xuízo o seu curso, e recaerá sobre el o prexuízo ó que houber lugar en dereito. Así mesmo, fáiselle saber que na mencionada resolución se lle embargaron os seguintes bens:</p>
<p>1. As contas correntes, de aforro, de crédito ou depósitos de calquera tipo que teña nos bancos ou caixas de aforros con sucursal aberta nas localidades de Arzúa e Touro, así como calquera acción, participación en sociedades ou fondo de investimento, letras do tesouro, débeda pública ou calquera outro activo financeiro do que sexa titular o demandado.</p>
<p>2. A parte proporcional que corresponda do soldo que recibe na empresa Elaboración y Montaje de Armadura, S.A.</p>
<p>E para que produza os efectos oportunos, expido o presente edicto en Arzúa o seis de novembro de mil novecentos noventa e seis.</p>
<p>O maxistrado-xuíz</p>
<p>Rubricado</p>

