---
date: '2014-04-24'
id: G0003-100414-0003
page: 18689
number: 78
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 3 de abril de 2014, da Xerencia de Xestión Integrada de Vigo,
  pola que se anuncia a Resolución LD 1/2014, do 31 de marzo de 2014, de
  convocatoria pública para a provisión, polo sistema de libre designación, do
  posto de xefe de Servizo de Traballo Social.
range: Resolución
url: >-
  https://www.xunta.gal/dog/Publicados/2014/20140424/AnuncioG0003-100414-0003_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde e a Orde de 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 168/2010, do 7 de outubro, polo que se establece a estrutura organizativa de xestión integrada do Servizo Galego de Saúde e da Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde (DOG número 139, do 20 de xullo), o xerente da Xestión Integrada de Vigo,</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de libre designación, o posto de xefe de Servizo de Traballo Social da Xestión Integrada de Vigo, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas da Dirección de Recursos Humanos da Xestión Integrada de Vigo, e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán presentarse en calquera dos rexistros de entrada da Xestión Integrada de Vigo, dirixidas ao xerente, no prazo de 20 días hábiles contados desde o día seguinte ao da publicación do anuncio da presente convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 3 de abril de 2014</p>
    <footer><p>Mario González González<br>Xerente de Xestión Integrada de Vigo</p></footer>
    <h2>ANEXO</h2>
    <p>Denominación do posto: xefe de Servizo de Traballo Social da Xestión Integrada de Vigo.</p>
    <p>Procedemento de provisión: libre designación.</p>
    <p>Nº de vacantes: 1.</p>

