---
date: '2014-04-24'
id: L105-020414-0001
page: 18780
number: 78
agency: Concello de Arteixo
section: VI. Anuncios. b) Administración local.
title: >-
  ANUNCIO polo que se fan públicos os acordos do 11 de decembro de 2013 e do 26
  de febreiro de 2014, referentes á convocatoria e ás bases para a provisión de
  diversas prazas en propiedade.
range: Anuncio
url: >-
  https://www.xunta.gal/dog/Publicados/2014/20140424/AnuncioL105-020414-0001_gl.html
---
<p>Acordos da Xunta de Goberno Local, do 11 de decembro de 2013 e do 26 de febreiro de 2014, do Concello de Arteixo (A Coruña), referentes á convocatoria e as bases para a provisión de diversas prazas en propiedade.</p>
    <p>No Boletín Oficial da provincia da Coruña número 247, do 30 de decembro de 2013, e no número 52, do 18 de marzo de 2014, aparecen publicadas, respectivamente, as bases xerais e as bases específicas que deberán rexer a convocatoria para a provisión en propiedade das seguintes prazas de persoal laboral fixo do Concello de Arteixo, incluídas nas ofertas de emprego público do exercicio 2012 e anteriores, polo procedemento de concurso-oposición: </p>
    <p>– Psicólogo/a: 2 prazas. Grupo A1 (categoría profesional I-licenciados, segundo convenio).</p>
    <p>– Traballador/a social: 2 prazas. Grupo A2 (categoría profesional II-diplomados, segundo convenio).</p>
    <p>– Orientador/a laboral: 1 praza. Grupo A2 (categoría profesional II-diplomados, segundo convenio).</p>
    <p>Animador/a cultural: 1 praza. Grupo C1 (categoría profesional III, segundo convenio).</p>
    <p>Monitor/a de cociña: 1 praza. Grupo C1 (categoría profesional III, segundo convenio).</p>
    <p>As instancias en que se solicite participar no correspondente proceso selectivo presentaranse na forma prevista nas mencionadas bases no Rexistro Xeral do concello, dirixidas ao señor alcalde-presidente da Corporación, no prazo de vinte días naturais contados a partir do seguinte ao da publicación deste anuncio no Boletín Oficial do Estado.</p>
    <p>Os sucesivos anuncios relacionados con estas prazas publicaranse no Boletín Oficial da provincia da Coruña e no taboleiro de edictos do concello de Arteixo (A Coruña).</p>
    <p>Arteixo, 19 de marzo de 2014</p>
    <footer><p>(Por delegación. Decreto 989/2011)<br>José María Sánchez Novo<br>Concelleiro de Persoal e Recursos Humanos</p></footer>

