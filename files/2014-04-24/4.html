---
date: '2014-04-24'
id: G0164-160414-0001
page: 18591
number: 78
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  CORRECCIÓN de erros. Orde do 9 de abril de 2014 pola que se aproban as bases
  reguladoras que rexerán o concurso público de nove bolsas de formación en
  proxectos de investigación que se están a desenvolver no Centro Ramón Piñeiro
  para a Investigación en Humanidades e se procede á súa convocatoria.
range: Corrección de orde
url: >-
  https://www.xunta.gal/dog/Publicados/2014/20140424/AnuncioG0164-160414-0001_gl.html
---
<p>Advertido o erro na orde publicada no Diario Oficial de Galicia número 74, do 16 de abril de 2014, cómpre facer as seguintes correccións:</p>
    <p>1. Despois da publicación no Diario Oficial de Galicia da dita orde, detectouse que non se xuntan os anexos I, II ,III, IV, V, VI ,VII, VIII e IX.</p>
    <p>2. Inclúense nesta corrección de erros os devanditos anexos.</p>
    <h2>ANEXO I</h2>
    <p>Unha bolsa de formación no proxecto Bibliografía da literatura galega.</p>
    <p>Esta bolsa ten como finalidade a formación dentro do proxecto Bibliografía da literatura galega que se desenvolve no Centro Ramón Piñeiro para a Investigación en Humanidades.</p>
    <p>Requisitos específicos dos/as solicitantes:</p>
    <p>Para solicitar a bolsa a que se refire esta convocatoria é necesario, ademais de reunir os requisitos xerais establecidos na base cuarta desta orde:</p>
    <p>– Posuír o título de licenciatura en Filoloxía Galega ou o grao (maior) en Lingua e Literatura Galegas.</p>
    <p>– Ter coñecemento de idiomas (acreditados coa documentación correspondente dos cursos recibidos).</p>
    <p>– Ter experiencia no manexo de aplicacións informáticas.</p>
    <p>Valoraranse especialmente os seguintes méritos, sempre que se relacionen coa materia do proxecto:</p>
    <p>– Máster de investigación.</p>
    <p>– Comunicacións en congresos, simposios, xornadas, etc. Imprescindible xuntar copia dos textos presentados ou dos enderezos electrónicos onde se poidan consultar.</p>
    <p>- Publicacións en lingua galega, individuais ou colectivas. Imprescindible xuntar copia dos textos ou dos enderezos electrónicos onde se poidan consultar.</p>
    <h2>ANEXO II</h2>
    <p>Unha bolsa de formación no proxecto Fraseoloxía galega.</p>
    <p>Esta bolsa ten como finalidade a formación dentro do proxecto Fraseoloxía galega participando nos traballos de elaboración da revista Cadernos de fraseoloxía galega e creación do Tesouro de fraseoloxía galega que se desenvolve no Centro Ramón Piñeiro para a Investigación en Humanidades.</p>
    <p>Requisitos específicos dos/as solicitantes:</p>
    <p>Para solicitar a bolsa a que se refire esta convocatoria, ademais de reunir os requisitos xerais establecidos na base cuarta desta orde, cómpre ter:</p>
    <p>– Licenciatura ou grao en Tradución e Interpretación ou en Filoloxía Galega.</p>
    <p>– Coñecemento de inglés equivalente a nivel C1.</p>
    <p>Serán valorados especialmente:</p>
    <p>– O coñecemento activo e pasivo da fraseoloxía galega.</p>
    <p>– O nivel de mecanografía.</p>
    <p>– O coñecemento de alemán.</p>
    <p>– O manexo de bases de datos e procesadores de texto.</p>
    <h2>ANEXO III</h2>
    <p>Unha bolsa de formación no proxecto Corpus de referencia do galego actual.</p>
    <p>Esta bolsa ten como finalidade a formación dentro do proxecto Corpus de referencia do galego actual que se desenvolve no Centro Ramón Piñeiro para a Investigación en Humanidades.</p>
    <p>Requisitos específicos dos/as solicitantes:</p>
    <p>Para solicitar a bolsa a que se refire esta convocatoria é necesario, ademais de reunir os requisitos xerais establecidos na base cuarta desta orde:</p>
    <p>– Ser licenciado/a en Filoloxía ou Tradución ou Interpretación, ou ben posuír un grao en Lingua e Literatura ou en Filoloxía Clásica.</p>
    <p>– Ter competencia na introdución de textos en ordenador e no manexo de textos en formato electrónico.</p>
    <p>– Posuír coñecementos sobre gramáticas formais e construción de etiquetadores morfosintácticos e lematizadores.</p>
    <p>– Ter coñecementos sobre a xestión de bases de datos a nivel usuario.</p>
    <h2>ANEXO IV</h2>
    <p>Unha bolsa de formación no proxecto Etiquetador/lematizador do galego actual.</p>
    <p>Esta bolsa ten como finalidade a formación dentro do proxecto Etiquetador/lematizador do galego actual que se desenvolve no Centro Ramón Piñeiro para a Investigación en Humanidades.</p>
    <p>Requisitos específicos dos/as solicitantes:</p>
    <p>Para solicitar a bolsa a que se refire esta convocatoria é necesario, ademais de reunir os requisitos xerais establecidos na base cuarta desta orde:</p>
    <p>– Ser licenciado/a en Filoloxía ou Tradución ou Interpretación, ou ben posuír un grao en Lingua e Literatura ou en Filoloxía Clásica.</p>
    <p>– Ter competencia na introdución de textos en ordenador e no manexo de textos en formato electrónico.</p>
    <p>– Posuír coñecementos sobre gramáticas formais e construción de etiquetadores morfosintácticos e lematizadores.</p>
    <p>– Ter coñecementos sobre a xestión de bases de datos a nivel usuario.</p>
    <h2>ANEXO V</h2>
    <p>Unha bolsa de formación no proxecto Cantigas de Santa María.</p>
    <p>Esta bolsa ten como finalidade a formación dentro do macroproxecto Literatura Galega Medieval que se desenvolve no Centro Ramón Piñeiro para a Investigación en Humanidades, atendendo de xeito particular a sección relativa ás Cantigas de Santa María, así como a base de datos bibliográfica BIRMED.</p>
    <p>Requisitos específicos dos/as solicitantes:</p>
    <p>Para solicitar a bolsa a que se refire esta convocatoria é necesario, ademais de reunir os requisitos xerais establecidos na base cuarta desta orde, acreditar os seguintes:</p>
    <p>– Ser licenciado/a en Filoloxía.</p>
    <p>– Acreditar a participación en publicacións científicas, asistencia a simposios, seminarios ou congresos especializados, comunicacións presentadas a congresos etc., obrigatoriamente en literatura románica medieval, especialmente no campo da literatura galega medieval.</p>
    <p>– Ter coñecementos de informática a nivel de usuario.</p>
    <p>– Estar capacitado para ler/traducir textos en linguas románicas no estado medieval.</p>
    <p>– Estar capacitado para ler bibliografía en linguas estranxeiras de uso habitual na comunidade científica.</p>
    <p>Serán valorados especialmente os coñecementos básicos de crítica textual.</p>
    <h2>ANEXO VI</h2>
    <p>Unha bolsa de formación no proxecto Prosa literaria medieval.</p>
    <p>Esta bolsa ten como finalidade a formación dentro do macroproxecto Literatura Galega Medieval que se desenvolve no Centro Ramón Piñeiro para a Investigación en Humanidades, atendendo de xeito particular a sección relativa á prosa literaria medieval, así como a base de datos bibliográfica BIRMED.</p>
    <p>Requisitos específicos dos/as solicitantes:</p>
    <p>Para solicitar a bolsa a que se refire esta convocatoria é necesario, ademais de reunir os requisitos xerais establecidos na base cuarta desta orde, acreditar os seguintes:</p>
    <p>– Ser licenciado/a en Filoloxía.</p>
    <p>– Acreditar a participación en publicacións científicas, asistencia a simposios, seminarios ou congresos especializados, comunicacións presentadas a congresos etc., obrigatoriamente en literatura románica medieval, especialmente no campo da literatura galega medieval.</p>
    <p>– Ter coñecementos de informática a nivel de usuario.</p>
    <p>– Estar capacitado para ler/traducir textos en linguas románicas no estado medieval.</p>
    <p>– Estar capacitado para ler bibliografía en linguas estranxeiras de uso habitual na comunidade científica.</p>
    <p>Serán valorados especialmente os coñecementos básicos de crítica textual.</p>
    <h2>ANEXO VII</h2>
    <p>Unha bolsa de formación no proxecto Terminoloxía científico-técnica.</p>
    <p>Esta bolsa ten como finalidade a formación dentro do proxecto Terminoloxía científico-técnica, e o adxudicatario da bolsa compaxinará actividades de tradución con traballos de tipo terminolóxico que se desenvolven no Centro Ramón Piñeiro para a Investigación en Humanidades.</p>
    <p>Requisitos específicos dos/as solicitantes:</p>
    <p>Para solicitar a bolsa a que se refire esta convocatoria é necesario, ademais de reunir os requisitos xerais establecidos na base cuarta desta orde:</p>
    <p>– Ser licenciado ou licenciada en Filoloxía ou Tradución e Interpretación.</p>
    <p>– Posuír coñecemento de inglés ou de francés equivalente a nivel B1.</p>
    <p>–Ter formación, polo menos elemental, en terminoloxía ou en lexicografía (demostrable mediante a superación dalgunha materia, publicacións científicas, asistencia a simposios, seminarios ou congresos especializados, comunicacións presentadas a congresos, etc.).</p>
    <p>Serán valorados especialmente:</p>
    <p>– A formación en terminoloxía.</p>
    <p>– O coñecemento de lingua galega, particularmente do seu léxico.</p>
    <p>– O coñecemento de linguas estranxeiras.</p>
    <p>– O manexo de bases de datos e procesadores de texto.</p>
    <p>– O nivel de mecanografía.</p>
    <h2>ANEXO VIII</h2>
    <p>Unha bolsa de formación no proxecto Síntese de voz en galego.</p>
    <p>Esta bolsa ten como finalidade a formación dentro do proxecto Síntese de voz en galego que se desenvolve no Centro Ramón Piñeiro para a Investigación en Humanidades.</p>
    <p>Requisitos específicos dos/as solicitantes:</p>
    <p>Para solicitar a bolsa a que se refire esta convocatoria é necesario, ademais de reunir os requisitos xerais establecidos na base cuarta desta orde:</p>
    <p>– Ser licenciado ou licenciada en Filoloxía ou Tradución e Interpretación, ou en Enxeñaría de Telecomunicacións ou en Física ou en Informática ou en Matemáticas.</p>
    <p>Serán valorados especialmente:</p>
    <p>– O manexo de procesadores de texto e bases de datos no nivel de usuario.</p>
    <p>– O coñecemento de idiomas estranxeiros.</p>
    <p>– Un alto nivel de coñecemento da lingua galega.</p>
    <p>– Os coñecementos en fonética acústica e tecnoloxías da fala.</p>
    <h2>ANEXO IX</h2>
    <p>Unha bolsa de formación no proxecto Base de datos do ALIR.</p>
    <p>Esta bolsa ten como finalidade a formación dentro do proxecto Base de datos do ALIR que se desenvolve no Centro Ramón Piñeiro para a Investigación en Humanidades.</p>
    <p>Requisitos específicos dos/as solicitantes:</p>
    <p>Para solicitar a bolsa a que se refire esta convocatoria é necesario, ademais de reunir os requisitos xerais establecidos na base cuarta desta orde:</p>
    <p>– Ser licenciado ou licenciada en Filoloxía Galega, Filoloxía Románica, Filoloxía Francesa ou Filoloxía Italiana.</p>
    <p>– Ter coñecementos de lingua francesa.</p>
    <p>Valoraranse de maneira especial:</p>
    <p>– O coñecemento de linguas estranxeiras, especialmente románicas.</p>
    <p>– O dominio de procesador de textos e bases de datos a nivel de usuario.</p>
    <p>– A formación e experiencia no ámbito da dialectoloxía, e particularmente o dominio da transcrición fonética.</p>

