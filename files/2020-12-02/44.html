---
date: '2020-12-02'
id: G0198-181120-0001
page: 47699
number: 243
agency: Axencia Galega de Innovación
section: VI. Anuncios. a) Administración autonómica.
title: >-
  CÉDULA do 17 de novembro de 2020 pola que se notifica a resolución de
  finalización de expediente de reintegro do proxecto IN525A-2014/069.
range: Cédula
url: >-
  https://www.xunta.gal/dog/Publicados/2020/20201202/AnuncioG0198-181120-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), logo de intentar sen éxito a notificación da resolución de finalización de expediente de reintegro do proxecto IN525A-2014/069 no último domicilio social coñecido da entidade Voga Desarrollo, S.L., notifícaselles aos interesados, por medio desta cédula no <em>Boletín Oficial del Estado</em>, o contido de dito acto como figura no anexo, para que poidan ter coñecemento del. </p>
    <p>Contra esta resolución que, consonte o artigo 38.6 da Lei 9/2007, do 13 de xuño, de subvencións de Galicia, pon fin á vía administrativa, poderase interpoñer recurso potestativo de reposición no prazo dun (1) mes, contado desde o día seguinte ao da publicación desta cédula no <em>Diario Oficial de Galicia</em>, ou directamente recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses desde o día seguinte ao da dita publicación, segundo o disposto no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Os interesados, durante este prazo, poderanse presentar nas dependencias da Axencia Galega de Innovación, sita na rúa Airas Nunes, s/n, 15702 Santiago de Compostela, das 9.00 ás 14.00 horas, de luns a venres, para os efectos de coñeceren integramente o contido do acto administrativo.</p>
    <p>Santiago de Compostela, 17 de novembro de 2020</p>
    <footer><p>Patricia Argerey Vilar<br>Directora da Axencia Galega de Innovación</p></footer>
    <h2>ANEXO</h2>
    <p>Proxecto: IN525A-2014/069.</p>
    <p>Nome ou razón social: Voga Desarrollo, S.L.</p>
    <p>CIF/NIF: B70201983.</p>
    <p>Axuda: Resolución do 30 de decembro de 2013 pola que se establecen as bases reguladoras para a concesión, en réxime de concorrencia non competitiva, das subvencións para o fomento da propiedade industrial no ámbito da Comunidade Autónoma de Galicia (Programa i2C PI), cofinanciadas polo Fondo Europeo de Desenvolvemento Rexional, no marco do programa operativo Feder Galicia 2007-2013, e se procede á súa convocatoria para o ano 2014 (código de procedemento IN525A).</p>
    <p>Contido do acto: resolución de finalización de expediente de reintegro de subvención.</p>

