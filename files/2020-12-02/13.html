---
date: '2020-12-02'
id: U500-191120-0005
page: 47638
number: 243
agency: Universidade de Vigo
section: IV. Oposicións e concursos.
title: >-
  RESOLUCIÓN do 19 de novembro de 2020 pola que se aproba a relación provisional
  de persoas admitidas e excluídas no proceso selectivo para ingresar como
  persoal laboral fixo do grupo I, na categoría de técnico/a superior de
  actividades do medio mariño, polo sistema de promoción interna.
range: Resolución
url: >-
  https://www.xunta.gal/dog/Publicados/2020/20201202/AnuncioU500-191120-0005_gl.html
---
<p>De acordo coa base cuarta da Resolución do 4 de febreiro de 2020 (DOG do 20 de febreiro), mediante a cal se convocou un proceso selectivo para ingresar como persoal laboral fixo do grupo I, na categoría de técnico/a superior de actividades do medio mariño, polo sistema de promoción interna, esta reitoría, en uso das competencias atribuídas pola Lei orgánica 6/2001, do 21 de decembro, de universidades, e polos estatutos da Universidade de Vigo, </p>
    <p class="dog-titulo">RESOLVE:</p>
    <p>Primeiro. Aprobar a relación provisional de persoas aspirantes admitidas e excluídas no devandito proceso de selección e ordenar a súa publicación no taboleiro electrónico da Universidade de Vigo (https://sede.uvigo.gal/public/bulletin/bulletin-index.xhtml) e no seguinte enderezo: https://www.uvigo.gal/universidade/administracion-persoal/pas/traballar-uvigo</p>
    <p>Segundo. Consonte a base cuarta da convocatoria, as persoas aspirantes excluídas ou que non figuren na relación de admitidas disporán dun prazo de dez (10) días hábiles, contados a partir do seguinte ao da publicación desta resolución no DOG, para poderen emendar o defecto que motivase a exclusión ou a omisión. Quen dentro do prazo sinalado non emende a exclusión ou alegue a omisión, e xustifique o dereito a ser incluído/a na relación de persoas admitidas, será definitivamente excluído/a do proceso selectivo.</p>
    <p>Terceiro. Publicar a composición do tribunal cualificador que terá a categoría primeira das recollidas no Decreto 144/2001, do 7 de xuño (DOG do 25 de xuño).</p>
    <p>Tribunal titular:</p>
    <p>Presidencia: Daniel Rey García, catedrático da Universidade de Vigo.</p>
    <p>Vogais: José Benito Rodríguez González, director dos centros de apoio á investigación da Universidade de Vigo.</p>
    <p>Manuel Marcos García, técnico superior de determinación estrutural e proteómica da Universidade de Vigo.</p>
    <p>Mariano Lastra Valdor, catedrático da Universidade de Vigo.</p>
    <p>Secretaría: Sonia Escudero Martinez, técnica superior de determinación estrutural e proteómica da Universidade de Vigo.</p>
    <p>Tribunal suplente:</p>
    <p>Presidencia: José Manuel García Estévez, profesor titular da Universidade de Vigo.</p>
    <p>Vogais: Ana Bernabeu Tello, profesora titular da Universidade de Vigo.</p>
    <p>Ramiro Varela Benvenuto, profesor titular da Universidade de Vigo.</p>
    <p>María Dolores Dapía Conde, profesora titular da Universidade de Vigo.</p>
    <p>Secretaría: Nieves Atanes Blanco, técnica superior de determinación estrutural e proteómica da Universidade de Vigo.</p>
    <p>Vigo, 19 de novembro de 2020</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

