---
date: '2022-02-14'
id: L385-080222-0001
page: 11128
number: 30
agency: Concello de Verín
section: VI. Anuncios. b) Administración local.
title: >-
  ANUNCIO de aprobación inicial do estudo de detalle sobre a intersección N-532,
  punto quilométrico 1+600.
range: Anuncio
url: >-
  https://www.xunta.gal/dog/Publicados/2022/20220214/AnuncioL385-080222-0001_gl.html
---
<p>Mediante o acordo da Xunta de Goberno Local do 20 de decembro de 2021 adoptouse o seguinte:</p>
    <p>Primeiro. Aprobar inicialmente o estudo de detalle sobre a intersección N-532, p.q. 1+600, redactado polo enxeñeiro de camiños, canles e portos José Gabriel Carrajo López e presentado con data do 13.10.2021 no rexistro electrónico deste concello por Ana Álvarez García, en nome e representación de Desarrollos Inmobiliarios Orensanos, S.L. (Dinor, S.L). </p>
    <p>Segundo. De acordo co disposto no artigo 80.2 da Lei 2/2016, do 10 de febreiro, do solo de Galicia, e no artigo 194.2 do Decreto 143/2016, do 22 de setembro, que aproba o regulamento da citada lei, someter o expediente administrativo ao trámite de información pública durante o prazo dun mes mediante anuncio que se publicará no <em>Diario Oficial de Galicia</em> e nun dos xornais de maior difusión da provincia, así como realizar a publicidade telemática de acordo co disposto no artigo 70.ter da Lei 7/1985, do 2 de abril, de bases de réxime local. </p>
    <p>Notificar individualmente todas as persoas titulares catastrais dos terreos afectados polo ámbito do estudo de detalle. </p>
    <p>Terceiro. De acordo co disposto no artigo 47 da Lei 2/2016, do 10 de febreiro, do solo de Galicia, e no artigo 86 do Decreto 143/2016, do 22 de setembro, suspender o procedemento de outorgamento de licenzas de edificación e demolición en todo o ámbito do estudo de detalle. </p>
    <p>Esta suspensión terá unha duración máxima de dous anos contados desde esta aprobación inicial e, en calquera caso, extinguirase coa aprobación definitiva do estudo de detalle. </p>
    <p>Cuarto. Dar cumprimento ao resto de trámites legalmente exixidos para acadar a aprobación definitiva do estudo de detalle. </p>
    <p>Por conseguinte, durante o prazo dun mes, que comezará a contar desde a data de publicación do anuncio no <em>Diario Oficial de Galicia</em>, o expediente administrativo quedará á disposición de calquera que queira examinalo no Servizo de Urbanismo do Concello de Verín, así como no taboleiro de anuncios da sede electrónica deste concello (https://verin.sedelectronica.gal), para que se formulen as alegacións que se consideren oportunas.</p>
    <p>Verín, 8 de febreiro de 2022</p>
    <footer><p>Gerardo Seoane Fidalgo<br>Alcalde</p></footer>

