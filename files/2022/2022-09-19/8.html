---
date: '2022-09-19'
id: G0427-120922-0001
page: 48935
number: 178
agency: Consellería do Mar
section: III. Outras disposicións.
title: >-
  ORDE do 9 de setembro de 2022  pola que se fai pública a ampliación do importe
  existente para a concesión das axudas para investimentos en pemes de
  transformación dos produtos pesqueiros e da acuicultura, cofinanciadas co
  Fondo Europeo Marítimo e de Pesca (FEMP), convocadas pola Orde do 15 de
  decembro de 2021.
range: Orde
url: >-
  https://www.xunta.gal/dog/Publicados/2022/20220919/AnuncioG0427-120922-0001_gl.html
---
<p>A Orde do 15 de decembro de 2021 pola que se establecen as bases e se regula o procedemento, tramitado como expediente anticipado de gasto, para a concesión en réxime de concorrencia competitiva de axudas para investimentos en pemes de transformación dos produtos pesqueiros e de acuicultura, cofinanciadas co Fondo Europeo Marítimo e de Pesca (FEMP), e se convocan para o ano 2022 (DOG núm. 248, do 28 de decembro), establece no seu artigo 4 o importe da contía máxima das axudas que ao abeiro dela poderán ser concedidas aos seus solicitantes.</p>
    <p>Unha vez revisados os expedientes presentados ao abeiro da devandita orde, comprobouse que o importe total solicitado destas axudas superaba a existencia de crédito, o que faría imposible atender a demanda da totalidade das solicitudes presentadas.</p>
    <p>O artigo 4.3 da Orde do 15 de decembro de 2021 autoriza esta ampliación cando di que o importe fixado na convocatoria, así como as aplicacións a que se impute, se poderá ampliar no caso de que exista crédito dispoñible derivado dunha xeración, ampliación ou incorporación de crédito, de remanentes doutras convocatorias ou, en calquera dos casos e coas condicións establecidas no número 2 do artigo 30 do Regulamento da Lei de subvencións de Galicia (Decreto 11/2009, do 8 de xaneiro), sen que iso dea lugar á apertura dun novo prazo de presentación de solicitudes, agás a indicación expresa en contrario na orde que se publique para o efecto. </p>
    <p>Por todo o exposto e no uso das facultades que me foron conferidas,</p>
    <h2>DISPOÑO:</h2>
    <p>Artigo único</p>
    <p>Primeiro. Amplíase o importe da contía máxima das axudas que se van conceder ao abeiro da Orde do 15 de decembro de 2021 (DOG núm. 248, do 28 de decembro) para o exercicio orzamentario de 2022, na cantidade de 1.183.984,75 €, con cargo á aplicación 15.02.723A.771.1 dos orzamentos xerais da Comunidade Autónoma de Galicia para o ano 2022, polo que o crédito orzamentario total desta convocatoria ascende a 20.183.984,75 €.</p>
    <p>Segundo. A presente modificación non afecta o prazo establecido na referida orde para a presentación de solicitudes.</p>
    <p>Disposición derradeira única</p>
    <p>A presente orde producirá efectos a partir do día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 9 de setembro de 2022</p>
    <footer><p>Rosa Mª Quintana Carballo<br>Conselleira do Mar</p></footer>

