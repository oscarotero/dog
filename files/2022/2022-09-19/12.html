---
date: '2022-09-19'
id: G0427-090922-0002
page: 48945
number: 178
agency: Consellería do Mar
section: III. Outras disposicións.
title: >-
  RESOLUCIÓN do 5 de setembro de 2022, da Secretaría Xeral Técnica da
  Consellería do Mar, pola que se dá publicidade dos convenios de colaboración
  subscritos no segundo cuadrimestre do ano 2022.
range: Resolución
url: >-
  https://www.xunta.gal/dog/Publicados/2022/20220919/AnuncioG0427-090922-0002_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro) impón a cada consellería da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga, </p>
    <h2>DISPOÑO:</h2>
    <p>Artigo único. Darlle publicidade á relación dos convenios subscritos pola Consellería do Mar, nos meses de maio, xuño, xullo e agosto de 2022, que se incorpora no anexo a esta resolución.</p>
    <p>Santiago de Compostela, 5 de setembro de 2022</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>
    <h2>ANEXO</h2>
    <h2>Convenios de colaboración subscritos pola Consellería do Mar nos meses de maio, xuño, xullo e agosto do ano 2022</h2>
    <table>
     <thead>
      <tr>
       <td>Descrición</td>
       <td>Importe</td>
       <td>Data</td>
      </tr>
     </thead>
     <tbody>
      <tr>
       <td>Convenio de colaboración entre a Consellería do Mar e a Federación Galega de Confrarías de Pescadores, para establecer as condicións de colaboración co fin de financiar os investimentos que leve a cabo a institución para a mellora da competitividade, do fomento e da promoción das confrarías de pescadores.</td>
       <td>27.000 €</td>
       <td>27.5.2022</td>
      </tr>
      <tr>
       <td>Convenio de colaboración entre a Consellería do Mar e a Federación Provincial de Confrarías de Pescadores de Lugo, para establecer as condicións de colaboración co fin de financiar os investimentos que leve a cabo a institución, para acadar a mellora da competitividade.</td>
       <td>16.000 €</td>
       <td>27.5.2022</td>
      </tr>
      <tr>
       <td>Convenio de colaboración entre a Consellería do Mar e a Federación Provincial de Confrarías de Pescadores de Pontevedra, para establecer as condicións de colaboración co fin de financiar os investimentos que leve a cabo a institución para acadar os obxectos básicos de fomento da organización sectorial e a mellora da súa competitividade.</td>
       <td>16.000 €</td>
       <td>27.5.2022</td>
      </tr>
      <tr>
       <td>Convenio de colaboración entre a Consellería do Mar e a Federación Galega de Redeiras Artesás O Peirao para establecer as condicións de colaboración co fin de financiar os investimentos que leve a cabo a institución para acadar os obxectivos básicos de fomento da organización sectorial, a visibilización do seu sector e a mellora da súa competitividade.</td>
       <td>5.000 €</td>
       <td>27.5.2022</td>
      </tr>
      <tr>
       <td>Convenio de colaboración entre a Consellería do Mar e a Federación Provincial de Confrarías de Pescadores da Coruña, para establecer as condicións de colaboración co fin de financiar os investimentos que leve a cabo a institución para acadar os obxectivos básicos de fomento da organización sectorial e mellora da súa competitividade.</td>
       <td>16.000 €</td>
       <td>31.5.2022</td>
      </tr>
      <tr>
       <td>Addenda ao convenio de colaboración entre a Consellería do Mar e a Federación Galega de Confrarías de Pescadores, para establecer as condicións de colaboración co fin de financiar os investimentos que leve a cabo a institución para a mellora da competitividade, do fomento e da promoción das confrarías de pescadores.</td>
       <td>Sen custo económico</td>
       <td>8.6.2022</td>
      </tr>
      <tr>
       <td>Convenio de colaboración entre a Consellería do Mar e a Universidade de Vigo, para a celebración do XX Congreso do Instituto Internacional de Economía e Comercios Pesqueiros en Vigo, no ano 2022.</td>
       <td>18.150 €</td>
       <td>23.6.2022</td>
      </tr>
      <tr>
       <td>Convenio de colaboración entre a Consellería do Mar e a Federación Galega pola Cultura Marítima e Fluvial, mediante o que se canaliza unha subvención de concesión directa para a realización de actividades de dinamización das embarcacións tradicionais durante o ano&amp;nbsp;2022.</td>
       <td>28.500 €</td>
       <td>22.8.2022</td>
      </tr>
      <tr>
       <td>Convenio de colaboración entre a Consellería do Mar e a Asociación Empresarial Galega de Carpintería de Ribeira, mediante o que se canaliza unha subvención de concesión directa para a realización de actividades de dinamización e fomento da carpintería de Ribeira durante o ano 2022.</td>
       <td>30.000 €</td>
       <td>22.8.2022</td>
      </tr>
     </tbody>
    </table>

