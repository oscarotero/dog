---
date: '2022-05-25'
id: O90-160522-0001
page: 30902
number: 100
agency: Axencia Galega de Desenvolvemento Rural
section: III. Outras disposicións.
title: >-
  RESOLUCIÓN do 11 de maio de 2022 pola que se fai pública a delegación de
  competencias do Consello de Dirección na Dirección Xeral.
range: Resolución
url: >-
  https://www.xunta.gal/dog/Publicados/2022/20220525/AnuncioO90-160522-0001_gl.html
---
<p>A Lei 11/2021, do 14 de maio, de recuperación da terra agraria de Galicia (DOG núm. 94, do 21 de maio), no artigo 7.1, letra c), establece que é competencia da Agader deseñar, programar e executar as medidas de recuperación e, en xeral, da xestión da terra agroforestal de Galicia a través dos instrumentos previstos nela para tal fin, entre os cales se encontran os instrumentos de recuperación de terras, artigos 67 a 82 dos capítulos I, II e III do título V da lei, como son os polígonos agroforestais, as agrupacións de xestión conxunta e as aldeas modelo.</p>
    <p>En particular, os artigos 111.2 e 115.3 da Lei 11/2021, do 14 de maio, de recuperación da terra agraria de Galicia, atribúen ao Consello de Dirección da Agader unha serie de competencias en relación coas aldeas modelo, como son a declaración da aldea modelo e a aprobación do seu proxecto de ordenación produtiva, respectivamente.</p>
    <p>A actividade administrativa da Axencia Galega de Desenvolvemento Rural (Agader) comporta unha concentración de funcións no seu Consello de Dirección que aconsella, dado o seu volume, recorrer á delegación de competencias na Dirección Xeral da Agader, sen esquecer o debido respecto dos principios que informan a actividade administrativa e que a nosa Constitución recolle no seu artigo 103.1.</p>
    <p>A delegación de competencias permite a axilización administrativa necesaria, que redunda en beneficio tanto da Agader coma dos cidadáns, dentro do máis rigoroso respecto das garantías xurídicas que a tutela dos intereses públicos exixe.</p>
    <p>De acordo co artigo 9.3 da Lei 40/2015, do 1 de outubro, de réxime xurídico do sector público, procede publicar as delegacións de competencias.</p>
    <p>Por todo isto,</p>
    <p class="dog-titulo">RESOLVO:</p>
    <p>Publicar o acordo do Consello de Dirección da Agader polo que se delegan determinadas competencias, que se incorpora a esta resolución como documento anexo. </p>
    <p>Santiago de Compostela, 11 de maio de 2022</p>
    <footer><p>Inés Santé Riveira<br>Directora xeral da Axencia Galega de Desenvolvemento Rural</p></footer>
    <h2>ANEXO</h2>
    <p class="x-ning-n-estilo-de-p-rrafo-">Acordo do Consello de Dirección da Agader do 20 de abril de 2022.</p>
    <p class="x-ning-n-estilo-de-p-rrafo-">«Ao abeiro do previsto no artigo 6.1.j) do Regulamento da Axencia Galega de Desenvolvemento Rural (Agader), aprobado polo Decreto 79/2001, do 6 de abril, deléganse na persoa titular da Dirección Xeral da Agader as competencias que lle corresponden ao Consello Reitor da Agader, definidas nos artigos 111.2 e 115.3 da Lei 11/2021, do 14 de maio, de recuperación da terra agraria de Galicia».</p>

