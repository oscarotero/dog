---
date: '2022-06-03'
id: G0596-110522-0002
page: 32813
number: 106
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 11 de maio de 2022, da Xefatura Territorial de Ourense, pola que
  se concede a autorización administrativa previa e de construción a
  instalacións eléctricas no concello de San Cibrao das Viñas (expediente IN407A
  2022/008-3).
range: Resolución
url: >-
  https://www.xunta.gal/dog/Publicados/2022/20220603/AnuncioG0596-110522-0002_gl.html
---
<p>Mediante a Resolución do 28 de abril de 2022, desta xefatura territorial, concedeuse a autorización administrativa de implantación para as instalacións de carácter provisional que teñen a finalidade de permitir a reforma do parque de MT existente, que se pasará integramente a tecnoloxía blindada dentro do mesmo edificio e segundo o proxecto que se describe a seguir.</p>
    <p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado polo enxeñeiro industrial Diego Berguño Suárez, colexiado núm. 4290 do COIIAS, con visado núm. 20220153V do 8.2.2022 do sinalado colexio profesional.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Domicilio: A Batundeira, número 2, Velle, 32960 Ourense.</p>
    <p>Denominación: subestación San Ciprián-blindaxe de MT.</p>
    <p>Situación: concello de San Cibrao das Viñas.</p>
    <p>Orzamento: 1.839.302,00 €.</p>
    <p>Características técnicas:</p>
    <p>– Blindaxe do parque de 20 kV mediante a instalación de 27 novas posicións blindadas tecnoloxía GIS, celas illadas en SF6, das que 17 son posicións de liña (3 de reserva), 4 posicións de transformador (T-I, T-II, T-III e unha de reposto), 2 posicións de transformador de SS.AA., 2 posicións de acoplamento transversal de barras, 2 posicións de acoplamento lonxitudinal de barras, ademais de 2 módulos de medida da tensión de barra.</p>
    <p>– Dotación de 2 novos transformadores de SS.AA. de 20/0,42 kV e 160 kVA de potencia aparente.</p>
    <p>– Recuamento dos circuítos das liñas a 20 kV ás novas posicións blindadas e conexión dos trafos de potencia existentes T-I e T-III ás celas proxectadas mediante cables unipolares RHZ1-2OL(S) 12/20 kV Cu 1×630 mm2 + H16.</p>
    <p>– Sistema de protección, control, comunicacións e medida.</p>
    <p>– Desmantelamento do actual parque a 20 kV.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de 2 anos, contados a partir da data da última autorización administrativa necesaria para a súa execución, prazo no que se producirá a caducidade da autorización administrativa de implantación outorgada para a migración da subestación ás instalacións provisionais con carretóns móbiles, iso en conformidade coa letra c) do artigo 53 da Lei 24/2013, do 26 de decembro, do sector eléctrico.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 11 de maio de 2022</p>
    <footer><p>Pablo Fernández Vila<br>Xefe territorial de Ourense</p></footer>

