---
date: '2022-06-03'
id: L428-110522-0002
page: 32862
number: 106
agency: Concello de Lugo
section: VI. Anuncios. b) Administración local.
title: >-
  ANUNCIO da convocatoria dos procesos selectivos para o acceso a sete prazas de
  administrativo/a e unha praza de director/a da gardaría municipal, en quenda
  de promoción interna.
range: Anuncio
url: >-
  https://www.xunta.gal/dog/Publicados/2022/20220603/AnuncioL428-110522-0002_gl.html
---
<p>No <em>Boletín Oficial</em> da provincia de Lugo núm. 256, do 7 de novembro de 2014, foron publicadas integramente as bases xerais para o acceso en propiedade a prazas de funcionarios e de persoal laboral do Concello de Lugo, en quenda de promoción interna.</p>
    <p>Igualmente, no <em>Boletín Oficial</em> da provincia de Lugo núm. 39, do 15 de febreiro de 2019, foi publicada unha modificación desas bases xerais.</p>
    <p>No <em>Boletín Oficial</em> da provincia de Lugo núm. 299, do 31 de decembro de 2021, foi publicada a resolución relativa á convocatoria e ás bases específicas que rexerán, xunto coas bases xerais mencionadas anteriormente, o seguinte proceso selectivo:</p>
    <p>Decreto nº 11448/2021, do 22 de decembro: sete prazas de administrativo/a, escala de administración xeral, subescala administrativa, grupo de titulación C (subgrupo C1). Sistema selectivo: concurso oposición. Quenda: promoción interna.</p>
    <p>Este decreto foi rectificado polo Decreto nº 2896/2022, do 17 de marzo, publicado no <em>Boletín Oficial</em> da provincia de Lugo nº 72, do 29 de marzo.</p>
    <p>De igual xeito, no <em>Boletín Oficial</em> da provincia de Lugo núm. 83, do 11 de abril de 2022, foi publicada a resolución relativa á convocatoria e ás bases específicas que rexerán, xunto coas bases xerais mencionadas anteriormente, o seguinte proceso selectivo:</p>
    <p>Decreto nº 3478/2022, do 28 de marzo: unha praza de director/a da gardaría municipal, escala de administración especial, subescala técnica, clase media, grupo de titulación A (subgrupo A2). Sistema selectivo: concurso oposición. Quenda: promoción interna.</p>
    <p>O prazo de presentación de solicitudes será de vinte días hábiles, contados desde o día seguinte ao da publicación do correspondente anuncio no <em>Boletín Oficial del Estado</em>.</p>
    <p>Lugo, 3 de maio de 2022</p>
    <footer><p>A alcaldesa<br>P.D. (Acordo 28/452, do 17.7.2019)<br>Mercedes Paula Alvarellos Fondo<br>Tenenta de alcaldesa delegada da Área de Gobernanza<br>de Economía e Recursos Humanos</p></footer>

