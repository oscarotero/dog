---
date: '2022-12-05'
id: V0653-141122-0013
page: 62339
number: 231
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 10 de novembro de 2022, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública, en concreto, dunha
  instalación eléctrica no concello de Sanxenxo (expediente IN407A 2022/388-4).
range: Resolución
url: >-
  https://www.xunta.gal/dog/Publicados/2022/20221205/AnuncioV0653-141122-0013_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese á información pública a petición de autorización administrativa e de declaración de utilidade pública, en concreto, a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida de América, 38, 28028 Madrid.</p>
    <p>Denominación: LMT e CT Arra.</p>
    <p>Situación: Sanxenxo.</p>
    <p>Características técnicas: liña de media tensión subterránea (LMTS) a 20 kV, con condutor RHZ1 de 134 metros de lonxitude, con orixe no paso aéreo subterráneo proxectado sobre o apoio existente HV-250-11, 9Q5QHX4N//64 da LMTA VLG802 e final no centro de transformación proxectado. Centro de transformación a 160 kVA, con RT 20 kV/400 V, situado nas parcelas con referencia catastral 36051A003000050000FZ e 36051A003000060000FU. A instalación está situada en Arra, no municipio de Sanxenxo (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, na avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual. </p>
    <p>O proxecto encóntrase á disposición do público para a súa consulta no portal da Vicepresidencia primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Durante o dito período calquera persoa poderá achegar, por escrito, os datos oportunos para rectificar os posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 10 de novembro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO </h2>
    <p>Nº de expediente: IN407A 2022/388-4.</p>
    <p>Denominación: LMT e CT Arra.</p>
    <p>Concello: Sanxenxo.</p>
    <table>
     <tbody>
      <tr>
       <td rowspan="2">Nº</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titular</td>
       <td colspan="2">CT</td>
       <td colspan="2">Afeccións</td>
      </tr>
      <tr>
       <td>nº</td>
       <td>m2</td>
       <td>lonx.</td>
       <td>m2 sub.</td>
      </tr>
      <tr>
       <td>1</td>
       <td>Trellesa</td>
       <td>Urbano</td>
       <td>36051A003000050000FZ</td>
       <td>Amelia Soto Otero</td>
       <td>1</td>
       <td>7,64</td>
       <td></td>
       <td></td>
      </tr>
      <tr>
       <td>2</td>
       <td>Trellesa</td>
       <td>Urbano</td>
       <td>3605A003000060000FU</td>
       <td>Amelia Soto Otero</td>
       <td>1</td>
       <td>7,64</td>
       <td></td>
       <td></td>
      </tr>
     </tbody>
    </table>

