---
date: '2022-12-05'
id: G0460-251122-0001
page: 62308
number: 231
agency: Axencia Galega para a Xestión do Coñecemento en Saúde
section: III. Outras disposicións.
title: >-
  RESOLUCIÓN do 25 de novembro de 2022 pola que se dá publicidade da concesión
  dos premios de investigación sobre VIH e/ou outras infeccións de transmisión
  sexual (ITS) 2022.
range: Resolución
url: >-
  https://www.xunta.gal/dog/Publicados/2022/20221205/AnuncioG0460-251122-0001_gl.html
---
<p>Mediante a Resolución do 19 de agosto de 2022 (DOG núm. 163, do 29 de agosto) aprobáronse e publicáronse as bases reguladoras dos premios de investigación sobre VIH e/ou outras infeccións de transmisión sexual (ITS) 2022.</p>
    <p>O xurado destes premios fixo unha revisión bibliográfica dos artigos que cumpren cos requisitos recollidos nas bases reguladoras, avaliándoos segundo os criterios de selección establecidos, tal como se recolle no artigo 8 das referidas bases.</p>
    <p>O 21 de novembro, o xurado reuniuse para poñer en común a avaliación dos artigos científicos e propoñer, no acordo de concesión, as catro persoas galardoadas.</p>
    <p>Ese mesmo día contactouse telefonicamente coas catro persoas propostas para os premios e todas elas o aceptaron expresamente e confirmaron a súa vinculación cun centro ou institución galega incluído no ámbito de aplicación destas bases no momento da elaboración do artigo.</p>
    <p>As ditas bases establecían no artigo 10 que a persoa titular da presidencia da Axencia Galega de Coñecemento en Saúde (ACIS) ditará a resolución do premio, que será inapelable, e farase pública a través do <em>Diario Oficial de Galicia</em> e das páxinas web do Servizo Galego de Saúde (www.sergas.es) e da ACIS (www.acis.sergas.gal).</p>
    <p>Crédito orzamentario: catro mil cincocentos euros (4.500,00 €), con cargo á aplicación orzamentaria 12.A1-411A-480.00, proxecto 201800003, dos orzamentos do ano 2022 da ACIS:</p>
    <p>a) Primeiro premio, cunha dotación de tres mil euros (3.000,00 €).</p>
    <p>b) Segundo premio, cunha dotación de mil cincocentos euros (1.500,00 €).</p>
    <p>c) Primeiro accésit (sen dotación económica).</p>
    <p>d) Segundo accésit (sen dotación económica).</p>
    <p>No que se refire ás persoas investigadoras premiadas, véxase o anexo.</p>
    <p>Santiago de Compostela, 25 de novembro de 2022</p>
    <footer><p>Julio García Comesaña<br>Presidente da Axencia Galega de Coñecemento en Saúde</p></footer>
    <h2>ANEXO</h2>
    <h2>Persoas premiadas</h2>
    <table>
     <tbody>
      <tr>
       <td>Núm.</td>
       <td>Persoas autoras</td>
       <td>Título do artigo</td>
       <td>Centro ou institución galega</td>
       <td>Importe do premio</td>
      </tr>
      <tr>
       <td>1º</td>
       <td>Turnes Vázquez, Juan</td>
       <td>Non-pharmacologic direct cost of a simplified strategy with glecaprevir/pibrentasvir for 8 weeks in naive non-cirrhotic patients with hepatitis C implemented in clinical practice. The Just SIMPLE Study</td>
       <td>Servizo de Aparello Dixestivo, Complexo Hospitalario Universitario de Pontevedra.
        Instituto de Investigación Sanitaria Galicia Sur (IISGS)</td>
       <td>3.000,00 €</td>
      </tr>
      <tr>
       <td>2º</td>
       <td>Antela López, Antonio</td>
       <td>Redefining therapeutic success in HIV patients: An expert view</td>
       <td>Servizo de Medicina Interna, Complexo Hospitalario Universitario de Santiago de Compostela</td>
       <td>1.500,00 €</td>
      </tr>
      <tr>
       <td>1º accésit</td>
       <td>García Álvarez, Eva</td>
       <td>Aberrant integration of hepatitis B virus DNA promotes major restructuring of human hepatocellular carcinoma genome architecture</td>
       <td>Centro de Investigación en Medicina Molecular e Enfermidades Crónicas (CIMUS), Universidade de Santiago de Compostela.
        Departamento de Zooloxía, Xenética e Antropoloxía Física. Universidade de Santiago de Compostela</td>
       <td>_</td>
      </tr>
      <tr>
       <td>2º accésit</td>
       <td>Vallejo Alonso, Aldara María</td>
       <td>Generalized implementation of reflex testing of hepatitis C in Galicia: Results for reflection</td>
       <td>Servizo de Microbioloxía. Complexo Hospitalario Universitario de Santiago de Compostela
        Instituto de Investigación Sanitaria de Santiago de Compostela (IDIS)</td>
       <td>_</td>
      </tr>
     </tbody>
    </table>

