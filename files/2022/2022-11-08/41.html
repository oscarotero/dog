---
date: '2022-11-08'
id: G0181-211022-0001
page: 58393
number: 212
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 20 de outubro de 2022 polo que se someten ao trámite de información
  pública o proxecto de construción de mellora da mobilidade peonil na
  intersección das estradas PO-548 e PO-192, de clave PO/21/195.06, así como a
  relación individual de bens, dereitos e propietarios afectados polo proxecto
  referido.
range: Anuncio
url: >-
  https://www.xunta.gal/dog/Publicados/2022/20221108/AnuncioG0181-211022-0001_gl.html
---
<p>Antecedentes:</p>
    <p>Mediante a Resolución do director da Axencia Galega de Infraestruturas do 13 de outubro de 2022 aprobouse provisionalmente o proxecto de construción de mellora da mobilidade peonil na intersección das estradas PO-548 e PO-192, de clave PO/21/195.06, no municipio de Vilagarcía de Arousa (Pontevedra).</p>
    <p>O artigo 6.2 da Lei 8/2013, do 28 de xuño, de estradas de Galicia, e o artigo 12.2 do Decreto 66/2016, do 26 de maio, polo que se aproba o Regulamento xeral de estradas de Galicia, determinan que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta de Galicia elaborou a Estratexia en materia de mobilidade alternativa de Galicia, entre cuxos obxectivos está o fomento dos sistemas de transporte alternativos aos motorizados, que permitan minimizar as repercusións sobre o ambiente e os seus impactos sociais e económicos.</p>
    <p>A actuación proxectada na intersección entre as estradas PO-548 (punto quilométrico p.q. 16+320) e PO-192 (puntos quilométricos pp.qq. 3+770-3+860) no concello de Vilagarcía de Arousa (parroquias de Bamio e Carril) ten por obxecto implantar un itinerario peonil alternativo segregado do tráfico rodado, que fomente as viaxes a pé en detrimento das viaxes a motor, reducindo así as emisións de CO2 e mellorando a seguridade viaria no treito indicado.</p>
    <p>A descrición da actuación pódese consultar na páxina web da Consellería de Infraestruturas e Mobilidade:</p>
    <p>https://infraestruturasemobilidade.xunta.gal/transparencia/procedementos-informacion-publica/estudos-proxectos, na respectiva ficha descritiva do proxecto.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado documento sométese ao trámite de información pública durante un período de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (avenida Mª Victoria Moreno, nº 43, 1º, 36071 Pontevedra) e na Casa do Concello de Vilagarcía de Arousa (praza Ravella, nº 1, 36000 Vilagarcía de Arousa).</p>
    <p>Así mesmo, na páxina web da Consellería de Infraestruturas e Mobilidade:</p>
    <p>https://infraestruturasemobilidade.xunta.gal/transparencia/procedementos-informacion-publica/estudos-proxectos, atópase á disposición dos interesados o documento completo do proxecto de construción.</p>
    <p>Santiago de Compostela, 20 de outubro de 2022</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h2>Relación de bens, dereitos e propietarios afectados</h2>
    <p>Mellora da mobilidade peonil na intersección das estradas PO-548 e PO-192.</p>
    <p>PO/21/195.06.</p>
    <p>Concello de Vilagarcía de Arousa.</p>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Políg.</td>
       <td>Parc.</td>
       <td>Propietarios/as</td>
       <td>DNI</td>
       <td>Exprop. (m2)</td>
       <td>Clase</td>
       <td>Sit. básica do solo</td>
       <td>Uso do solo</td>
      </tr>
      <tr>
       <td>1</td>
       <td>36060A01600398</td>
       <td>16</td>
       <td>398</td>
       <td>Ferreira Faro, Santiago Luis (Hros.)</td>
       <td>***8237**</td>
       <td>65,72</td>
       <td>Rústico</td>
       <td>Solo rural</td>
       <td>Agrario</td>
      </tr>
      <tr>
       <td>2</td>
       <td>36060A01600529</td>
       <td>16</td>
       <td>529</td>
       <td>En investigación</td>
       <td>---</td>
       <td>65,33</td>
       <td>Rústico</td>
       <td>Solo rural</td>
       <td>Agrario</td>
      </tr>
      <tr>
       <td>3</td>
       <td>36060A01600534</td>
       <td>16</td>
       <td>534</td>
       <td>En investigación</td>
       <td>---</td>
       <td>23,09</td>
       <td>Rústico</td>
       <td>Solo rural</td>
       <td>Agrario</td>
      </tr>
      <tr>
       <td>4</td>
       <td>36060A01600535</td>
       <td>16</td>
       <td>535</td>
       <td>En investigación</td>
       <td>---</td>
       <td>67,00</td>
       <td>Rústico</td>
       <td>Solo rural</td>
       <td>Agrario</td>
      </tr>
      <tr>
       <td>5</td>
       <td>8788513NH1188N</td>
       <td>87885</td>
       <td>13</td>
       <td>O Castriño, S.L.</td>
       <td>B28789022</td>
       <td>23,06</td>
       <td>Urbano</td>
       <td>Solo urbanizado</td>
       <td>Solo sen edif.</td>
      </tr>
     </tbody>
    </table>

