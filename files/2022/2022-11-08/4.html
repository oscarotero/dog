---
date: '2022-11-08'
id: G0533-311022-0001
page: 58307
number: 212
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 24 de outubro de 2022, da Secretaría Xeral Técnica da
  Consellería de Infraestruturas e Mobilidade, pola que se dá publicidade dos
  convenios de colaboración subscritos por esta consellería no segundo
  cuadrimestre de 2022.
range: Resolución
url: >-
  https://www.xunta.gal/dog/Publicados/2022/20221108/AnuncioG0533-311022-0001_gl.html
---
<p>Consonte o establecido no artigo 15 da Lei 1/2016, do 18 de xaneiro, de transparencia e bo goberno (Diario Oficial de Galicia núm. 30, do 15 de febreiro), procédese a publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a este mandato,</p>
    <h2>DISPOÑO:</h2>
    <p>Artigo único. Dar publicidade aos convenios subscritos pola Consellería de Infraestruturas e Mobilidade no segundo cuadrimestre do ano 2022, que se incorporan como anexo a esta resolución.</p>
    <p>Santiago de Compostela, 24 de outubro de 2022</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>
    <h2>ANEXO</h2>
    <h2>Convenios de colaboración subscritos pola Consellería de Infraestruturas<br>e Mobilidade no segundo cuadrimestre de 2022</h2>
    <table>
     <thead>
      <tr>
       <td>Descrición</td>
       <td>Área</td>
       <td>Data sinatura</td>
       <td>Importe</td>
      </tr>
     </thead>
     <tbody>
      <tr>
       <td>Convenio de colaboración entre a Consellería de Infraestruturas e Mobilidade e a Fundación dos Ferrocarrís de Galicia para garantir o funcionamento do Museo Galego do Ferrocarril e o desenvolvemento de actividades de exhibición dos fondos materiais propiedade deste, a divulgación destes entre a sociedade e o fomento do transporte ferroviario.</td>
       <td>DXM</td>
       <td>19.5.2022</td>
       <td>30.000,00 €</td>
      </tr>
      <tr>
       <td>Convenio colaboración entre a Consellería de Infraestruturas e Mobilidade da Xunta de Galicia, o Concello de Ames e a UTE XG-807, para a implantación dun servizo de interese municipal no concello de Ames.</td>
       <td>Ames</td>
       <td>2.6.2022</td>
       <td>0,00 €</td>
      </tr>
      <tr>
       <td>Convenio de colaboración entre a Xunta de Galicia, a través da Consellería de Infraestruturas e Mobilidade, e o Concello do Carballiño para a execución dunha parada de autobús para intercambio intermodal nas instalacións da estación de ferrocarril, operación susceptible de financiamento ao 100 % no marco do eixe REACT-UE do programa operativo Feder Galicia 2014-2020 como parte da resposta da Unión Europea á pandemia da COVID-19.</td>
       <td>O Carballiño</td>
       <td>13.6.2022</td>
       <td>181.000,00 €</td>
      </tr>
      <tr>
       <td>Addenda 2 modificativa ao convenio subscrito con data do 31 de maio de 2018 entre a Consellería de Infraestruturas e Vivenda da Xunta de Galicia, o Concello de Vigo e a entidade pública empresarial ADIF-Alta Velocidade, para a execución dos accesos e nova vialidade urbana da contorna da estación intermodal de Vigo.</td>
       <td>Vigo</td>
       <td>8.7.2022</td>
       <td>0,00 €</td>
      </tr>
      <tr>
       <td>Addenda ao convenio de colaboración entre o Instituto Enerxético de Galicia e a Consellería de Infraestruturas e Mobilidade, para a instalación de refuxios nas paradas das liñas dos servizos de transporte interurbano de viaxeiros por estrada de Galicia pola que se amplían os prazos de execución e vixencia.</td>
       <td>Galicia</td>
       <td>21.7.2022</td>
       <td>0,00 €</td>
      </tr>
     </tbody>
    </table>

