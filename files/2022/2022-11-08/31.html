---
date: '2022-11-08'
id: G0532-150922-0001
page: 58377
number: 212
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 14 de setembro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada para a
  planta de produción de pensos en Bonxe de Coren Agroindustrial, S.A.U., no
  concello de Outeiro de Rei, provincia de Lugo (expediente 2020-IPPC-M-32).
range: Anuncio
url: >-
  https://www.xunta.gal/dog/Publicados/2022/20221108/AnuncioG0532-150922-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– <em>Memoria de revisión de autorización ambiental integrada. Bonxe. Fábrica de pensos nº 3. Coren Agroindustrial, S.A.U. Maio 2022</em>.</p>
    <p>Para que calquera interesado poida consultalos e, se é o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático – Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 14 de setembro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2020-IPPC-M-32.</p>
    <p>Peticionaria: Coren Agroindustrial, S.A.U.</p>
    <p>CIF: A32242588.</p>
    <p>Enderezo social: Oficinas Centrais, Centro de Procesado Avícola, Santa Cruz de Arrabaldo, 32990 Ourense.</p>
    <p>Localización da instalación: lugar Caxigal, s/n, Bonxe, 27153 Outeiro de Rei, Lugo.</p>
    <p>Actividade: produción de pensos.</p>
    <p>Descrición: a instalación dedícase á fabricación de pensos compostos para alimentación animal para a súa posterior venda e distribución. As principais etapas que se realizan na planta son: recepción e almacenamento de material auxiliar e materias primas, formulación, dosificación de materias primas e aditivos, moenda, elaboración de aditivos correctores, mesturado, granulación, almacenamento de produtos terminados e expedición. Na fábrica existen dúas liñas de fabricación de pensos, unha para pensos normais e outra para pensos medicamentosos.</p>
    <p>As augas residuais industriais xeradas vértense, tras seren tratadas, directamente á canle (regato de Cepelo). As augas sanitarias vértense, tras seren tratadas, por infiltración ao terreo. As augas de escoamento vértense, sen tratamento previo, directamente á canle (regato de Cepelo).</p>
    <p>O proxecto contén a aplicación das mellores técnicas dispoñibles na instalación segundo o estipulado na Decisión de execución (UE) 2019/2031 da Comisión, do 12 de novembro de 2019, pola que se establecen as conclusións sobre as mellores técnicas dispoñibles (MTD) nas industrias de alimentación, bebida e leite, de conformidade coa Directiva 2010/75/UE do Parlamento Europeo e do Consello.</p>

