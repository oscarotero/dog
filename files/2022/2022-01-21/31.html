---
date: '2022-01-21'
id: G0596-040122-0014
page: 3777
number: 14
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 3 de xaneiro de 2022, da Xefatura Territorial de Ourense, de
  comunicación do traslado de follas de valoración por expediente de
  expropiación no concello de Cenlle (expediente IN407A 2021/22-3 AT).
range: Anuncio
url: >-
  https://www.xunta.gal/dog/Publicados/2022/20220121/AnuncioG0596-040122-0014_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no Boletín Oficial del Estado resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar...», mediante o presente anuncio infórmase da presentación das follas de valoración da entidade beneficiaria, no procedemento de expropiación sobre os bens e dereitos afectados pola instalación eléctrica denominada regulamentación LMTA CAS801 apoios 93-1 e 93-2CT, no concello de Cenlle (expediente IN407A 2021/22-3 AT), correspondentes aos predios e ás titularidades que se sinalan no cadro anexo que máis abaixo se detalla.</p>
    <p>O texto íntegro das referidas follas de valoración atópase ao dispor das persoas interesadas na sede da Xefatura Territorial da Vicepresidencia Segunda e Consellería de Economía, Empresa e Innovación de Ourense, situada na rúa Curros Enríquez, 1-4º, 32003 Ourense (solicitando cita previa no teléfono de contacto 988 38 67 10), das 9.00 ás 14.00 horas, de luns a venres. As persoas interesadas disporán dun prazo de dez (10) días, contados a partir do día seguinte á publicación deste anuncio, para solicitaren a remisión das correspondentes valoracións ao enderezo que sinalen.</p>
    <p>Transcorrido o prazo de dez días indicado no parágrafo anterior sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Ourense, 3 de xaneiro de 2022</p>
    <footer><p>O xefe territorial de Ourense<br>P.S.L. (Decreto 230/2020, artigo 36.3)<br>José Luis Prada Suárez<br>Xefe de servizo de Administración Industrial</p></footer>
    <h2>ANEXO</h2>
    <h3>Relación de afectados descoñecidos, de domicilio ignorado<br>ou non notificados</h3>
    <p>Nº de expediente: IN407A 2021/22-3 AT.</p>
    <p>Entidade beneficiaria: UFD Distribución Electricidad, S.A.</p>
    <p>Denominación da instalación: regulamentación LMTA CAS801 apoios 93-1 e 93-2 CT.</p>
    <p>Concello: Cenlle.</p>
    <table>
     <tbody>
      <tr>
       <td>Predio</td>
       <td>Lugar</td>
       <td>Refer. catastral</td>
       <td>Incidencia</td>
      </tr>
      <tr>
       <td>2</td>
       <td>Rial</td>
       <td>32026A011000240000TY</td>
       <td>Enderezo descoñecido</td>
      </tr>
     </tbody>
    </table>

