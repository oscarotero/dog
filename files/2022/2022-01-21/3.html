---
date: '2022-01-21'
id: G0533-140122-0002
page: 3549
number: 14
agency: Consellería de Infraestruturas e Mobilidade
section: III. Outras disposicións.
title: >-
  DECRETO 175/2021, do 23 de decembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción de glorieta e de acondicionamento de
  travesía na AC-550, nos puntos quilométricos 71+100-72+400, no concello de
  Noia (clave AC/20/077.06).
range: Decreto
url: >-
  https://www.xunta.gal/dog/Publicados/2022/20220121/AnuncioG0533-140122-0002_gl.html
---
<p>Antecedentes:</p>
    <p>Primeiro. Con data do 17 de agosto de 2021 publicouse no <em>Diario Oficial de Galicia</em> (núm. 157) o Anuncio do 26 de xullo de 2021 polo que se somete ao trámite de información pública o proxecto de construción de glorieta e de acondicionamento de travesía na AC-550, p.q. 71+100-72+400 (Noia), de clave AC/20/077.06, así como a relación individual de bens, dereitos e propietarios afectados polo proxecto referido.</p>
    <p>Segundo. Logo da análise dos informes, alegacións e certificados presentados, o 9 de decembro de 2021 apróbase o expediente de información pública e o proxecto de construción de glorieta e de acondicionamento de travesía na AC-550, p.q. 71+100-72+400 (Noia), de clave AC/20/077.06.</p>
    <p>O obxecto do presente proxecto consiste na mellora da seguridade viaria na contorna do p.q. 71+100 da estrada AC-550, mediante a construción dunha glorieta na intersección existente actualmente nese punto (intersección en cruz sen canalizar) e o acondicionamento do treito comprendido entre o p.q. 71+100 e 72+400 da mesma estrada. Para isto levarase a cabo a renovación da capa de rodadura da calzada e a redistribución da largura da sección transversal, e dotarase dun itinerario peonil accesible nunha das marxes do treito considerado. Realizarase tamén o acondicionamento dos ramais de acceso á nova glorieta.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspónde á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Corresponde ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia na súa reunión do día vinte e tres de decembro de dous mil vinte e un,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación, para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción de glorieta e de acondicionamento de travesía na AC-550, p.q. 71+100-72+400 (Noia), de clave AC/20/077.06.</p>
    <p>Santiago de Compostela, vinte e tres de decembro de dous mil vinte e un</p>
    <footer><p>Alberto Núñez Feijóo<br>Presidente</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

