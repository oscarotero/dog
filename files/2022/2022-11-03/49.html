---
date: '2022-11-03'
id: L178-111022-0001
page: 57835
number: 209
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle dos quinteiros 1 e 2 do
  Plan parcial do SUP-1 (Romero Donallo).
range: Anuncio
url: >-
  https://www.xunta.gal/dog/Publicados/2022/20221103/AnuncioL178-111022-0001_gl.html
---
<p>O Pleno da Corporación, na sesión ordinaria que tivo lugar o día 29 de setembro de 2022, adoptou o seguinte acordo:</p>
    <p>Aprobar definitivamente o estudo de detalle dos quinteiros 1 e 2 do Plan parcial do SUP-1 (Romero Donallo), asinado polo arquitecto Fernando Arteaga Ros e promovido por Santiago Sur Galicia, S.L., sen modificacións respecto do inicialmente aprobado.</p>
    <p>O acordo de aprobación definitiva publicarase no Diario Oficial de Galicia e a normativa urbanística publicarase no Boletín Oficial da provincia. </p>
    <p>Así mesmo, remitirase á Consellería de Medio Ambiente, Territorio e Vivenda a documentación exixida polo artigo 88.3 da LSG, para os efectos de inscribir o estudo de detalle no Rexistro de Planeamento Urbanístico de Galicia. </p>
    <p>En todo caso, e de conformidade co exixido polo artigo 199.4 do RLSG, a eficacia do acto de aprobación definitiva e a entrada en vigor do Plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei. </p>
    <p>Contra o acordo da aprobación definitiva do citado estudo de detalle poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 5 de outubro de 2022</p>
    <footer><p>O alcalde<br>P.D. (DEC/4742/2019, do 17 de xuño de 2019)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

