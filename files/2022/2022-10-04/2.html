---
date: '2022-10-04'
id: V0653-210922-0010
page: 52964
number: 189
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  EXTRACTO da Orde do 12 de setembro de 2022, conxunta da Vicepresidencia
  Primeira e Consellería de Economía, Industria e Innovación e da Consellería de
  Cultura, Educación, Formación Profesional e Universidades, pola que se
  establecen as bases para a concesión, en réxime de concorrencia competitiva,
  das axudas para a formación de doutores e doutoras das universidades do
  Sistema universitario de Galicia (SUG) en empresas e centros de innovación e
  tecnoloxía, programa Doutoramentos industriais, e se procede á súa
  convocatoria para o exercicio 2022 (código de procedemento IN606D) (axudas
  para os centros de innovación e tecnoloxía e as universidades).
range: Orde
url: >-
  https://www.xunta.gal/dog/Publicados/2022/20221004/AnuncioV0653-210922-0010_gl.html
---
<p>BDNS (Identif.): 651147.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>Poderán ser beneficiarias destas axudas:</p>
    <p>Os centros de innovación e tecnoloxía con domicilio social ou centro de traballo en Galicia que desexen contratar investigadores ou investigadoras predoutorais para realizaren un proxecto de investigación industrial en colaboración cunha universidade do SUG que lles sirva como traballo de tese de doutoramento e sexa do seu interese.</p>
    <p>As universidades do SUG que desexen participar na execución dun proxecto de investigación industrial ou de desenvolvemento experimental que se desenvolva en colaboración cunha empresa ou centro de innovación e tecnoloxía con domicilio social ou centro de traballo en Galicia e asumir a dirección dunha tese de doutoramento asociada.</p>
    <p>Segundo. Obxecto</p>
    <p>Esta orde establece as bases reguladoras e a convocatoria das axudas para o desenvolvemento de proxectos de doutoramento industrial, programa Doutoramentos industriais, da Vicepresidencia Primeira e Consellería de Economía, Industria e Innovación, a través da Axencia Galega de Innovación e da Consellería de Cultura, Educación, Formación Profesional e Universidades, en réxime de publicidade, obxectividade e concorrencia competitiva (código de procedemento IN606D).</p>
    <p>O programa Doutoramentos industriais ten como obxectivos:</p>
    <p>a) Promover a colaboración efectiva e a transferencia de coñecemento entre as universidades do SUG e o tecido empresarial mediante a sinatura de convenios ou acordos que regulen o desenvolvemento dun proxecto de investigación industrial.</p>
    <p>b) Potenciar a captación de mozos e mozas investigadores e investigadoras para que desenvolvan proxectos de investigación nas empresas que os contraten, que lles permita obter un doutoramento industrial en sectores de interese estratéxico rexional.</p>
    <p>c) Posibilitar a incorporación de persoal doutor mozo ás empresas, unha vez que remate a axuda, e desta maneira abrirlle novas saídas profesionais.</p>
    <p>d) Fortalecer a colaboración entre as empresas e as universidades do SUG.</p>
    <p>Así mesmo, por medio desta resolución convócanse as devanditas axudas para o ano 2022, en réxime de concorrencia competitiva (código de procedemento IN606D).</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Contía</p>
    <p>O importe total da convocatoria é de 1.890.000 €, coa seguinte distribución anual:</p>
    <table>
     <thead>
      <tr>
       <td>Entidade beneficiaria</td>
       <td>Nº de axudas</td>
       <td>Aplicacións orzamentarias e códigos de proxecto</td>
       <td>Importe
        2022</td>
       <td>Importe
        2023</td>
       <td>Importe
        2024</td>
       <td>Importe
        2025</td>
       <td>Importe 2026</td>
       <td>Total</td>
      </tr>
     </thead>
     <tbody>
      <tr>
       <td rowspan="2">Empresas</td>
       <td rowspan="2">12</td>
       <td>06.A2.561A.470.0
        (2016 00004)</td>
       <td>12.000,00 €</td>
       <td>252.000,00 €</td>
       <td>372.000,00 €</td>
       <td>288.000,00 €</td>
       <td>48.000,00 €</td>
       <td>972.000,00 €</td>
      </tr>
      <tr>
       <td>06.A2.561A.770.0
        (2016 00004)</td>
       <td>0,00 €</td>
       <td>60.000,00 €</td>
       <td>60.000,00 €</td>
       <td>60.000,00 €</td>
       <td>-</td>
       <td>180.000,00 €</td>
      </tr>
      <tr>
       <td rowspan="2">Centros de innovación e tecnoloxía</td>
       <td rowspan="2">3</td>
       <td>06.A2.561A.480.0
        (2016 00004)</td>
       <td>3.000,00 €</td>
       <td>63.000,00 €</td>
       <td>93.000,00 €</td>
       <td>72.000,00 €</td>
       <td>12.000,00 €</td>
       <td>243.000,00 €</td>
      </tr>
      <tr>
       <td>06.A2.561A.781.0
        (2016 00004)</td>
       <td>0,00 €</td>
       <td>15.000,00 €</td>
       <td>15.000,00 €</td>
       <td>15.000,00 €</td>
       <td>-</td>
       <td>45.000,00 €</td>
      </tr>
      <tr>
       <td>Universidades do SUG</td>
       <td>15</td>
       <td>10.20.561B.744.0
        ( 2016 .00129)</td>
       <td>0,00 €</td>
       <td>150.000,00 €</td>
       <td>150.000,00 €</td>
       <td>150.000,00 €</td>
       <td>-</td>
       <td>450.000,00 €</td>
      </tr>
      <tr>
       <td colspan="3">Total</td>
       <td>15.000,00 €</td>
       <td>540.000,00 €</td>
       <td>690.000,00 €</td>
       <td>585.000,00 €</td>
       <td>60.000,00 €</td>
       <td>1.890.000,00 €</td>
      </tr>
     </tbody>
    </table>
    <p>O crédito destinado ás axudas para os centros de innovación e tecnoloxía e as universidades é dun total de 738.000,00 €.</p>
    <table>
     <tbody>
      <tr>
       <td>Entidade beneficiaria</td>
       <td>Nº de axudas</td>
       <td>Aplicacións orzamentarias e códigos de proxecto</td>
       <td>Importe
        2022</td>
       <td>Importe
         2023</td>
       <td>Importe
         2024</td>
       <td>Importe&lt;br&gt;2025</td>
       <td>Importe 2026</td>
       <td>Total</td>
      </tr>
      <tr>
       <td rowspan="2">Centros de innovación e tecnoloxía</td>
       <td rowspan="2">3</td>
       <td>06.A2.561A.480.0
        (2016 00004)</td>
       <td>3.000,00 €</td>
       <td>63.000,00 €</td>
       <td>93.000,00 €</td>
       <td>72.000,00 €</td>
       <td>12.000,00 €</td>
       <td>243.000,00 €</td>
      </tr>
      <tr>
       <td>06.A2.561A.781.0
        (2016 00004)</td>
       <td>0,00 €</td>
       <td>15.000,00 €</td>
       <td>15.000,00 €</td>
       <td>15.000,00 €</td>
       <td>-</td>
       <td>45.000,00 €</td>
      </tr>
      <tr>
       <td>Universidades do SUG</td>
       <td>15</td>
       <td>10.20.561B.744.0
        (2016 .00129)</td>
       <td>0,00 €</td>
       <td>150.000,00 €</td>
       <td>150.000,00 €</td>
       <td>150.000,00 €</td>
       <td>-</td>
       <td>450.000,00 €</td>
      </tr>
      <tr>
       <td colspan="3">Total</td>
       <td>3.000,00 €</td>
       <td>228.000,00 €</td>
       <td>258.000,00 €</td>
       <td>237.000,00 €</td>
       <td>12.000,00 €</td>
       <td>738.000,00 €</td>
      </tr>
     </tbody>
    </table>
    <p>As axudas serán para un período máximo de tres anos, contados a partir da data de inicio do contrato da persoa doutoranda por parte do centro de innovación e tecnoloxía e das universidades.</p>
    <p>A contía das axudas será:</p>
    <p>a) Para o centro de innovación e tecnoloxía:</p>
    <p>a.1) Custos para o desenvolvemento do proxecto de doutoramento industrial:</p>
    <p>i) Custos de contratación da persoa doutoranda. O importe máximo de cada axuda é de 24.000,00 € anuais por contrato. Este importe só poderá ir destinado ao financiamento dun contrato a tempo completo, incluídos os seus custos sociais, aplicado á persoa seleccionada, para a realización da tese de doutoramento no marco do proxecto de desenvolvemento industrial.</p>
    <p>ii) Establécese un complemento de 1.000,00 € anuais por axuda para cubrir os gastos asociados á contratación e para o seguro durante o período de estadía.</p>
    <p>iii) Outros gastos relacionados co proxecto de doutoramento industrial: ata un máximo de 5.000,00 € anuais.</p>
    <p>a.2) Adicionalmente, aplicarase unha axuda para a realización de estadías no estranxeiro de tres meses de duración, co obxectivo de contribuír á formación da persoa doutoranda. O seu importe máximo será de 6.000,00 €.</p>
    <p>b) Para as universidades do SUG:</p>
    <p>O importe máximo da axuda concedida á universidade para o desenvolvemento do proxecto de doutoramento industrial será de 10.000,00 € anuais.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte ao da publicación desta convocatoria no Diario Oficial de Galicia.</p>
    <p>Entenderase como último día do prazo o correspondente ao mesmo ordinal do día de publicación. Se o último día do prazo for inhábil, entenderase prorrogado ao primeiro día hábil seguinte e, se no mes de vencemento non houber día equivalente ao inicial do cómputo, entenderase que o prazo remata o derradeiro día do mes.</p>
    <p>Santiago de Compostela, 12 de setembro de 2022</p>
    <table>
     <tbody>
      <tr>
       <td><footer><p>Francisco Conde López <br>Vicepresidente primeiro e conselleiro<br>de Economía, Industria e Innovación<br>e presidente da Axencia Galega<br>de Innovación</p></footer></td>
       <td><footer><p>O conselleiro de Cultura, Educación, Formación Profesional e Universidades <br>P.D. (Orde do 9.2.2021) <br>Manuel Vila López<br>Secretario xeral técnico da Consellería<br>de Cultura, Educación, Formación Profesional e Universidades</p></footer></td>
      </tr>
     </tbody>
    </table>

