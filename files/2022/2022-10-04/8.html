---
date: '2022-10-04'
id: C3K1-270922-0002
page: 53016
number: 189
agency: Consellería de Sanidade
section: III. Outras disposicións.
title: >-
  ORDE do 26 de setembro de 2022 pola que se fai público o incremento do crédito
  previsto na Orde do 29 de marzo de 2022 pola que se establecen as bases
  reguladoras e se convoca o procedemento para a concesión de subvencións
  destinadas á realización de programas de interese xeral para fins de carácter
  sociosanitario no ámbito dos trastornos mentais (código de procedemento
  SA500A).
range: Orde
url: >-
  https://www.xunta.gal/dog/Publicados/2022/20221004/AnuncioC3K1-270922-0002_gl.html
---
<p>O 11 de abril de 2022 publicouse no Diario Oficial de Galicia a Orde do 29 de marzo de 2022 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter sociosanitario no ámbito dos trastornos mentais (código de procedemento SA500A).</p>
    <p>No seu artigo 3.2, de acordo co previsto no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, establécese que excepcionalmente se poderá ampliar a contía máxima dos créditos dispoñibles cando o aumento veña derivado dunha xeración, ampliación ou incorporación de crédito; cando existan remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>O incremento do crédito queda condicionado á declaración de dispoñibilidade como consecuencia das circunstancias sinaladas e, se é o caso, logo da aprobación da modificación orzamentaria que proceda.</p>
    <p>A ampliación do crédito publicarase nos mesmos medios que a convocatoria sen que implique a apertura dun novo prazo para presentar novas solicitudes nin o inicio de novo cómputo de prazo para resolver.</p>
    <p>Nos orzamentos do ano 2022 existen remanentes de crédito por valor de cento vinte e un mil cento noventa e tres euros con seis céntimos (121.193,06 €).</p>
    <p>Por este motivo, e co obxecto de repartir entre as entidades de iniciativa social que concorran á convocatoria de axudas a totalidade destes fondos, tramítase esta orde, pola que se incrementa o crédito dispoñible na Orde do 29 de marzo de 2022 na contía de cento vinte e un mil cento noventa e tres euros con seis céntimos (121.193,06 €).</p>
    <p>Por todo o exposto e no uso das facultades que me foron conferidas,</p>
    <h2>ACORDO:</h2>
    <p>Artigo único. Incremento dos créditos</p>
    <p>Increméntase o crédito destinado ao financiamento das axudas previstas na Orde do 29 de marzo de 2022 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter sociosanitario no ámbito dos trastornos mentais (código de procedemento SA500A) en cento vinte e un mil cento noventa e tres euros con seis céntimos (121.193,06 €), consignados na aplicación orzamentaria 50.01.413A.781.30, código de proxecto 2018 00005.</p>
    <p>A publicación desta orde non supón a apertura dun novo prazo de presentación de solicitudes nin o inicio de novo cómputo de prazo para resolver.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 26 de setembro de 2022</p>
    <footer><p>Julio García Comesaña<br>Conselleiro de Sanidade</p></footer>

