---
date: '2022-10-04'
id: C141-200922-0001
page: 53128
number: 189
agency: Portos de Galicia
section: VI. Anuncios. a) Administración autonómica.
title: >-
  CÉDULA do 16 de setembro de 2022 pola que se fai público o acordo de inicio de
  procedemento para a declaración de abandono da embarcación Castilleja Uno,
  varada no porto de San Cibrao (Lugo).
range: Cédula
url: >-
  https://www.xunta.gal/dog/Publicados/2022/20221004/AnuncioC141-200922-0001_gl.html
---
<p>De conformidade co disposto nos artigos 44, 45 e 46 da Lei 39/2015 (BOE núm. 236, do 2 de outubro), do procedemento administrativo común das administracións públicas, e por motivos de interese público que o fan aconsellable, faise público mediante a publicación no Boletín Oficial del Estado o acordo de inicio de procedemento para a declaración de abandono da embarcación Castilleja Uno, con folio 7ª-Vill-3-55, varada no porto de San Cibrao, da cal, segundo os datos do Rexistro Marítimo Español, é propietario Gerardo César Rodríguez Fernández, xa falecido.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no Boletín Oficial del Estado.</p>
    <p>O acordo emítese por encontrar a embarcación varada sen actividade e nun claro estado de abandono desde hai un ano no porto de San Cibrao, con base no establecido no artigo 128 da Lei 6/2017, do 12 de decembro (DOG núm. 236, do 14 de decembro), de portos de Galicia.</p>
    <p>O órgano competente para a resolución deste procedemento é a presidenta de Portos de Galicia, en virtude das competencias conferidas polo artigo 12.3, alíneas a) e l), da Lei 6/2017, de portos de Galicia.</p>
    <p>A instrución do procedemento recae en Jesús Javier Fernández Barro, xefe da División Xurídica de Portos de Galicia, e o seu réxime de recusación o consignado no artigo 24 da Lei 40/2015, do 1 de outubro (BOE núm. 236, do 2 de outubro), de réxime xurídico do sector público.</p>
    <p>Outórgaselles aos herdeiros do propietario, segundo os datos do Rexistro marítimo, así como a calquera terceiro persoa física ou xurídica que acredite dereitos e/ou intereses sobre a embarcación, un prazo máximo de dez (10) días para formularen alegacións.</p>
    <p>Advírtese que, de acordo coa normativa máis arriba citada, chegado o momento de declarar a embarcación abandonada, esta pasará a ser propiedade de Portos de Galicia, o que non impedirá que todos os custos de tramitación ou que xeren as actuacións que cumpra realizar sobre as embarcacións sexan por conta do anterior propietario.</p>
    <p>De cara ao seu exame, o expediente encóntrase nas dependencias dos servizos centrais de Portos de Galicia, en Área Central, praza de Europa, 5-A, 6º, Santiago de Compostela.</p>
    <p>Santiago de Compostela, 16 de setembro de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

