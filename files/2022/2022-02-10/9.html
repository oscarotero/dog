---
date: '2022-02-10'
id: G0598-270122-0003
page: 10385
number: 28
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 25 de xaneiro de 2022 pola que se modifica a autorización do CPR
  Marcote, de Vigo.
range: Orde
url: >-
  https://www.xunta.gal/dog/Publicados/2022/20220210/AnuncioG0598-270122-0003_gl.html
---
<p>A persoa representante da titularidade do CPR Marcote, de Vigo, solicita a modificación da autorización para impartir, na modalidade semipresencial e a distancia do réxime para persoas adultas, o ciclo formativo de grao medio (CM) Actividades comerciais, CM Sistemas microinformáticos e redes, CM Xestión administrativa, o ciclo formativo de grao superior (CS) Administración e finanzas, CS Asistencia á dirección, CS Automatización e robótica industrial, CS Comercio internacional, CS Desenvolvemento de aplicacións multiplataforma, CS Desenvolvemento de aplicacións web, CS Márketing e publicidade, CS Promoción de igualdade de xénero e o CS Transporte e loxística.</p>
    <p>O centro está autorizado para impartir os devanditos ciclos formativos de ensinanzas de formación profesional en réxime ordinario, modalidade presencial.</p>
    <p>Así mesmo, a entidade titular do centro, denominada Colegio Marcote, S.L., cambiou a súa denominación pola de Campus Politécnico Aceimar, S.L., conforme o acordo da sociedade que consta en escritura pública outorgada con data do 13 de setembro de 2021.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización do centro para impartir, na modalidade semipresencial e a distancia do réxime para persoas adultas, as ensinanzas do CM Actividades comerciais, CM Sistemas microinformáticos e redes, CM Xestión administrativa, CS Administración e finanzas, CS Asistencia á dirección, CS Automatización e robótica industrial, CS Desenvolvemento de aplicacións multiplataforma, CS Desenvolvemento de aplicacións web, CS Márketing e publicidade, CS Promoción de igualdade de xénero e do CS Transporte e loxística, e, así mesmo, cambiar a denominación da titularidade, así o centro queda configurado como se detalla a seguir:</p>
    <p>Denominación xenérica: centro privado (CPR).</p>
    <p>Denominación específica: Marcote.</p>
    <p>Código del centro: 36015822.</p>
    <p>Domicilio: avenida da Ponte 80.</p>
    <p>Localidade: Vigo.</p>
    <p>Código postal: 36318.</p>
    <p>Municipio: Vigo.</p>
    <p>Provincia: Pontevedra.</p>
    <p>Titular: Campus Politécnico Aceimar, S.L.</p>
    <p>Composición resultante:</p>
    <p>a) Modalidade presencial, réxime ordinario.</p>
    <p>• CM Actividades comerciais (2 unidades para 20 postos escolares cada unha).</p>
    <p>• CM Sistemas microinformáticos e redes (2 unidades para 20 postos escolares cada unha).</p>
    <p>• CM Xestión administrativa (2 unidades para 20 postos escolares cada unha).</p>
    <p>• CS Administración e finanzas (2 unidades para 20 postos escolares cada unha).</p>
    <p>• CS Asistencia á dirección (2 unidades para 20 postos escolares cada unha).</p>
    <p>• CS Automatización e robótica industrial (2 unidades para 20 postos escolares cada unha).</p>
    <p>• CS Comercio internacional (2 unidades para 20 postos escolares cada unha).</p>
    <p>• CS Desenvolvemento de aplicacións multiplataforma (2 unidades para 20 postos escolares cada unha).</p>
    <p>• CS Desenvolvemento de aplicacións web (2 unidades para 20 postos escolares cada unha).</p>
    <p>• CS Márketing e publicidade (2 unidades para 20 postos escolares cada unha).</p>
    <p>• CS Promoción de igualdade de xénero (2 unidades para 20 postos escolares cada unha).</p>
    <p>• CS Transporte e loxística (2 unidades para 20 postos escolares cada unha).</p>
    <p>b) Modalidade semipresencial e a distancia, réxime de persoas adultas.</p>
    <p>• CM Actividades comerciais.</p>
    <p>• CM Sistemas microinformáticos e redes.</p>
    <p>• CM Xestión administrativa.</p>
    <p>• CS Administración e finanzas.</p>
    <p>• CS Asistencia á dirección.</p>
    <p>• CS Automatización e robótica industrial.</p>
    <p>• CS Comercio internacional.</p>
    <p>• CS Desenvolvemento de aplicacións multiplataforma.</p>
    <p>• CS Desenvolvemento de aplicacións web.</p>
    <p>• CS Márketing e publicidade.</p>
    <p>• CS Promoción de igualdade de xénero.</p>
    <p>• CS Transporte e loxística.</p>
    <p>Artigo 2. <em>Ordenación académica</em></p>
    <p>1. Ás ensinanzas autorizadas no artigo 1 desta orde aplicaráselles, en canto sexa adecuado á súa natureza, o previsto na Orde do 5 de novembro de 2010 pola que se establece, con carácter experimental, a ordenación da formación profesional inicial polo réxime para persoas adultas nas modalidades a distancia e semipresencial.</p>
    <p>2. O desenvolvemento dos módulos profesionais organizarase sobre a base da titoría individual e colectiva, que serán atendidas directamente polo profesorado de cada módulo. A titoría individual realizarase preferentemente de xeito telemático; a colectiva terá carácter presencial coa intervención directa do profesorado, nas instalacións do centro docente e conforme o artigo 12 da mencionada Orde do 5 de novembro de 2010. As horas semanais de dedicación á titoría colectiva para a realización por parte do alumnado das actividades programadas non poderán ser inferiores ao enteiro igual ou inmediatamente superior ao 25 % das horas semanais que se establezan para cada módulo profesional.</p>
    <p>A asistencia ás titorías presenciais nas instalacións do centro educativo terá carácter voluntario para o alumnado.</p>
    <p>3. Ao longo do período lectivo correspondente, o profesorado de cada módulo profesional realizará un seguimento do desenvolvemento do proceso de ensino e aprendizaxe, utilizando para iso os instrumentos e os procedementos de recollida de información previamente establecidos na programación dos módulos, que deberán ser coñecidos polo alumnado.</p>
    <p> A avaliación da aprendizaxe do alumnado será continua a través das actividades que se programen e harmonizarase con probas presenciais teórico-prácticas para cada avaliación parcial, de carácter obrigatorio para o alumnado e axustadas aos resultados de aprendizaxe e aos criterios de avaliación dos currículos dos módulos profesionais. Ao finalizar o desenvolvemento de cada módulo realizarase unha proba presencial final de carácter global. Esta proba terá que realizala o alumnado que non superase o módulo mediante as probas presenciais parciais que se realicen ao longo do curso.</p>
    <p>4. O profesorado que imparta nas modalidades de distancia e semipresencial disporá das competencias necesarias para o manexo da plataforma de formación a distancia e para realizar o seguimento do proceso de ensino-aprendizaxe do alumnado.</p>
    <p>Artigo 3. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial de Pontevedra da Consellería de Cultura, Educación e Universidade, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos devanditos ciclos, así como o equipamento.</p>
    <p>Artigo 4. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 5. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando deban modificarse calquera dos datos que sinala a presente orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 25 de xaneiro de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

