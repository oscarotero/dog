---
date: '2022-02-10'
id: G0596-250122-0002
page: 10338
number: 28
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  EXTRACTO da Orde do 21 de xaneiro de 2022 pola que se establecen as bases
  reguladoras para a concesión, en réxime de concorrencia competitiva, das
  subvencións a entidades locais para actuacións encamiñadas ao acondicionamento
  e mellora das instalacións dos espazos termais de uso lúdico da Comunidade
  Autónoma de Galicia, e se procede á súa convocatoria para o ano 2022 (código
  de procedemento IN308C).
range: Orde
url: >-
  https://www.xunta.gal/dog/Publicados/2022/20220210/AnuncioG0596-250122-0002_gl.html
---
<p>BDNS (Identif.): 609185.</p>
    <p>De conformidade co previsto nos artigos 17.3.b) e 20.8.a ) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.hacienda.gob.es/<br>bdnstrans/index).</p>
    <p>Primeiro. <em>Persoas beneficiarias</em></p>
    <p>Entidades locais da Comunidade Autónoma de Galicia que conten co título habilitante para o aproveitamento lúdico das augas termais, segundo la Lei 8/2019, do 23 de decembro, de regulación dos aproveitamentos lúdicos das augas termais de Galicia, ou que, con anterioridade á data de presentación da solicitude de axuda, incoasen o correspondente expediente para a obtención do citado título.</p>
    <p>Segundo. <em>Obxecto</em></p>
    <p>Aprobar as bases polas que se rexerá a concesión das subvencións da Vicepresidencia Segunda e Consellería de Economía, Empresa e Innovación dirixidas a entidades locais para fomentar a actividade termal mediante a realización de actuacións encamiñadas ao acondicionamento e mellora das instalacións dos espazos termais de uso lúdico da Comunidade Autónoma de Galicia.</p>
    <p>Terceiro. <em>Bases reguladoras</em></p>
    <p>Inclúense no anexo I da Orde do 21 de xaneiro de 2022.</p>
    <p>Cuarto. <em>Contía</em></p>
    <p>O crédito destinado para as axudas é de 1.000.000,00 euros.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes contado desde o día seguinte ao da publicación desta orde no DOG. Entenderase como último día do prazo o correspondente ao mesmo ordinal do día da publicación. Se o último día é inhábil, entenderase prorrogado ao primeiro día hábil seguinte, e se no mes de vencemento non hai día equivalente ao inicial do cómputo, entenderase que o prazo expira o último día do mes.</p>
    <p>Santiago de Compostela, 21 de xaneiro de 2022</p>
    <footer><p>Francisco José Conde López<br>Vicepresidente segundo e conselleiro<br>de Economía, Empresa e Innovación</p></footer>

