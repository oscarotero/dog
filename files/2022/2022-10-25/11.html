---
date: '2022-10-25'
id: G0597-181022-0001
page: 56350
number: 203
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 18 de outubro de 2022 pola que se amplía o prazo de realización
  do terceiro exercicio do proceso selectivo para o ingreso no corpo superior da
  Administración xeral da Comunidade Autónoma de Galicia, subgrupo A1, escala
  superior de seguridade e saúde no traballo, especialidades de seguridade no
  traballo, de hixiene industrial e de ergonomía e psicosocioloxía aplicada.
range: Resolución
url: >-
  https://www.xunta.gal/dog/Publicados/2022/20221025/AnuncioG0597-181022-0001_gl.html
---
<p>A Resolución do 28 de febreiro de 2019, publicada no Diario Oficial de Galicia número 44, do 4 de marzo, pola que se convoca o proceso selectivo para o ingreso, no corpo superior da Administración xeral da Comunidade Autónoma de Galicia, subgrupo A1, escala superior de seguridade e saúde no traballo, especialidades de seguridade no traballo, de hixiene industrial e de ergonomía e psicosocioloxía aplicada, dispón na base II.1.1.3 que o prazo máximo para a realización do terceiro exercicio será de 40 días hábiles contados desde o remate do exercicio anterior.</p>
    <p>Unha vez realizado o segundo exercicio o día 27 de xullo de 2022 e tendo en conta diversas cuestións relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do terceiro exercicio do proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de seguridade e saúde no traballo, especialidades de seguridade no traballo, de hixiene industrial e de ergonomía e psicosocioloxía aplicada, en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 18 de outubro de 2022</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

