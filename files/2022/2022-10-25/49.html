---
date: '2022-10-25'
id: L215-191022-1
page: 56445
number: 203
agency: Concello de Cuntis
section: VI. Anuncios. b) Administración local.
title: >-
  ANUNCIO de información pública do Convenio subscrito entre o Consorcio da Zona
  Franca de Vigo, o Concello de Cuntis e a sociedade mercantil estatal Suelo
  Empresarial del Atlántico, S.L., SME, para a execución do polígono 1 do Plan
  de sectorización do parque empresarial A Ran.
range: Anuncio
url: >-
  https://www.xunta.gal/dog/Publicados/2022/20221025/AnuncioL215-191022-1_gl.html
---
<p>Negociado e subscrito o convenio polo alcalde do Concello de Cuntis, o 11.10.2022, polo presidente da SEA, o 15.10.2022 e polo delegado especial do Estado na CZFV, o 17.10.2022, cuxa finalidade é:</p>
    <p>O establecemento das bases sobre as que asentar a colaboración das tres institucións asinantes para a execución do polígono 1 previsto no Plan de sectorización da Ran, instrumento urbanístico aprobado definitivamente polo Pleno do Concello o 27 de setembro de 2013.</p>
    <p>Subscribirase:</p>
    <p>Co Consorcio da Zona Franca de Vigo, en diante CZFV, e coa sociedade mercantil estatal Suelo Empresarial del Atlántico, S.L., SME, en diante SEA.</p>
    <p>De conformidade co artigo 168.1 da Lei 2/2016, do 10 de febreiro, do solo de Galicia, sométese a información pública polo prazo dun mes contado desde o día seguinte ao da publicación do presente anuncio no <em>Diario Oficial de Galicia</em>.</p>
    <p>Asemade, o texto íntegro do convenio estará á disposición dos interesados na sede electrónica deste Concello http://concellodecuntis.sedelectronica.gal</p>
    <p>O presente anuncio servirá de notificación aos interesados.</p>
    <p>Cuntis, 17 de outubro de 2022</p>
    <footer><p>Manuel Campos Velay<br>Alcalde</p></footer>

