---
date: '2022-10-25'
id: G0656-171022-0001
page: 56327
number: 203
agency: Consellería de Promoción do Emprego e Igualdade
section: III. Outras disposicións.
title: >-
  ORDE do 19 de outubro de 2022 pola que se publica a ampliación de crédito da
  Orde do 21 de outubro de 2021, modificada pola Orde do 8 de agosto de 2022,
  pola que se establecen as bases reguladoras e se procede á convocatoria de
  subvencións para a concesión directa de bolsas e axudas para persoas
  traballadoras desempregadas que participen en accións formativas de formación
  profesional para o emprego correspondentes aos exercicios 2021 e 2022 (código
  de procedemento TR301V).
range: Orde
url: >-
  https://www.xunta.gal/dog/Publicados/2022/20221025/AnuncioG0656-171022-0001_gl.html
---
<p>A Orde do 21 de outubro de 2021, publicada no DOG núm. 209, do 29 de outubro, estableceu os principios xerais contidos na Lei 9/2007, do 13 de xuño, de subvencións de Galicia, no relativo á concesión de bolsas e axudas para persoas traballadoras desempregadas que participen en accións formativas de formación profesional para o emprego.</p>
    <p>O seu obxecto é regular o réxime da concesión directa de subvencións, por parte da Consellería de Promoción do Emprego e Igualdade, en concepto de bolsas e axudas para as persoas traballadoras desempregadas que participen en accións formativas no marco da formación profesional para o emprego, código de procedemento TR301V, e concretar aquelas tipoloxías de formación que quedan fóra do marco regulador da norma, como é o caso dos programas integrados de emprego, os obradoiros de emprego e as accións formativas financiadas con fondos procedentes do Mecanismo de recuperación e resiliencia.</p>
    <p>O artigo 2.5 da dita orde establece que se poderá ampliar a contía máxima dos créditos dispoñibles para esta convocatoria. O incremento do crédito estará condicionado á declaración de dispoñibilidade do crédito como consecuencia dunha xeración, ampliación ou incorporación de crédito, ou da existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>A publicación da Orde do 8 de agosto de 2022 autorizou unha primeira ampliación do importe total dos créditos destinados ás bolsas e axudas previstos na Orde do 21 de outubro de 2021.</p>
    <p>Dado o elevado volume de solicitudes de bolsas e axudas presentadas e resoltas, cómpre ampliar, con crédito incorporado e coa finalidade de facer partícipe da subvención ao maior número de beneficiarios posibles, o importe dos créditos destinados á concesión directa de bolsas e axudas para o alumnado desempregado participante en accións formativas de formación profesional para o emprego.</p>
    <p>Consecuentemente con todo o anteriormente exposto, no exercicio das facultades que me confire o artigo 34 da Lei 1/1983, do 22 de febreiro (DOG núm. 23, do 21 de marzo), reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único. Ampliación de crédito</p>
    <p>Amplíase o importe total dos créditos destinados ás bolsas e axudas que se concederán ao abeiro da Orde do 21 de outubro de 2021, modificada pola Orde do 8 de agosto de 2022, nas seguintes contías e con créditos incorporados procedentes de fondos finalistas da seguinte aplicación e proxectos:</p>
    <table>
     <tbody>
      <tr>
       <td rowspan="2">Crédito</td>
       <td rowspan="2">Aplicación</td>
       <td rowspan="2">Proxecto</td>
       <td colspan="2">Importe</td>
      </tr>
      <tr>
       <td>2021</td>
       <td>2022</td>
      </tr>
      <tr>
       <td rowspan="2">Inicial</td>
       <td rowspan="2">11.05.323A.480.0</td>
       <td>2013 00545</td>
       <td>100.000,00 €</td>
       <td>600.000,00 €</td>
      </tr>
      <tr>
       <td>2021 00149</td>
       <td>400.000,00 €</td>
       <td>5.900.000,00 €</td>
      </tr>
      <tr>
       <td rowspan="2">Primeira ampliación</td>
       <td rowspan="2">11.05.323A.480.0</td>
       <td>2013 00545</td>
       <td></td>
       <td></td>
      </tr>
      <tr>
       <td>2021 00149</td>
       <td></td>
       <td>600.000,00 €</td>
      </tr>
      <tr>
       <td rowspan="2">Segunda ampliación</td>
       <td rowspan="2">11.05.323A.480.0</td>
       <td>2013 00545</td>
       <td></td>
       <td></td>
      </tr>
      <tr>
       <td>2021 00149</td>
       <td></td>
       <td>452.000,00 €</td>
      </tr>
      <tr>
       <td>Total</td>
       <td>11.05.323A.480.0</td>
       <td></td>
       <td>500.000,00 €</td>
       <td>7.552.000,00 €</td>
      </tr>
     </tbody>
    </table>
    <p>Disposición derradeira. Entrada en vigor</p>
    <p>Esta orde entrará en vigor o día hábil seguinte ao da súa publicación no Diario Oficial de Galicia.</p>
    <p>Santiago de Compostela, 19 de outubro de 2022</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>

