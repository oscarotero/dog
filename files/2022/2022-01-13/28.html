---
date: '2022-01-13'
id: G0532-101221-0002
page: 1441
number: 8
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 2 de decembro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación da revisión da autorización ambiental integrada das instalacións
  para transformación de produtos lácteos que Industrias Lácteas de Nadela,
  S.L.U. posúe no concello de Lugo (Lugo) (expediente 2020-IPPC-M-39).
range: Anuncio
url: >-
  https://www.xunta.gal/dog/Publicados/2022/20220113/AnuncioG0532-101221-0002_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de vinte (20) días hábiles, contados a partir do día seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– «Industrias Lácteas de Nadela, S.L.U. Revisión de autorización ambiental integrada. Outubro de 2021».</p>
    <p>Para que calquera interesado poida consultalos e, se é o caso, formular no citado prazo as alegacións, suxestións ou observacións que xulgue oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 2 de decembro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-39.</p>
    <p>Peticionario: Industrias Lácteas de Nadela, S.L.U.</p>
    <p>NIF: B27501824.</p>
    <p>Domicilio social: estrada nacional VI, km 495, Nadela, Lugo.</p>
    <p>Localización da instalación: estrada nacional VI, km 495, Nadela, Lugo.</p>
    <p>Actividade: fábrica de produtos lácteos (UHT, manteiga, leite en po, leite concentrado, nata e leite a granel, mazada e leite pasteurizado), englobada no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafe 9.1.c).</p>
    <p>Descrición das instalacións: a planta consta dun edificio principal de procesado de produtos lácteos, edificio de servizos auxiliares, tratamento de auga potable, tratamento de augas residuais, transformador e almacén de residuos perigosos.</p>
    <p>Verteduras: as augas residuais de proceso, sanitarias e pluviais trátanse na EDARI das instalacións, previamente á súa incorporación á rede de sumidoiros municipal.</p>

