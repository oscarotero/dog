---
date: '2022-01-13'
id: G0532-040122-0002
page: 1253
number: 8
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 22 de decembro de 2021 de aprobación definitiva da modificación
  puntual número 6 das normas subsidiarias de planeamento municipais de
  Bergondo, para precisión das condicións de ordenación.
range: Orde
url: >-
  https://www.xunta.gal/dog/Publicados/2022/20220113/AnuncioG0532-040122-0002_gl.html
---
<p>O Concello de Bergondo remite a modificación das normas subsidiarias de planeamento municipais referida, para os efectos do artigo 60.14 e seguintes da Lei 2/2016, do solo de Galicia (LSG) e artigo 144.14 e seguintes do seu regulamento, aprobado por Decreto 143/2016 (RLSG).</p>
    <p>Analizada a documentación achegada; e, vista a proposta literal que eleva a Dirección Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>1. O Concello de Bergondo dispón dunhas normas subsidiarias de planeamento municipais aprobadas definitivamente pola Comisión Provincial de Urbanismo o 28.10.1992 (texto refundido do 2.12.1992) ao abeiro de lexislación anterior á Lei 1/1997, do solo de Galicia.</p>
    <p>2. O arquitecto municipal emitiu informe sobre a documentación ambiental o 3.11.2016.</p>
    <p>3. A Dirección Xeral de Ordenación do Territorio e Urbanismo (DXOTU) emitiu o 9.1.2017 informe de contestación no trámite de consultas previsto no artigo 60.4 da LSG.</p>
    <p>4. A Dirección Xeral de Calidade Ambiental e Cambio Climático formulou o informe ambiental estratéxico o 2.2.2017 (DOG do 23 de febreiro) no que se resolve non someter a modificación a avaliación ambiental estratéxica ordinaria. Nese trámite constan:</p>
    <p>a) Instituto de Estudos do Territorio: informe do 10.1.2017, concluíndo que a modificación non terá un impacto significativo sobre a paisaxe.</p>
    <p>b) Dirección Xeral de Pesca, Acuicultura e Innovación Tecnolóxica: informe do 4.1.2017, con observacións.</p>
    <p>c) Consellería do Medio Rural: informe do 2.12.2016, sen obxeccións.</p>
    <p>5. No expediente constan os informes do arquitecto municipal do 22.2.2017 e 10.11.2017; e da xurista de urbanismo municipal do 15.11.2017.</p>
    <p>6. O Concello solicitou con carácter previo á aprobación inicial os seguintes informes:</p>
    <p>a) Delegación de Patrimonio e Urbanismo Noroeste do Administrador de Infraestruturas Ferroviarias: informe do 28.11.2017, favorable.</p>
    <p>b) Axencia Galega de Infraestruturas: informe do 26.12.2017 sobre afeccións acústicas, con observacións.</p>
    <p>c) Dirección Xeral de Aviación Civil: informe do 29.12.2017, con observacións.</p>
    <p>d) Demarcación de Estradas do Estado en Galicia: informe do 27.11.2017, con observacións.</p>
    <p>e) Deputación Provincial da Coruña: informe do 4.5.2018, favorable.</p>
    <p>f) Dirección Xeral de Sustentabilidade da Costa e do Mar: informe do 6.6.2018, con observacións.</p>
    <p>g) Dirección Xeral de Ordenación do Territorio e Urbanismo, en materia de costas: informe do 5.12.2017, con observacións.</p>
    <p>7. Constan informes municipais de: arquitecto, do 5.12.2018 e 17.1.2019; e da xurista de urbanismo, do 10.1.2019, favorables con observacións, en relación co documento de aprobación inicial e a súa tramitación.</p>
    <p>8. O Concello Pleno aprobou inicialmente a modificación en sesión do 31.1.2019. Foi sometida a información pública polo prazo de dous meses (<em>La Voz de Galicia</em> do 8.3.2019 e <em>Diario Oficial de Galicia</em> do 7.3.2019) e foron presentadas seis alegacións.</p>
    <p>9. No que afecta os informes sectoriais autonómicos e audiencia aos concellos limítrofes (artigo 60.7 da LSG) a DXOTU emitiu informe sobre o resultado do trámite o 20.8.2019:</p>
    <p>a) Subdirección Xeral de Planificación e Protección Civil: informe do 2.4.2019, no que se indica a non necesidade de informe da Comisión Galega de Protección Civil.</p>
    <p>b) Axencia Galega de Infraestruturas: informe do 24.5.2019, desfavorable por razóns derivadas da normativa de ruído e de estradas.</p>
    <p>c) Dirección Xeral de Patrimonio Cultural: informe do 13.6.2019, favorable cunha condición relativa á nova redacción do artigo 132 da normativa proposta, en relación coa situación de fóra de ordenación dos elementos catalogados.</p>
    <p>d) Sección de Minas da Xefatura Territorial da Coruña da Consellería de Economía, Emprego e Industria: informe do 13.5.2019, sen obxeccións.</p>
    <p>e) Instituto de Estudos do Territorio: informe do 10.7.2019, sen obxeccións.</p>
    <p>f) Foron solicitados os informes da Dirección Xeral de Patrimonio Natural e de Augas de Galicia, que non foron emitidos en prazo.</p>
    <p>g) Deuse audiencia aos concellos limítrofes de Abegondo, Betanzos, Cambre, Paderne e Sada. Recibíronse respostas de Abegondo (4.4.2019), Cambre (3.4.2019) e Paderne (23.4.2019) todos sen obxeccións.</p>
    <p>10. En materia de informes sectoriais non autonómicos, no expediente constan:</p>
    <p>a) Delegación de Territorio e Urbanismo Noroeste do Administrador de Infraestruturas Ferroviarias: informe do 20.5.2019, favorable con observacións xerais.</p>
    <p>b) Área de Fomento da Subdelegación do Goberno na Coruña: informe do 13.5.2019.</p>
    <p>c) Subdirección Xeral de Patrimonio do Ministerio de Defensa: informe do 29.3.2019, favorable.</p>
    <p>d) Dirección Xeral de Aviación Civil: escrito do 28.5.2019, favorable.</p>
    <p>e) Deputación Provincial da Coruña: informes do 16.5.2019 e do 2.8.2019, favorables.</p>
    <p>f) Dirección Xeral de Telecomunicacións e Tecnoloxías da Información do Ministerio de Economía e Empresa, informe do 3.7.2019 favorable.</p>
    <p>g) Dirección Xeral de Política Enerxética e Minas do Ministerio para a Transición Ecolóxica: informe do 17.6.2019, con observacións de carácter xeral.</p>
    <p>h) Dirección Xeral de Estradas do Ministerio de Fomento: informe do 22.11.2019, favorable.</p>
    <p>11. O arquitecto municipal e a xurista de urbanismo municipal emitiron o 5.12.2019 cadanseu informe sobre as alegacións e informes presentados.</p>
    <p>12. A Dirección Xeral de Patrimonio Natural emitiu informe o 17.2.2020, con observacións.</p>
    <p>13. A Axencia Galega de Infraestruturas emitiu informes o 24.5.2019 (desfavorable) e 19.8.2020 (favorable).</p>
    <p>14. O arquitecto municipal emitiu informes o 10.9.2020 e o 14.9.2020 sobre o proxecto de modificación para aprobación provisional de data maio 2020, en sentido favorable. A xurista de urbanismo municipal emitiu o 15.9.2020 un informe no que propón a aprobación provisional, coa conformidade da secretaria e a interventora municipais.</p>
    <p>15. A modificación foi aprobada provisionalmente polo Concello en Pleno con data de 24.9.2020.</p>
    <p>16. A redactora presenta un documento de aprobación provisional de data novembro de 2020 e un novo informe da mesma data sobre o período de información pública, para a adaptación ás normas técnicas de planeamento. A xurista de urbanismo e o arquitecto municipal, coa conformidade da secretaria e da interventora municipais, emitiron un informe conxunto en data 17.11.2020, favorable ao novo documento achegado. </p>
    <p>17. O Concello Pleno en sesión do 26.11.2020 aprobou a adaptación formal ás normas técnicas de planeamento do proxecto de modificación.</p>
    <p>18. O concello remitiu o expediente á Xunta de Galicia o 10.12.2020. O Servizo de Urbanismo requiriu a emenda de eivas documentais o 30.12.2020. O Concello presenta nova documentación o 24.9.2021. A documentación inclúe, entre outra:</p>
    <p>a) Informes en materia de costas previos á aprobación definitiva: estatal do 2.3.2021; e autonómico do 15.1.2021, ambos favorables.</p>
    <p>b) Informes municipais: técnico, do 4.5.2021; e da xurista de urbanismo do 15.7.2021.</p>
    <p>c) Proxecto adaptado ás formalidades do réxime transitorio da Orde do 10.10.2019, pola que se aproban as normas técnicas de planeamento urbanístico de Galicia.</p>
    <p>II. Obxecto e descrición do proxecto.</p>
    <p>1. A modificación puntual ten por obxecto realizar os cambios pertinentes para precisar, definir e igualar criterios da normativa, que dificultan a xestión do planeamento vixente. </p>
    <p>2. A modificación acada os artigos 20 bis, 25, 66, 94, 95, 101 bis, 105, 110, 116, 117, 118, 120, 128, 131 e 132 da normativa.</p>
    <p>3. Asemade, engádese un artigo 5 bis sobre as normas directamente aplicables, resultado dos informes emitidos; e un plano de servidumes aeronáuticas.</p>
    <p>III. Análise e consideracións.</p>
    <p>1. Razóns de interese público: a modificación propón cambios na normativa fundamentados na necesidade de adaptar as normas á normativa posterior (LSG, RLSG e Decreto 29/2010) dando unha maior seguridade xurídica, o que ten abeiro como razón de interese público para a formulación de modificacións do planeamento (artigo 83.1 e concordantes da LSG).</p>
    <p>2. Porén, respecta ás alteracións propostas, cómpre formular as seguintes observacións:</p>
    <p>a) A nova redacción do artigo 25 Licenza municipal, non é coherente co resto do artigo que se mantén, o que cómpre clarexar modificando a redacción ou ben eliminar.</p>
    <p>b) Na nova redacción do artigo 95 sobre criterios de medición de alturas no solo urbano, cómpre eliminar a referencia «o rústico», por mor do artigo 130.2 do RLSG, que prohibe ao plan xeral establecer condicións de edificación máis restritivas que as da LSG e o RLSG, que son de aplicación directa (disposición transitoria 1ª.2.d) da LSG).</p>
    <p>c) No artigo 128 que inclúe usos terciarios e dotacionais na zona de industrial, cómpre engadir o mesmo parágrafo introducido ao final do artigo 105 para dar cumprimento á segunda determinación do informe ambiental estratéxico do 2.2.2017. </p>
    <p>d) A nova redacción do artigo 132 ten por obxecto a súa adaptación á regulación do artigo 90 das LSG e do artigo 205 do RLSG, introducindo mencións ao establecido no artigo 40 e na disposición transitoria 3ª da LSG que non son aplicables no solo urbano (disposición transitoria 1ª.2 da LSG).</p>
    <p>A competencia para resolver a aprobación definitiva do planeamento xeral corresponde á conselleira de Medio Ambiente, Territorio e Vivenda, de conformidade co disposto nos artigos 60.16, 61.1, 83.5 da LSG e no artigo 146.1 e 200.5 do RLSG, en relación co Decreto 42/2019, do 28 de marzo, polo que se establece a estrutura orgánica da Consellería.</p>
    <p>IV. Resolución.</p>
    <p>En consecuencia, e visto o que antecede, </p>
    <h2>RESOLVO:</h2>
    <p>1. Outorgar a aprobación definitiva á modificación puntual número 6 das normas subsidiarias de planeamento do Concello de Bergondo, con subxección ás observacións formuladas no punto III.2 anterior.</p>
    <p>2. De conformidade co artigo 88 da Lei 2/2016, do 10 de febreiro, do solo de Galicia e artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, de 10 de febreiro, a Dirección Xeral de Ordenación do Territorio e Urbanismo inscribirá de oficio a MP no Rexistro de Planeamento Urbanístico de Galicia.</p>
    <p>3. De conformidade co disposto polos artigos 82 e 88.4 da Lei 2/2016, do 10 de febreiro, do solo de Galicia e 70 da Lei 7/1985, do 2 de abril, reguladora das bases de réxime local, o Concello deberá publicar no BOP a normativa e ordenanzas da modificación aprobada definitivamente, unha vez inscrita no Rexistro de Planeamento Urbanístico.</p>
    <p>4. Notifíquese esta orde ao Concello.</p>
    <p>5. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de decembro de 2021</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

