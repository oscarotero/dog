---
date: '2022-02-16'
id: G0595-030222-0003
page: 11584
number: 32
agency: 'Vicepresidencia primeira e Consellería de Presidencia, Xustiza e Turismo'
section: VI. Anuncios. a) Administración autonómica.
title: >-
  ANUNCIO do 3 de febreiro de 2022 polo que se notifican as resolucións de
  expedientes sancionadores por incumprimento das medidas de prevención e
  contención en materia sanitaria do Concello de Aranga (expediente
  SCOVID/ARANGA/0002 e un máis).
range: Anuncio
url: >-
  https://www.xunta.gal/dog/Publicados/2022/20220216/AnuncioG0595-030222-0003_gl.html
---
<p>O Concello de Aranga ditou resolución dos expedientes sancionadores SCOVID/ARANGA/0002 e un máis por vulneración da normativa sanitaria.</p>
    <p>Intentada a notificación das resolucións por correo certificado con xustificante de recepción no domicilio que consta nos correspondentes expedientes sancionadores, estas foron devoltas polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación das resolucións ditadas nos procedementos sancionadores en materia sanitaria ás persoas interesadas que figuran no anexo efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia </em>(DOG).</p>
    <p>Dado que neste acto non se publica na súa integridade as notificacións referidas, de conformidade co artigo 46 da Lei 39/2015, do 1 de outubro, do procedemento administrativo común das administracións públicas, o texto íntegro dos actos que se notifican están á disposición das persoas interesadas, xunto co resto do expediente, no prazo máximo de dez (10) días hábiles, contados desde o día seguinte ao desta publicación no BOE, nas oficinas municipais do Concello de Aranga, situadas na praza Mestre Mosquera, 1, Aranga, A Coruña, das 9.00 ás 14.00 horas, de luns a venres. Advírteselles ás persoas interesadas que, de non compareceren no referido prazo, a notificación se entenderá producida, para todos os efectos, o día seguinte ao do vencemento do prazo.</p>
    <p>O prazo de ingreso das multas impostas en período voluntario será o establecido no artigo 62.2 da Lei 58/2003, do 17 de decembro, xeral tributaria.</p>
    <p>O pagamento das sancións impostas en período voluntario deberá facerse nos seguintes prazos:</p>
    <p>a) Se a notificación da liquidación se realiza entre os días 1 e 15 de cada mes, desde a data de recepción da notificación ata o día 20 do mes posterior ou, se este non for hábil, ata o inmediato hábil seguinte.</p>
    <p>b) Se a notificación da liquidación se realiza entre os días 16 e último de cada mes, desde a data de recepción da notificación ata o día 5 do segundo mes posterior ou, se este non for hábil, ata o inmediato hábil seguinte.</p>
    <p>As débedas non satisfeitas nos períodos citados nas alíneas anteriores exixiranse en vía de constrinximento.</p>
    <p>As resolucións poñen fin á vía administrativa e contra elas cabe recurso contencioso-administrativo ante o xulgado do contencioso-administrativo da circunscrición en que o demandante teña o seu domicilio ou aquela en que se atope a sede do órgano autor do acto orixinario impugnado (entendéndose limitada esta posibilidade de elección só aos xulgados que se atopen dentro da circunscrición do Tribunal Superior de Xustiza de Galicia), de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, conforme o disposto no artigo 46.1 da citada norma legal ou, potestativamente, recurso de reposición ante a persoa titular da alcaldía do Concello de Aranga, no prazo dun mes, contado desde o día seguinte ao da súa notificación.</p>
    <p>Este anuncio realízase ao abeiro do establecido no Convenio asinado o 27 de novembro de 2020 entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19.</p>
    <p>Santiago de Compostela, 3 de febreiro de 2022</p>
    <footer><p>Sonia Villaverde Cutrín<br>Funcionaria da unidade tramitadora</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>DNI/CIF
        Persoa interesada</td>
       <td>Infracción imputada</td>
       <td>Precepto cualificador</td>
       <td>Precepto sancionador</td>
       <td>Sanción imposta</td>
      </tr>
      <tr>
       <td>SCOVID/ARANGA/0002</td>
       <td>46896663P</td>
       <td>Non utilizar a máscara obrigatoria nos termos establecidos na normativa vixente e non encontrarse, de forma xustificada, en ningunha das excepcións á dita obriga</td>
       <td>Artigo 57.2.c.1º) Lei 33/2011, do 4 de outubro, xeral de saúde</td>
       <td>Artigo 58.1.c) da Lei 33/2011
        Artigo 31.2 do Real decreto lei 21/2020</td>
       <td>100 euros</td>
      </tr>
      <tr>
       <td>SCOVID/ARANGA/0004</td>
       <td>46900305Q</td>
       <td>Non utilizar a máscara obrigatoria nos termos establecidos na normativa vixente e non encontrarse, de forma xustificada, en ningunha das excepcións á dita obriga</td>
       <td>Artigo 57.2.c.1º) Lei 33/2011, do 4 de outubro, xeral de saúde</td>
       <td>Artigo 58.1.c) da Lei 33/2011
        Artigo 31.2 do Real decreto lei 21/2020</td>
       <td>100 euros</td>
      </tr>
     </tbody>
    </table>

