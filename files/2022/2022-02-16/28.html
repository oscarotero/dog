---
date: '2022-02-16'
id: G0597-020222-0002
page: 11602
number: 32
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 1 de febreiro de 2022, da Secretaría Xeral Técnica e do Patrimonio
  da Consellería de Facenda e Administración Pública, polo que se dá publicidade
  da apertura do prazo de información pública no expediente sobre a sucesión
  intestada, a favor da Comunidade Autónoma de Galicia, de José Miguel Vila
  Seijo.
range: Anuncio
url: >-
  https://www.xunta.gal/dog/Publicados/2022/20220216/AnuncioG0597-020222-0002_gl.html
---
<p>O Xulgado de Primeira Instancia número 1 de Lugo, por auto ditado o 10 de outubro de 2012, declarou a Comunidade Autónoma de Galicia herdeira universal dos bens de José Miguel Vila Seijo (DNI 33994874T), veciño do concello de Viveiro, falecido o 4 de febreiro de 2009.</p>
    <p>Dispón o artigo 269 da Lei 2/2006, de dereito civil de Galicia, que os bens herdados por este título pola Comunidade Autónoma de Galicia serán destinados a establecementos de asistencia social ou institucións culturais que se sitúen, preferentemente e por esta orde, no lugar da última residencia da persoa causante, no seu termo municipal, na súa comarca e en todo caso en territorio da Comunidade Autónoma galega.</p>
    <p>Para os anteriores efectos, establécese no artigo 10 do Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia, trámite de información pública polo que se publicará un anuncio no <em>Diario Oficial de Galicia</em> para que os posibles beneficiarios dos bens da herdanza formulen alegacións.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do patrimonio da Comunidade Autónoma de Galicia, e 4 e 7 do Decreto 11/2021, polo que se establece a estrutura orgánica da Consellería de Facenda e Administración Pública, </p>
    <h2>ANUNCIO:</h2>
    <p>A apertura de trámite de información pública por prazo dun mes, para que os posibles beneficiarios dos bens procedentes da sucesión intestada de José Miguel Vila Seijo, falecido o 4.2.2009, presenten as alegacións que consideren pertinentes perante a Consellería de Facenda e Administración Pública, dirixidas á Secretaría Xeral Técnica e do Patrimonio, Subdirección Xeral do Patrimonio, código expediente ABA/2012/0016, Edificio Administrativo San Caetano, bloque número 3, 15781 Santiago de Compostela.</p>
    <p>Contra este acto non se poderá interpoñer recurso, conforme o establecido no artigo 112 da Lei 39/2015, do procedemento administrativo común das administracións públicas, sen prexuízo de que as alegacións de oposición a este trámite sexan consideradas na resolución pola que se aprobe a conta xeral de liquidación e distribución do caudal hereditario da herdanza, contra a que se poderá presentar en tempo e forma o correspondente recurso.</p>
    <p>Santiago de Compostela, 1 de febreiro de 2022</p>
    <footer><p>Jorge Atán Castro<br>Secretario xeral técnico e do Patrimonio da Consellería<br>de Facenda e Administración Pública</p></footer>

