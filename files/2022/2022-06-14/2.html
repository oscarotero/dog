---
date: '2022-06-14'
id: G0533-020622-0003
page: 34387
number: 113
agency: Consellería de Infraestruturas e Mobilidade
section: III. Outras disposicións.
title: >-
  DECRETO 98/2022, do 25 de maio, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de construción de mellora da capacidade e seguridade da AC-862,
  treito AG-64-Ponte Mera, puntos quilométricos  37+240-40+500, de clave
  AC/18/014.10.2, nos concellos de Cedeira, Cerdido e Ortigueira.
range: Decreto
url: >-
  https://www.xunta.gal/dog/Publicados/2022/20220614/AnuncioG0533-020622-0003_gl.html
---
<p>Antecedentes:</p>
    <p>Primeiro. Con data do 3 de novembro de 2021 publicouse no <em>Diario Oficial de Galicia</em> núm. 211 o Anuncio do 7 de outubro de 2021 polo que se somete ao trámite de información pública a separata do proxecto de construción de mellora da capacidade e seguridade da AC-862, treito AG-64-Ponte Mera, puntos quilométricos 37+240-40+500, de clave AC/18/014.10.2, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise dos informes, alegacións e certificados presentados, o 13 de maio de 2022 apróbase o expediente de información pública e o proxecto de construción de mellora da capacidade e seguridade da AC-862, treito AG-64-Ponte Mera, puntos quilométricos 37+240-40+500, de clave AC/18/014.10.2.</p>
    <p>O obxecto do proxecto é a definición técnica das actuacións de mellora da capacidade e da seguridade viaria no treito comprendido entre o enlace de conexión coa autovía Ferrol-Vilalba (AG-64) en San Sadurniño ata Ponte Mera, en Ortigueira. Estas actuacións teñen como finalidade a rectificación puntual de trece curvas de raio reducido, a rehabilitación do firme con mesturas bituminosas en quente, a realización de gabias de seguridade a modo de sobreancho practicable, e a mellora xeral da vía coa ampliación da plataforma, dotando de carrís lentos os treitos en pendente, que permitan adiantamentos.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do apartado dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia, na súa reunión do día vinte e cinco de maio de dous mil vinte e dous,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción de mellora da capacidade e seguridade da AC-862, treito AG-64-Ponte Mera, puntos quilométricos 37+240-40+500, de clave AC/18/014.10.2.</p>
    <p>Santiago de Compostela, vinte e cinco de maio de dous mil vinte e dous</p>
    <footer><p>Alfonso Rueda Valenzuela<br>Presidente</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

