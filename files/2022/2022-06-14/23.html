---
date: '2022-06-14'
id: G0596-130522-0009
page: 34435
number: 113
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 13 de maio de 2022, da Xefatura Territorial de Lugo, polo que se
  someten a información pública as solicitudes de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (de interese autonómico), en relación co proxecto
  do parque eólico ampliación Vilachá, nos concellos de Ourol e Muras
  (expediente IN408A 2019/106).
range: Acordo
url: >-
  https://www.xunta.gal/dog/Publicados/2022/20220614/AnuncioG0596-130522-0009_gl.html
---
<p>En cumprimento do disposto na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; na Lei 24/2013, do 26 de decembro, do sector eléctrico, e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a continuación.</p>
    <p>Antecedentes:</p>
    <p>– O 18.12.2019, Sociedad Eólica de Ourol, S.L. presentou solicitude de autorización administrativa previa e de construción e aprobación do proxecto sectorial para o proxecto denominado parque eólico ampliación Vilachá (expediente IN408A/2019/106), ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental.</p>
    <p>– O 15.5.2020 notificóuselle ao solicitante o cumprimento dos requisitos a que fan referencia os artigos 30 e 31 da Lei 8/2009, do 22 de decembro. </p>
    <p>– O 13.4.2021, a Dirección Xeral de Ordenación do Territorio e Urbanismo emitiu informe sobre o proxecto sectorial do parque eólico, de acordo co previsto no artigo 33.7 da Lei 8/2009, onde se indica que o aeroxerador cumpre a distancia mínima de 500 m a núcleos de poboación.</p>
    <p>– De acordo co artigo 33.9 da Lei 8/2009, con data do 28.3.2022 a dirección xeral competente en materia de enerxía achegou a esta xefatura territorial o expediente, para continuar coa súa tramitación ata completalo e remitilo ao dito centro directivo, conforme o artigo 33.16 da Lei 8/2009.</p>
    <p>– Os datos do proxecto son os seguintes:</p>
    <p>Solicitante/promotor: Sociedad Eólica Ourol, S.L. (NIF B15883424).</p>
    <p>Domicilio social: rúa Wenceslao Fdez. Flórez, nº 2, entresollado, porta A, 15005 A Coruña.</p>
    <p>Denominación do proxecto: proxecto parque eólico ampliación Vilachá 4,2 MW.</p>
    <p>Situación: concellos de Ourol e Muras (Lugo).</p>
    <p>Áreas de desenvolvemento eólico (ADE): Ourol.</p>
    <p>Potencia instalada: 4,2 MW.</p>
    <p>Número de aeroxeradores que se van instalar: 1.</p>
    <p>Produción neta anual: 15.014 MWh/ano.</p>
    <p>Orzamento de execución material: 3.365.803,92 €.</p>
    <p>Coordenadas perimetrais da poligonal do parque eólico:</p>
    <table>
     <tbody>
      <tr>
       <td rowspan="2"></td>
       <td colspan="2">ETRS89 H29</td>
      </tr>
      <tr>
       <td>UTM-X (m)</td>
       <td>UTM-Y (m)</td>
      </tr>
      <tr>
       <td>P1</td>
       <td>610.975</td>
       <td>4.819.786,5</td>
      </tr>
      <tr>
       <td>P2</td>
       <td>611.075</td>
       <td>4.820.565,5</td>
      </tr>
      <tr>
       <td>P3</td>
       <td>611.975</td>
       <td>4.820.565,5</td>
      </tr>
      <tr>
       <td>P4</td>
       <td>612.125</td>
       <td>4.819.786,5</td>
      </tr>
     </tbody>
    </table>
    <p>Coordenadas de localización do aeroxerador:</p>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>AV-01</td>
       <td>611.385</td>
       <td>4.820.321</td>
      </tr>
     </tbody>
    </table>
    <p>Coordenadas da envolvente do centro de control existente en que se realizará a conexión da rede colectora 30 kV:</p>
    <table>
     <tbody>
      <tr>
       <td rowspan="2">Punto</td>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>V1</td>
       <td>611.932</td>
       <td>4.819.809</td>
      </tr>
      <tr>
       <td>V2</td>
       <td>611.940</td>
       <td>4.819.821</td>
      </tr>
      <tr>
       <td>V3</td>
       <td>611.957</td>
       <td>4.819.808</td>
      </tr>
      <tr>
       <td>V4</td>
       <td>611.950</td>
       <td>4.819.797</td>
      </tr>
     </tbody>
    </table>
    <p>Características técnicas principais das instalacións:</p>
    <p>– Un (1) aeroxerador modelo Enercon L136 LP4 de 4,2 MW de potencia nominal unitaria, con 120 m de altura de buxa, de 136 m de diámetro de rotor co seu correspondente centro de transformación, instalado no interior do aeroxerador con potencia de 4.500 kVA e relación de transformación 0,69/20 kV.</p>
    <p>–- Rede de media tensión soterrada para a evacuación de enerxía a 20 kV, e interconexión entre o centro de transformación 0,69/20 kV e o centro de control do parque xa existente (de onde partirá a liña aérea para a evacuación da enerxía producida nel cara á subestación máis próxima) composta por 1 circuíto con condutor tipo HEPRZ1 Al 3x1x(120)/25 mm2 18/30 kV. </p>
    <p>– Obra civil consistente en vía de acceso ao aeroxerador, cimentación, plataforma do aeroxerador e gabia de cables.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.a) da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>– Proxecto de execución (de xaneiro de 2022) das instalacións para os efectos da súa autorización administrativa previa e de construción.</p>
    <p>– Estudo de impacto ambiental (de xaneiro de 2022).</p>
    <p>– Proxecto sectorial de incidencia supramunicipal (de interese autonómico, de xaneiro de 2022).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, se é o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas en formato electrónico, nas dependencias da Sección de Enerxía da Xefatura Territorial de Lugo da Vicepresidencia Segunda e Consellería de Economía, Empresa e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou nos teléfonos 982 29 46 54 e 982 29 46 56, así como nos concellos de Ourol e Muras (Lugo).</p>
    <p>Ademais, poderase consultar no portal web da Vicepresidencia Segunda e Consellería de Economía, Empresa e Innovación na seguinte ligazón:</p>
    <p>https://ceei.xunta.gal/transparencia/parque-eolico/vilacha</p>
    <p>Lugo, 13 de maio de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

