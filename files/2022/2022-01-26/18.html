---
date: '2022-01-26'
id: G0597-240122-0002
page: 5015
number: 17
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 18 de xaneiro de 2022, do tribunal encargado de cualificar o
  proceso selectivo para o ingreso na escala de auxiliar do Servizo de
  Prevención e Defensa contra Incendios Forestais, subgrupo C2, nas
  especialidades de emisorista/vixilante fixo/a, bombeiro forestal-condutor de
  motobomba e bombeiro forestal, do corpo de auxiliares de carácter técnico da
  Administración especial da Administración xeral da Comunidade Autónoma de
  Galicia, convocado pola Orde do 28 de febreiro de 2019 (Diario Oficfial de
  Galicia número 44, do 4 de marzo), pola que se modifican as puntuacións do
  primeiro exercicio.
range: Resolución
url: >-
  https://www.xunta.gal/dog/Publicados/2022/20220126/AnuncioG0597-240122-0002_gl.html
---
<p>Na sesión que tivo lugar o día 18 de xaneiro de 2022, o tribunal nomeado pola Resolución do 20 de xullo de 2021 (DOG núm. 145, do 30 de xullo), modificada pola Resolución do 8 de setembro de 2021 (DOG núm. 176, do 13 de setembro), acordou, de conformidade co disposto na base II.1.1.2. da convocatoria, adoptar os seguintes acordos: </p>
    <p>Primeiro. Examinadas as reclamacións presentadas polas persoas aspirantes contra as puntuacións obtidas no primeiro exercicio, publicadas pola Resolución do 16 de decembro de 2021 (DOG núm. 248, do 28 de decembro), realizouse unha nova corrección manual das persoas aspirantes que presentaron reclamacións contra a corrección, e modificouse a puntuación dunha aspirante da categoría de emisorista/vixilante, que a ve incrementada, e pasa a superar o exercicio. O resto das reclamacións presentadas desestímase na súa totalidade.</p>
    <p>Segundo. Publicar a nova puntuación obtida pola persoa aspirante que viu modificada a súa puntuación no portal web da Xunta de Galicia (funcionpublica.xunta.gal).</p>
    <p>Terceiro. Contra este acordo poderase interpor recurso de alzada ante o conselleiro de Facenda e Administración Pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 18 de xaneiro de 2022</p>
    <footer><p>Ángel Romero Baleirón<br>Presidente do tribunal</p></footer>

