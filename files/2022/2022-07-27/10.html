---
date: '2022-07-27'
id: V0653-050722-0002
page: 41482
number: 142
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 4 de xullo de 2022, da Xefatura Territorial de Ourense, polo que se
  somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Ourense (expediente IN407A 2022/94-3).
range: Acordo
url: >-
  https://www.xunta.gal/dog/Publicados/2022/20220727/AnuncioV0653-050722-0002_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir: </p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación da LMTA SAC803 entre o apoio núm. 21 e o núm. 36.</p>
    <p>Situación: Untes, concello de Ourense.</p>
    <p>Características principais recollidas no proxecto:</p>
    <p>– Substitución de 11 apoios en mal estado da LMTA SAC803, a 20 kV, por 4 apoios de tipo C-14/2000, 4 apoios de tipo C-14/1000, 1 apoio de tipo C-16/1000, 1 apoio de tipo C-16/1000 e 1 apoio de tipo C-16/3000, así como o cambio de condutor LA-110 na zona afectada. A reforma ten a súa orixe no apoio núm. 21, existente, e fin no núm. 36.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado núm. 1534 do ICOIIG, o 12.1.2022.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar nesta Xefatura Territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez núm. 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 4 de xullo de 2022</p>
    <footer><p>O xefe territorial de Ourense<br>P.S.L. (Decreto 116/2022, artigo 41.3)<br>José Luis Prada Suárez<br>Xefe do Servizo de Industria de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Núm. de expediente: IN407A 2022/94-3.</p>
    <p>Concello: Ourense.</p>
    <p>Denominación: regulamentación da LMTA SAC803 entre o apoio núm. 21 e o núm. 36.</p>
    <p>Predio núm. en proxecto: 3.</p>
    <p>Lugar: Rego.</p>
    <p>Cultivo: matogueira.</p>
    <p>Titular: descoñecido.</p>
    <p>Afeccións: apoio núm. 23, cunha superficie de ocupación de 2 m2.</p>
    <p>Predio núm. en proxecto: 6</p>
    <p>Lugar: Gandareira.</p>
    <p>Cultivo: matogueira.</p>
    <p>Titular: descoñecido.</p>
    <p>Afeccións: apoio núm. 26, cunha superficie de ocupación de 2 m2.</p>
    <p>Predio núm. en proxecto: 10.</p>
    <p>Lugar: Suventana.</p>
    <p>Cultivo: matogueira.</p>
    <p>Titular: descoñecido.</p>
    <p>Afeccións: apoio núm. 31, cunha superficie de ocupación de 2 m2.</p>
    <p>Predio núm. en proxecto: 11.</p>
    <p>Lugar: Souto do Carreiros.</p>
    <p>Cultivo: matogueira.</p>
    <p>Titular: descoñecido.</p>
    <p>Afeccións: apoio núm. 32, cunha superficie de ocupación de 2 m2.</p>

