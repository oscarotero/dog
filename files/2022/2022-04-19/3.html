---
date: '2022-04-19'
id: G0599-070422-0001
page: 23798
number: 74
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 5 de abril de 2022, da Secretaría Xeral da Igualdade, pola que
  se fai público o esgotamento do crédito da Resolución do 23 de decembro de
  2021 pola que se establecen as bases reguladoras das subvencións destinadas ao
  fomento da contratación de mulleres que sofren violencia de xénero, no ámbito
  de colaboración coas entidades locais galegas, no marco do Pacto de Estado
  contra a violencia de xénero, e se convocan para o ano 2022 (código de
  procedemento SI461A).
range: Resolución
url: >-
  https://www.xunta.gal/dog/Publicados/2022/20220419/AnuncioG0599-070422-0001_gl.html
---
<p>A Resolución do 23 de decembro de 2021, da Secretaría Xeral da Igualdade, pola que se establecen as bases reguladoras das subvencións destinadas ao fomento da contratación de mulleres que sofren violencia de xénero, no ámbito de colaboración coas entidades locais galegas, no marco do Pacto de Estado contra a violencia de xénero, e se convocan para o ano 2022 (código de procedemento SI461A), establece que se concederán subvencións ata o esgotamento do crédito orzamentario, segundo o disposto no artigo 19.2 da Lei 9/2007, do 13 de xuño, de subvencións de Galicia. Para as subvencións obxecto desta convocatoria destinouse un crédito por importe total de 1.424.016 euros.</p>
    <p> A dita partida orzamentaria finánciase con fondos finalistas do Estado, que os orzamentos xerais do Estado destinan ao desenvolvemento ou ampliación das medidas recollidas no Pacto de Estado contra a violencia de xénero.</p>
    <p>Tal como se establece no artigo 1.3 da Resolución do 23 de decembro de 2021, o procedemento de concesión destas axudas tramitarase en réxime de concorrencia non competitiva de acordo co establecido na Lei 9/2007, do 13 de xuño, de subvencións de Galicia, e ata o esgotamento do crédito orzamentario coas garantías previstas no artigo 31.4 de dita lei.</p>
    <p>A disposición adicional única sinala que, unha vez esgotado o crédito, o órgano xestor deberá publicar o esgotamento da partida orzamentaria e a inadmisión de posteriores solicitudes.</p>
    <p>En virtude do exposto anteriormente e no uso das facultades que teño atribuídas,</p>
    <h2>RESOLVO:</h2>
    <p>Artigo único</p>
    <p>Dar a coñecer que o crédito orzamentario asignado ao financiamento das axudas contidas na Resolución do 23 de decembro de 2021, da Secretaría Xeral de Igualdade, pola que se establecen as bases reguladoras das subvencións destinadas ao fomento da contratación de mulleres que sofren violencia de xénero, no ámbito de colaboración coas entidades locais galegas, no marco do Pacto de Estado contra a violencia de xénero, e se convocan para o ano 2022, quedou esgotado con data do 21 de xaneiro de 2022 coa solicitude presentada ás 14.12 horas.</p>
    <p>Santiago de Compostela, 5 de abril de 2022</p>
    <footer><p>Susana López Abella<br>Secretaria xeral da Igualdade</p></footer>

