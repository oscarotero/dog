---
date: '2022-03-31'
id: G0596-281221-0021
page: 20975
number: 63
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de decembro de 2021, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública, en concreto, dunha
  instalación eléctrica no concello de Fornelos de Montes (expediente IN407A
  2021/241-4).
range: Resolución
url: >-
  https://www.xunta.gal/dog/Publicados/2022/20220331/AnuncioG0596-281221-0021_gl.html
---
<p>Para os efectos previstos na Lei 24/2013, do 26 de decembro, do sector eléctrico e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: Eléctrica de Moscoso, S.L.</p>
    <p>Domicilio social: avenida do Concello, 21, 36830 A Lama.</p>
    <p>Denominación: LMTS, CT Cima de Vila.</p>
    <p>Situación: Fornelos de Montes.</p>
    <p>Características técnicas: liña de media tensión subterránea (LMTS) en dobre circuíto a 20 kV con condutor tipo RHZ1-2OL de 853 metros de lonxitude que alimentará, con entrada e saída, o CT proxectado e conectarase na liña de media tensión existente mediante dous pasos aerosubterráneos no apoio 4EM00920 da LMT derivación a Calvos. Centro de transformación de 100 kVA situado en caseta prefabricada de formigón monobloque tipo PFU-3 de Ormazábal ou similar. As instalacións están situadas no lugar de Cima de Vila, na parroquia de Calvos, no concello de Fornelos de Montes (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, número 43, 36003 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Vicepresidencia Segunda e Consellería de Economía, Empresa e Innovación<br>(http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 28 de decembro de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <p>Nº de expediente: IN407A 2021/241-4.</p>
    <p>Denominación: LMTS, CT Cima de Vila.</p>
    <p>Concello: Fornelos de Montes.</p>
    <table>
     <tbody>
      <tr>
       <td>Nº</td>
       <td>Lugar</td>
       <td>Cultivo</td>
       <td>Referencia catastral</td>
       <td>Titular</td>
       <td>CT m2</td>
       <td>Afeccións
        servidume m2</td>
      </tr>
      <tr>
       <td>1</td>
       <td>Eido Fon</td>
       <td>Carballeira</td>
       <td>36019A001002030000ER</td>
       <td>Descoñecido/a</td>
       <td>24</td>
       <td>14</td>
      </tr>
     </tbody>
    </table>

