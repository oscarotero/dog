---
date: '2022-03-31'
id: G0599-290322-0001
page: 20856
number: 63
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 29 de marzo de 2022, da Secretaría Xeral Técnica da Consellería
  de Emprego e Igualdade, pola que se dá publicidade do convenio de colaboración
  asinado coa Universidade da Coruña para a realización dun proxecto de xeración
  de coñecemento sobre as necesidades de formación no mercado laboral, no marco
  do Plan de recuperación, transformación e resiliencia.
range: Resolución
url: >-
  https://www.xunta.gal/dog/Publicados/2022/20220331/AnuncioG0599-290322-0001_gl.html
---
<p>O Consello Europeo aprobou o pasado 21 de xullo de 2020 o instrumento financeiro NextGenerationEU, que inclúe como elemento central un mecanismo para a recuperación e a resiliencia; e, con data do 27 de abril de 2021, por acordo do Consello de Ministros, aprobouse o proxecto do Plan de recuperación, transformación e resiliencia para España.</p>
    <p>No marco dese Plan de recuperación, transformación e resiliencia, a Consellería de Emprego e Igualdade articulou, entre outros instrumentos xurídicos, programas mediante convenios de colaboración con financiamento da Unión Europea-NextGenerationEU, o que determina a necesidade da súa publicación.</p>
    <p>En consecuencia, a través desta resolución, dáse publicidade ao convenio de colaboración asinado entre a Consellería de Emprego e Igualdade e a Universidade da Coruña para a realización dun proxecto de xeración de coñecemento sobre as necesidades de formación no mercado laboral, no marco do Plan de recuperación, transformación e resiliencia, financiado pola Unión Europea-NextGenerationEU, coas seguintes características:</p>
    <p>– Obxecto do convenio: establecer as condicións polas que se rexerá a colaboración entre a Consellería de Emprego e Igualdade e a Universidade de Santiago de Compostela, para a realización do proxecto de investigación e xeración de coñecemento sobre as necesidades de formación no mercado laboral e de elaboración dos contidos formativos/programas formativos/plans de formación para actualizar e adecuar a oferta de formación para o emprego, e co obxectivo conxunto de mellorar as competencias profesionais da poboación activa.</p>
    <p>– Prazo de vixencia: desde a súa sinatura ata o 31 de decembro de 2022.</p>
    <p>– Importe: a Consellería de Emprego e Igualdade achegará a cantidade total de 57.776 euros con cargo á aplicación orzamentaria 11.05.323A.227.06 (código de proxecto 2022 00093) dos orzamentos xerais da Comunidade Autónoma de Galicia para o financiamento do obxecto do convenio e no marco do Plan de recuperación, transformación e resiliencia, financiado pola Unión Europea-NextGenerationEU.</p>
    <p>– Data da sinatura: 29 de marzo de 2022.</p>
    <p>Santiago de Compostela, 29 de marzo de 2022</p>
    <footer><p>José Ramón Pardo Cabarcos<br>Secretario xeral técnico da Consellería de Emprego e Igualdade</p></footer>

