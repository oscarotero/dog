---
date: '2022-03-31'
id: G0596-100322-0003
page: 20984
number: 63
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 9 de marzo de 2022, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello da Cañiza (expediente IN407A 2022/47-4).
range: Resolución
url: >-
  https://www.xunta.gal/dog/Publicados/2022/20220331/AnuncioG0596-100322-0003_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domiciio social: avenida América, nº 38, 28028 Madrid.</p>
    <p>Denominación: LMT FRI802, CS e CTI Petán-As Achas.</p>
    <p>Situación: A Cañiza.</p>
    <p>Características técnicas: </p>
    <p>• Centro de seccionamento (CS) con celas compactas con illamento e corte en SF6 (3L TT). </p>
    <p>• Centro de transformación intemperie (CTI), no apoio proxectado HVH-2500/11, a 50 kVA con RT 20 kV/400 V. </p>
    <p>• LMT subterránea a 20 kV, con condutor RHZ1, de 56 metros de lonxitude, con orixe e final na LMTS FRI8021173, facendo entrada e saída no CS proxectado. </p>
    <p>• LMT subterránea a 20 kV, con condutor RHZ1, de 660 metros de lonxitude, con orixe no CS proxectado e final no apoio proxectado C-2000-12. </p>
    <p>• LMT aérea a 20 kV, con condutor LA-56, de 19 metros de lonxitude, con orixe no apoio proxectado C-2000-12 e final no CTI. </p>
    <p>A instalación está situada en Petán e As Achas, A Cañiza.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, nº 43, 36003 Pontevedra, no prazo máximo de trinta días a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 9 de marzo de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Predio 1. Municipio: A Cañiza; lugar: Aldeíña; titular: irmáns. Suárez Sánchez; afección: 14,01 m2 para o centro de seccionamento e 8,33 m2 para 2 metros de canalización subterránea.</p>
    <p>Predio 2. Municipio: A Cañiza; lugar: Monte de Petán; titular: Josefina Rivero Fidalgo; afección: 7,33 m2 para o apoio 2 e 11,4 m2 para 7 metros de canalización subterránea</p>
    <p>Predio 3. Municipio: A Cañiza; lugar: Os Píos; titular: Josefina Rivero Fidalgo; afección: 8,17 m2 para o apoio 2.</p>
    <p>Predio 4. Municipio: A Cañiza; lugar: A Presa; titular: Comunidade de Montes de Petán; afección: 16,16 m2 para o apoio 3.</p>

