---
date: '2022-03-31'
id: G0598-220322-0002
page: 20790
number: 63
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 22 de marzo de 2022 pola que se modifica a autorización da Escola
  Familiar Agraria A Cancela, das Neves.
range: Orde
url: >-
  https://www.xunta.gal/dog/Publicados/2022/20220331/AnuncioG0598-220322-0002_gl.html
---
<p>O representante da titularidade da Escola Familiar Agraria (EFA) A Cancela, das Neves (Pontevedra), solicita autorización para impartir o ciclo formativo de grao superior (CS) Integración social e o CS Marketing e publicidade, así como a redución de 30 a 20 postos escolares do ciclo formativo de grao medio (CM) Panadaría, repostaría e confeitaría.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <p class="dog-titulo">DISPOÑO:</p>
    <p>Artigo 1. <em>Modificación da autorización</em></p>
    <p>Modificar a autorización e reducir de 30 a 20 postos escolares o CM Panadaría, repostaría e confeitaría, e autorizar o CS Integración social e o CS Marketing e publicidade, no centro cuxos datos se sinalan a seguir:</p>
    <p>Denominación: EFA A Cancela.</p>
    <p>Código do centro: 36005671.</p>
    <p>Enderezo: Tortoreos, s/n.</p>
    <p>Localidade: As Neves (Santa María).</p>
    <p>Código postal: 36449.</p>
    <p>Concello: As Neves.</p>
    <p>Provincia: Pontevedra.</p>
    <p>Titular: Asociación EFA A Cancela.</p>
    <p>Composición resultante:</p>
    <p>Modalidade presencial, réxime ordinario:</p>
    <p>• 1 CM Coidados auxiliares de enfermaría (1 unidade para 20 postos escolares).</p>
    <p>• 1 CM Panadaría, repostaría e confeitaría (2 unidades para 20 postos escolares cada unha).</p>
    <p>• 1 CM Xestión administrativa (2 unidades para 20 postos escolares cada unha).</p>
    <p>• 1 CS Administración e finanzas (2 unidades para 20 postos escolares cada unha).</p>
    <p>• 1 CS Educación infantil (2 unidades para 30 postos escolares cada unha).</p>
    <p>• 1 CS Integración social (2 unidades para 20 postos escolares cada unha).</p>
    <p>• 1 CS Marketing e publicidade (2 unidades para 20 postos escolares cada unha).</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia, así como o equipamento.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de marzo de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

