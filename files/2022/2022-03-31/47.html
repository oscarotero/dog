---
date: '2022-03-31'
id: L108-250322-0001
page: 21018
number: 63
agency: Concello de Bergondo
section: VI. Anuncios. b) Administración local.
title: >-
  ANUNCIO da aprobación inicial do Plan especial de reforma interior de solo
  urbano industrial en Obra de Paño (expediente 2019/U035//000001).
range: Anuncio
url: >-
  https://www.xunta.gal/dog/Publicados/2022/20220331/AnuncioL108-250322-0001_gl.html
---
<p>Por acordo da Xunta de Goberno Local, na súa sesión do 10 de febreiro de 2022, aprobouse inicialmente o Plan especial de reforma interior de solo industrial (solo urbano non consolidado), en Obra de Paño, Casagrande, Bergondo, redactado polos arquitectos Iria Pérez Miranda e Ignacio Lázaro Quintela a instancia de Mateos, S.L.</p>
    <p>O instrumento de planeamento e o expediente, sométense a información publica durante o prazo de dous meses, mediante anuncio no <em>Diario Oficial de Galicia </em>e nun dos diarios de maior difusión da provincia, de conformidade co previsto no artigo 75.1.a) da Lei 2/2016, do solo, de Galicia.</p>
    <p>Durante o citado prazo, contado a partir do día seguinte ao da publicación deste anuncio no <em>Diario Oficial de Galicia</em>, poderán formularse as alegacións que se xulguen pertinentes.</p>
    <p>Así mesmo, o expediente poderá ser consultado, mediante ligazón na sede electrónica do Concello de Bergondo:</p>
    <p>https://sede.bergondo.gal/opencms/es/informacion/tablon/2022/ANUNCIO_PROG_20220304130011712.html,</p>
    <p>ou mediante a consulta nas oficinas da Área de Urbanismo deste Concello de luns a venres, das 9.00 ás 14.00 horas.</p>
    <p>Na citada resolución, acórdase a suspensión do outorgamento de licenzas de parcelación de terreos, edificación e demolición no ámbito territorial afectado polo PERI, polo prazo máximo de dous anos contados a partir da data de aprobación inicial do presente plan especial de conformidade co artigo 47.2 da Lei 2/2016, do solo de Galicia.</p>
    <p>Bergondo, 25 de marzo de 2022</p>
    <footer><p>Alejandra Pérez Máquez<br>Alcaldesa</p></footer>

