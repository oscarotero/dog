---
date: '2022-10-03'
id: G0655-220922-0001
page: 52732
number: 188
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 21 de setembro de 2022, da Dirección Xeral de Formación
  Profesional, pola que se modifica a composición do xurado de selección que
  analizará e valorará as solicitudes das persoas aspirantes aos premios
  extraordinarios na modalidade de ensinanzas artísticas profesionais nos
  ámbitos de Música, de Danza e de Artes Plásticas e Deseño na Comunidade
  Autónoma de Galicia correspondentes ao curso 2021/22, designado pola
  Resolución do 28 de xuño de 2022 (Diario Oficial de Galicia número 130, do 8
  de xullo).
range: Resolución
url: >-
  https://www.xunta.gal/dog/Publicados/2022/20221003/AnuncioG0655-220922-0001_gl.html
---
<p>A Orde da Consellería de Cultura, Educación, Formación Profesional e Universidades, do 7 de xuño de 2022, pola que se convocan os premios extraordinarios na modalidade de ensinanzas artísticas profesionais nos ámbitos de Música, de Danza, e de Artes Plásticas e Deseño na Comunidade Autónoma de Galicia, correspondentes ao curso 2021/22 (DOG núm. 120, do 23 de xuño), establece no seu artigo 11 que para a análise e a valoración das solicitudes a persoa titular da Dirección Xeral de Formación Profesional designará un xurado de selección.</p>
    <p>A Dirección Xeral de Formación Profesional viuse afectada pola reestruturación establecida no Decreto 119/2022, do 23 de xuño, polo que se establece a estrutura orgánica da Consellería de Cultura, Educación, Formación Profesional e Universidades (DOG núm. 126, do 4 de xullo).</p>
    <p>De conformidade co establecido no citado artigo 11, na disposición derradeira primeira da citada Orde do 7 de xuño de 2022 e no Decreto 119/2022, do 23 de xuño, esta dirección xeral</p>
    <h2>RESOLVE:</h2>
    <p>Primeiro. Designar os membros do xurado de selección que deberán analizar e valorar as solicitudes dos aspirantes aos premios extraordinarios na modalidade de ensinanzas artísticas profesionais nos ámbitos de Música, de Danza e de Artes Plásticas e Deseño na Comunidade Autónoma de Galicia correspondentes ao curso 2021/22, e facer pública a súa composición, que é a que figura no anexo a esta resolución.</p>
    <p>Segundo. O xurado poderá dispor a constitución dunha comisión técnica especializada para colaborar na valoración dos méritos dos aspirantes.</p>
    <p>Terceiro. Esta resolución entrará en vigor o mesmo día da súa publicación.</p>
    <p>Santiago de Compostela, 21 de setembro de 2022</p>
    <footer><p>José Luis Mira Lema<br>Director xeral de Formación Profesional</p></footer>
    <h2>ANEXO</h2>
    <h3>Xurado de selección</h3>
    <p>a) Ámbito de Música.</p>
    <p>Presidente: Xosé María López Carretero, xefe do Servizo de Ensinanzas de Réxime Especial e Aprendizaxe Permanente, por delegación do director xeral de Formación Profesional.</p>
    <p>Vogais:</p>
    <p>Gustavo Lorenzo Prozzo, inspector de Educación.</p>
    <p>Rosalía Polo Cal, inspectora de Educación.</p>
    <p>Nuria Campo Campo, asesora de Música e Artes Escénicas.</p>
    <p>Secretaria: Raquel González García, asesora de Música e Artes Escénicas.</p>
    <p>b) Ámbito de Danza.</p>
    <p>Presidente: Xosé María López Carretero, xefe do Servizo de Ensinanzas de Réxime Especial e Aprendizaxe Permanente, por delegación do director xeral de Formación Profesional.</p>
    <p>Vogais:</p>
    <p>Rubén Vázquez Rodríguez, inspector de Educación.</p>
    <p>María de los Ángeles Gayoso Diz, profesora de Música e Artes Escénicas.</p>
    <p>Nuria Campo Campo, asesora de Música e Artes Escénicas.</p>
    <p>Secretaria: Raquel González García, asesora de Música e Artes Escénicas.</p>
    <p>c) Ámbito de Artes Plásticas e Deseño.</p>
    <p>Presidente: Xosé María López Carretero, xefe do Servizo de Ensinanzas de Réxime Especial e Aprendizaxe Permanente, por delegación do director xeral de Formación Profesional.</p>
    <p>Vogais:</p>
    <p>Jesús María Risueño López, inspector de Educación.</p>
    <p>Rubén Vázquez Rodríguez, inspector de Educación.</p>
    <p>Gonzalo Porral Mato, mestre de taller de Artes Plásticas e Deseño.</p>
    <p>Secretaria: Raquel González García, asesora de Música e Artes Escénicas.</p>

