---
date: '2022-10-03'
id: V0653-120922-0002
page: 52849
number: 188
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 11 de setembro de 2022, da Xefatura Territorial de Ourense, pola
  que se conceden as autorizacións administrativas previa e de construción de
  varias instalacións eléctricas no concello de Coles (expediente IN407A
  2022/101-3).
range: Resolución
url: >-
  https://www.xunta.gal/dog/Publicados/2022/20221003/AnuncioV0653-120922-0002_gl.html
---
<p>Visto o expediente para o outorgamento da autorización administrativa previa e da autorización administrativa de construción das instalacións eléctricas que a continuación se describen, tal e como se recollen no proxecto asinado en Ourense polo enxeñeiro técnico industrial Antonio Javier Sabín Vázquez, colexiado número 2233 do Coeticor, o día 13.5.2022, quen acredita a súa habilitación e competencia mediante declaración responsable asinada na mesma data.</p>
    <p>Solicitante: UFD Distribución Electricidad, S.A., CIF: A63222533.</p>
    <p>Enderezo: A Batundeira, 2, Velle, 32960 Ourense.</p>
    <p>Denominación: LMTS, CTC, RBTS no lugar de Vilar de Barra, polígono 8, parcela 81.</p>
    <p>Situación: concello de Coles (Ourense).</p>
    <p>Orzamento: 124.614,97 €.</p>
    <p>Características técnicas: </p>
    <p>LMTS, a 20 kV, de 690 m de lonxitude e condutor tipo RHZ1-3x(1x150), de alimentación a CT proxectado, con inicio no paso A/S en apoio existente número D42-D46-12-B-4, da LMTA VLL810.</p>
    <p>CT prefabricado do tipo fin de liña rural, con manobra exterior, de 100 kVA de potencia aparente e material illante en aceite mineral, situado na residencia da 3ª idade en Vilar de Barra, Coles. Parcela con referencia catastral número 32027A008000810000OS.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG número 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG número 39, do 26 de febreiro), esta xefatura territorial resolve:</p>
    <p>Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ao proxecto sinalado e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contado a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 11 de setembro de 2022</p>
    <footer><p>Alicia María López Míguez<br>Xefa territorial de Ourense</p></footer>

