---
date: '2022-10-03'
id: G1946-120922-0002
page: 52897
number: 188
agency: 'Sociedade Galega do Medio Ambiente, S.A.'
section: VI. Anuncios. c) Outros anuncios.
title: >-
  ANUNCIO polo que se fai pública a relación de convenios subscritos no segundo
  cuadrimestre de 2022.
range: Anuncio
url: >-
  https://www.xunta.gal/dog/Publicados/2022/20221003/AnuncioG1946-120922-0002_gl.html
---
<p>De conformidade co disposto no artigo 15 da Lei 1/2016, do 18 de xaneiro, de transparencia e bo goberno (DOG número 30, do 15 de febreiro), faise pública a relación de convenios subscritos:</p>
    <table>
     <thead>
      <tr>
       <td>Título</td>
       <td>Obxecto</td>
       <td>Data de sinatura</td>
       <td>Achega económica da sociedade</td>
      </tr>
     </thead>
     <tbody>
      <tr>
       <td>Convenio de colaboración entre o Concello de Curtis e a Sociedade Galega do Medio Ambiente, S.A. para a realización de obras de interese público relacionadas co ambiente na contorna do concello, onde se instalará unha planta de transferencia de residuos para o servizo de varios concellos</td>
       <td>Este convenio ten por obxecto regular a colaboración entre o Concello de Curtis e a Sociedade Galega do Medio Ambiente, S.A. para a execución e o financiamento das obras de execución do proxecto de acondicionamento da senda fluvial do río Mandeo, segundo o proxecto técnico elaborado por Gloria Trigo Mayor, obras que constitúen un servizo público á poboación do concello no cal se implanta a instalación de xestión de residuos titularidade da sociedade, e que terán incidencia directa na mellora do ambiente e a súa contorna.</td>
       <td>27.6.2022</td>
       <td>150.000 €, impostos incluídos</td>
      </tr>
      <tr>
       <td>Convenio de cooperación entre a Mancomunidade do Morrazo e a Sociedade Galega do Medioambiente, S.A. para a xestión da planta de transferencia de residuos da mancomunidade</td>
       <td>O presente convenio ten por obxecto regular a cooperación entre a Mancomunidade do Morrazo e a Sociedade Galega do Medio Ambiente, S.A. para a integración, no sistema institucional de residuos de Galicia, da planta de transferencia de residuos urbanos que a mancomunidade opera polos seus propios medios.
        En virtude do presente convenio, a planta de transferencia estará integrada funcionalmente no sistema de xestión de residuos urbanos xestionado pola sociedade, sen prexuízo do mantemento da súa titularidade e xestión directa por parte da mancomunidade, e fixaranse as condicións técnicas e económicas da devandita integración.</td>
       <td>28.7.2022</td>
       <td>543.400 € IVE incluído</td>
      </tr>
      <tr>
       <td>Convenio de colaboración relativo a actividades de interese xeral entre a Sociedade Galega do Medio Ambiente, S.A. e o Concello de Tordoia</td>
       <td>O presente convenio ten por obxecto disciplinar a colaboración entre ambas as institucións do sector público para o financiamento dos gastos das obras correspondentes á remodelación da casa da cultura, segundo a memoria elaborada para o concello por Estudio Técnico Gallego, S.A. A casa da cultura presta servizos de interese público aos veciños da localidade, especialmente ao colectivo da terceira idade.</td>
       <td>2.8.2022</td>
       <td>15.000 € IVE incluído</td>
      </tr>
      <tr>
       <td>Convenio de colaboración relativo a actividades de interese xeral entre a Sociedade Galega do Medio Ambiente, S.A. e o Concello de Vilanova de Arousa</td>
       <td>O presente convenio ten por obxecto regular a colaboración entre o Concello de Vilanova de Arousa e a Sociedade Galega do Medio Ambiente, S.A. para a execución e o financiamento das obras de execución dos proxectos de mellora do firme nos accesos aos lugares de Romarís e A Fontenla (Baión), extensión da rede de saneamento no lugar da Fontenla (Baión) e limpeza de vías e mellora das drenaxes das vías municipais, segundo os proxectos técnicos elaborados pola arquitecta Marta Núñez de Miguel, obras que constitúen un servizo público á poboación do concello no cal se implanta a instalación de xestión de residuos titularidade da sociedade, e que terán incidencia directa na mellora do ambiente, do tráfico e dos servizos públicos.</td>
       <td>12.8.2022</td>
       <td>144.732 € IVE incluído</td>
      </tr>
     </tbody>
    </table>
    <p>Cerceda, 9 de setembro de 2022</p>
    <footer><p>Javier Domínguez Lino<br>Presidente da Sociedade Galega do Medio Ambiente, S.A.</p></footer>

