---
date: '2022-09-15'
id: U500-090922-0001
page: 48673
number: 176
agency: Universidade de Vigo
section: IV. Oposicións e concursos.
title: >-
  RESOLUCIÓN do 9 de setembro de 2022 pola que se nomea profesorado de corpos
  docentes universitarios (TU2102).
range: Resolución
url: >-
  https://www.xunta.gal/dog/Publicados/2022/20220915/AnuncioU500-090922-0001_gl.html
---
<p>De conformidade coas propostas elevadas polas comisións nomeadas para xulgar os concursos de acceso convocados mediante resolución desta universidade do 2 de xuño de 2022 (BOE do 17 de xuño) e unha vez presentada pola persoa proposta a documentación a que fai referencia a base 7ª da convocatoria, esta reitoría, no uso das atribucións conferidas polo artigo 65 da Lei orgánica 6/2001, do 21 de decembro, de universidades (BOE do 24 de decembro), modificada pola Lei orgánica 4/2007, do 12 de abril (BOE do 13 de abril), e demais disposicións concordantes, resolveu efectuar os nomeamentos que se relacionan no anexo.</p>
    <p>Estes nomeamentos producirán plenos efectos a partir da correspondente toma de posesión por parte das persoas interesadas, que deberá efectuarse no prazo máximo de 20 días hábiles, que se contarán desde o día seguinte ao da publicación da presente resolución no Boletín oficial del Estado. Se o último día do prazo for inhábil na Universidade de Vigo, entenderase prorrogado ao primeiro día hábil seguinte.</p>
    <p>Contra esta resolución, que esgota a vía administrativa, poderase interpor recurso ante a xurisdición contencioso-administrativa, no prazo de dous meses contados desde o día seguinte ao da súa publicación no Boletín Oficial del Estado, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Potestativamente, poderase interpor recurso de reposición ante o reitor, no prazo dun mes contado a partir do día seguinte ao da devandita publicación, de acordo co disposto na Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>Vigo, 9 de setembro de 2022 </p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>
    <h2>ANEXO</h2>
    <table>
     <tbody>
      <tr>
       <td>Código:</td>
       <td>TU2102-H12-814-TU-TC-01</td>
      </tr>
      <tr>
       <td>Corpo:</td>
       <td>Profesor/a titular de universidade</td>
      </tr>
      <tr>
       <td>Área de coñecemento:</td>
       <td>A0814 Tradución e interpretación</td>
      </tr>
      <tr>
       <td>Departamento:</td>
       <td>D00h12 Tradución e lingüística</td>
      </tr>
      <tr>
       <td>Centro de traballo:</td>
       <td>301 Facultade de Filoloxía e Tradución</td>
      </tr>
      <tr>
       <td>DNI:</td>
       <td>***5710**</td>
      </tr>
      <tr>
       <td>Apelidos e nome:</td>
       <td>Romero Fresco, Pablo</td>
      </tr>
     </tbody>
    </table>

