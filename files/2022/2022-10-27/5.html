---
date: '2022-10-27'
id: G0657-201022-0005
page: 56617
number: 205
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 18 de outubro de 2022, da Dirección Xeral de Persoas con
  Discapacidade, pola que se publica o requirimento de emenda da documentación
  das solicitudes e documentación preceptiva presentadas ao abeiro da Orde do 22
  de agosto de 2022, pola que se establecen as bases reguladoras para a
  concesión de axudas a entidades de iniciativa social sen ánimo de lucro para a
  creación de novos centros de atención a persoas maiores, dependentes ou con
  discapacidade, e para a remodelación e adaptación de equipamentos xa
  existentes, no marco do Plan de recuperación, transformación e resiliencia,
  financiado pola Unión Europea-NextGenerationEU, e se procede á súa
  convocatoria para o ano 2022 (código de procedemento BS631D).
range: Resolución
url: >-
  https://www.xunta.gal/dog/Publicados/2022/20221027/AnuncioG0657-201022-0005_gl.html
---
<p>A consellería competente en materia de política social convocou, para o ano 2022, a través da Orde do 22 de agosto de 2022, as subvencións para as entidades de iniciativa social sen ánimo de lucro para a creación de novos centros de atención a persoas maiores, dependentes ou con discapacidade, e para a remodelación e adaptación de equipamentos xa existentes (<em>Diario Oficial de Galicia</em> número 168, do 5 de setembro).</p>
    <p> No número 1 do artigo 10 da orde determínase a documentación complementaria que as entidades interesadas deberán achegar coa solicitude.</p>
    <p>Unha vez revisadas as solicitudes e a documentación complementaria presentada ao abeiro da devandita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado, ben por conter erros ou ben por non ser suficiente para a determinación do cumprimento das condicións impostas na convocatoria.</p>
    <p>O artigo 13.3 desta orde indica que se a solicitude non reúne algún dos requisitos exixidos nestas bases reguladoras, o órgano responsable da tramitación requirirá as entidades interesadas para que, nun prazo de 10 días hábiles, emenden a falta ou acheguen os documentos preceptivos. Neste requirimento farase indicación expresa de que, se así non o fixeren, se darán por desistidas da súa petición, logo da correspondente resolución, nos termos previstos no artigo 21 da devandita lei.</p>
    <p>Así mesmo, o artigo 17.1 establece que se publicarán no <em>Diario Oficial de Galicia</em>, de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento e que esta publicación producirá os efectos de notificación.</p>
    <p>Por todo o exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do acto de requirimento da emenda das solicitudes e da documentación preceptiva que se debería achegar como documentación complementaria á solicitude da axuda, coa relación de entidades beneficiarias requiridas que figura no anexo, para emendaren as que non estean debidamente completadas e/ou presentaren a documentación preceptiva exixida segundo o establecido nas bases reguladoras.</p>
    <p>Segundo. Facer indicación expresa a todas as entidades beneficiarias recollidas no anexo que son requiridas para que, no prazo de dez (10) días, contado a partir do día seguinte ao da publicación do acto de requirimento a través desta resolución no <em>Diario Oficial de Galicia</em>, emenden a falta ou acheguen os documentos preceptivos conforme se establece na orde de convocatoria recollidos no anexo. De non o faceren, de conformidade co artigo 13.3 da orde e co artigo 68 da Lei 39/2015, do 1 de outubro, daranse por desistidas da súa petición, logo da correspondente resolución, nos termos previstos no artigo 21 da devandita lei.</p>
    <p>Terceiro. En caso de dúbida, dificultades técnicas ou necesidade de máis información durante o proceso de emenda da documentación, poderán dirixirse á Consellería de Política Social a través dos teléfonos 981 54 46 40 ou 981 54 36 96.</p>
    <p>Santiago de Compostela, 18 de outubro de 2022</p>
    <footer><p>Fernando González Abeijón<br>Director xeral de Persoas con Discapacidade</p></footer>
    <h2>ANEXO</h2>
    <h2>Requirimento de emenda da solicitude e da documentación complementaria preceptiva (código de procedemento BS631D)</h2>
    <p>1. Relación de entidades de iniciativa social sen ánimo de lucro e documentación requirida:</p>
    <table>
     <thead>
      <tr>
       <td>Nº de expediente</td>
       <td>NIF da entidade</td>
       <td>Solicitante</td>
       <td>Documentación requirida</td>
      </tr>
     </thead>
     <tbody>
      <tr>
       <td>BS631D/2022/0002</td>
       <td>G15052137</td>
       <td>Asociación de Discapacitados da Bisbarra de Muros</td>
       <td>–&amp;nbsp;Documento acreditativo de que se dispón de titularidade suficiente sobre o inmoble (art. 10.1.1º2)
        –&amp;nbsp;Falta de autorización do propietario (art. 10.1.1º2)
        –&amp;nbsp;Orzamento do provedor ou provedores con indicación do custo por unidade e do importe total das adquisicións que se pretenden realizar (art. 10.1.1º3º)</td>
      </tr>
      <tr>
       <td>BS631D/2022/0006</td>
       <td>G32115941</td>
       <td>Confederación Galega de Persoas con Discapacidade</td>
       <td>–&amp;nbsp;Documento acreditativo de que se dispón de titularidade suficiente sobre o inmoble (art. 10.1.1º2)
        –&amp;nbsp;Falta de autorización do propietario (art. 10.1.1º2)</td>
      </tr>
      <tr>
       <td>BS631D/2022/0011</td>
       <td>Q2866001G</td>
       <td>Cruz Vermella Española</td>
       <td>–&amp;nbsp;Falta autorización do propietario (art. 10.1.1º2)</td>
      </tr>
      <tr>
       <td>BS631D/2022/0013</td>
       <td>G36776920</td>
       <td>Asociación de Familiares de Enfermos de Alzheimer y otras Demencias de Galicia</td>
       <td>–&amp;nbsp;Falta autorización do propietario (art. 10.1.1º2)</td>
      </tr>
      <tr>
       <td>BS631D/2022/0014</td>
       <td>G36161214</td>
       <td>Asociación de Disminuídos Físicos e Psíquicos-Mos</td>
       <td>–&amp;nbsp;Falta autorización do propietario (art. 10.1.1º2)</td>
      </tr>
      <tr>
       <td>BS631D/2022/0015</td>
       <td>G32005498</td>
       <td>Asociación de Pais a Favor das Persoas con Retraso Mental de Ourense</td>
       <td>–&amp;nbsp;Falta autorización do propietario (art. 10.1.1º2)</td>
      </tr>
      <tr>
       <td>BS631D/2022/0019</td>
       <td>G15400682</td>
       <td>Asociación Provincial de Pensionistas e Xubilados da Coruña</td>
       <td>–&amp;nbsp;Falta autorización do propietario. (art. 10.1.1º2)</td>
      </tr>
      <tr>
       <td>BS631D/2022/0020</td>
       <td>G36453728</td>
       <td>Asociación de Persoas con Discapacidade das Comarcas do Condado e Paradanta</td>
       <td>–&amp;nbsp;Falta autorización do propietario. (art. 10.1.1º2)</td>
      </tr>
      <tr>
       <td>BS631D/2022/0023</td>
       <td>G32198541</td>
       <td>Asociación de Pais de Discapacitados do Carballiño</td>
       <td>–&amp;nbsp;Falta autorización do propietario. (art. 10.1.1º2)</td>
      </tr>
      <tr>
       <td>BS631D/2022/0030</td>
       <td>G27011790</td>
       <td>Asociación de Protecc. Defi. Mental (Prodeme)</td>
       <td>–&amp;nbsp;Documentación acreditativa da representatividade da persoa solicitante para actuar en nome da entidade (art. 10.1.e)</td>
      </tr>
      <tr>
       <td>BS631D/2022/0032</td>
       <td>G15775604</td>
       <td>Asoc. Dano Cerebral Compostela</td>
       <td>–&amp;nbsp;Documento acreditativo de que se dispón de titularidade suficiente sobre o inmoble (art. 10.1.1º2)
        –&amp;nbsp;Falta de autorización do propietario (art. 10.1.1º2)</td>
      </tr>
      <tr>
       <td>BS631D/2022/0033</td>
       <td>G15074743</td>
       <td>Ins. Benéfico Social Padre Rubinos</td>
       <td>–&amp;nbsp;Falta autorización do propietario. (art. 10.1.1º2)</td>
      </tr>
      <tr>
       <td>BS631D/2022/0034</td>
       <td>G36427524</td>
       <td>Fundación Igual Arte</td>
       <td>–&amp;nbsp;Certificado de persoa taxadora independente debidamente acreditada, inscrita no correspondente rexistro oficial ou dun órgano ou organismo público debidamente autorizado (art. 10.1.2º.2)</td>
      </tr>
      <tr>
       <td>BS631D/2022/0038</td>
       <td>G36624120</td>
       <td>Apamp Asociación de Familiares de Persoas con Parálise Cerebral</td>
       <td>–&amp;nbsp;Falta autorización do propietario (art. 10.1.1º2)</td>
      </tr>
      <tr>
       <td>BS631D/2022/0040</td>
       <td>G15052434</td>
       <td>Asociación Ambar</td>
       <td>–&amp;nbsp;Proxecto, anteproxecto ou memoria valorada de obra (art. 10.1.1º.1)</td>
      </tr>
      <tr>
       <td>BS631D/2022/0041</td>
       <td>R1500110J</td>
       <td>Hermanas Hospitalarias del Sagrado Corazón de Jesús</td>
       <td>–&amp;nbsp;Proxecto, anteproxecto ou memoria valorada de obra (art. 10.1.1º.1)</td>
      </tr>
      <tr>
       <td>BS631D/2022/0047</td>
       <td>G15524614</td>
       <td>Asociación Saúde Mental Ferrol Eume e Ortegal. Asociación de Familiares e Persoas con Enfermidade Mental</td>
       <td>–&amp;nbsp;Certificado de persoa taxadora independente debidamente acreditada, inscrita no correspondente rexistro oficial ou dun órgano ou organismo público debidamente autorizado (art. 10.1.2º.2)</td>
      </tr>
      <tr>
       <td>BS631D/2022/0051</td>
       <td>R3200006I</td>
       <td>Fundación Hermanos Prieto Asilo de Ancianos do Carballiño</td>
       <td>–&amp;nbsp;Documento acreditativo de que se dispón de titularidade suficiente sobre o inmoble (art. 10.1.1º2)</td>
      </tr>
      <tr>
       <td>BS631D/2022/0054</td>
       <td>G15161573</td>
       <td>Asociación Sociocultural ASCM</td>
       <td>–&amp;nbsp;Declaración responsable de que solicitarán as licenzas e os permisos necesarios (art. 10.1.1º.3)
        –&amp;nbsp;Orzamento do provedor ou provedores con indicación do custo por unidade e do importe total das adquisicións que se pretenden realizar (art.10.1.1º3º)</td>
      </tr>
     </tbody>
    </table>
    <p>2. Data do acto de requirimento da emenda da documentación: 17 de outubro de 2022.</p>
    <p>3. Órgano competente: Subdirección Xeral de Programas de Apoio á Discapacidade.</p>
    <p>4. Prazo de emenda da xustificación: dez (10) días, contados a partir do día seguinte ao da publicación do acto de requirimento no <em>Diario Oficial de Galicia</em>, para emendar a falta ou achegar os documentos preceptivos que se enumeran conforme se establece na orde de convocatoria. De non o faceren, de conformidade co artigo 13.3 da orde e co artigo o 68 da Lei 39/2015, do 1 de outubro, daranse por desistidas da súa petición, logo da correspondente resolución, nos termos previstos no artigo 21 da devandita lei.</p>

