---
date: '2022-10-27'
id: L325-051022-0001
page: 56725
number: 205
agency: Concello de Cenlle
section: VI. Anuncios. b) Administración local.
title: >-
  ANUNCIO de notificación a titulares coñecidos e descoñecidos para lembrar o
  cumprimento da obriga de xestión da biomasa vexetal e retirada de especies
  arbóreas.
range: Anuncio
url: >-
  https://www.xunta.gal/dog/Publicados/2022/20221027/AnuncioL325-051022-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que as persoas titulares dos bens que se relacionan a continuación son descoñecidas e resulta imposible a súa notificación, comunícaselles ás persoas responsables a súa obriga legal de xestión da biomasa e retirada de especies arbóreas prohibidas nas parcelas que se describen, impostas polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Referencia catastral</td>
       <td>Titular</td>
       <td>Localización</td>
       <td>Polígono</td>
       <td>Parcela</td>
       <td>Metros afectados</td>
       <td>Custo por m2</td>
       <td>Liquidación provisional</td>
      </tr>
      <tr>
       <td>001205100NG78F0001WI</td>
       <td>María Taboada Pérez</td>
       <td>Trasariz</td>
       <td>18</td>
       <td>051</td>
       <td>117 m</td>
       <td>1,20 euros</td>
       <td>140,40 euros</td>
      </tr>
      <tr>
       <td>32026ª018008150000TB</td>
       <td>En investigación</td>
       <td>Trasariz</td>
       <td>18</td>
       <td>815</td>
       <td>142 m</td>
       <td>1,20 euros</td>
       <td>170,40 euros</td>
      </tr>
      <tr>
       <td>32026A013002920000TU</td>
       <td>Carlos Alberto Villar Fernández</td>
       <td>A Barca de Barbantes</td>
       <td>13</td>
       <td>292</td>
       <td>366 m</td>
       <td>1,20 euros</td>
       <td>439,20 euros</td>
      </tr>
      <tr>
       <td>32026A010001910000TK</td>
       <td>Luisa Sobrino Álvarez</td>
       <td>Razamonde</td>
       <td>10</td>
       <td>191</td>
       <td>2.217 m</td>
       <td>1,20 euros</td>
       <td>2.660,40 euros</td>
      </tr>
      <tr>
       <td>32026ª010001980000TS</td>
       <td>Fermín Baca Fernández</td>
       <td>Razamonde</td>
       <td>10</td>
       <td>198</td>
       <td>342 m</td>
       <td>1,20 euros</td>
       <td>410,40 euros</td>
      </tr>
      <tr>
       <td>000300400NG78H0001YE</td>
       <td>María Isabel González</td>
       <td>A Cima da Vila</td>
       <td>8</td>
       <td>4</td>
       <td>60 m</td>
       <td>1,20 euros</td>
       <td>72 euros</td>
      </tr>
      <tr>
       <td>32026ª010002050000TB</td>
       <td>Bernardo Flores Serrano</td>
       <td>Razamonde</td>
       <td>10</td>
       <td>205</td>
       <td>601 m</td>
       <td>1,20 euros</td>
       <td>721,20 euros</td>
      </tr>
      <tr>
       <td>32026A012000720000TL</td>
       <td>Aurora Teixeira Piñeiro</td>
       <td>A Barca de Barbantes</td>
       <td>12</td>
       <td>72</td>
       <td>307 m</td>
       <td>1,20 euros</td>
       <td>368,40 euros</td>
      </tr>
      <tr>
       <td>32026A013002680000TP</td>
       <td>María del Carmen Gómez Cabanelas</td>
       <td>A Barca de Barbantes</td>
       <td>13</td>
       <td>268</td>
       <td>67 m</td>
       <td>1,20 euros</td>
       <td>80,40 euros</td>
      </tr>
     </tbody>
    </table>
    <p>1º. En virtude do que antecede, as persoas responsables dispoñen dun prazo máximo de 15 dias naturais para o cumprimento voluntario de xestión da biomasa na parcela citada, que se iniciará o día seguinte ao da publicación do presente anuncio, ou da data da notificación por correo postal no caso de que esta notificación se fixer efectiva con posterioridade á data de publicación do anuncio.</p>
    <p>2º. En caso de persistencia no incumprimento transcorrido o dito prazo, o Concello procederá sen máis trámites á execución subsidiaria, con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. A persoa titular do terreo ou do dereito de aproveitamento terá a obriga de facilitar o necesario acceso para a realización dos traballos de xestión da biomasa e retirada das especies arbóreas prohibidas. Quen realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais recollidos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española. O prezo da liquidación provisional dos labores de xestión de biomasa é de 1,20 €/m2.</p>
    <p>3º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para resolver os procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a. A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b. O órgano competente en materia forestal, para a imposición de sancións pola comisión de infraccións graves.</p>
    <p>c. A persoa titular da consellería que teña asignada a competencia en materia forestal, para a imposición de sancións pola comisión de infraccións graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en solo urbano, de núcleo rural e urbanizable, será competencia do correspondente concello. A resolución dos expedientes pola comisión de infraccións leves, graves ou moi graves corresponderalle á persoa titular da alcaldía, de conformidade co establecido no número 3 do artigo 21.ter.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impor no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007). No caso de ser considerada infracción grave, a contía máxima da sanción será de 100.000 € (artigo 74.b)</p>
    <p>d) Procederase ao comiso da madeira resultante da corta das especies destinatarias na sede electrónica do concello actuante.</p>
    <p>Cenlle, 4 de outubro de 2022</p>
    <footer><p>José Manuel Rodríguez Lamas<br>Alcalde</p></footer>

