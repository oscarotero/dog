---
date: '2022-03-21'
id: G0597-140322-0006
page: 18647
number: 55
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 14 de marzo de 2022 pola que se ordena a publicación do Acordo
  do Consello da Xunta de Galicia do 10 de marzo de 2022 pola que se aproba a
  relación de postos de traballo da Axencia de Protección da Legalidade
  Urbanística.
range: Resolución
url: >-
  https://www.xunta.gal/dog/Publicados/2022/20220321/AnuncioG0597-140322-0006_gl.html
---
<p>A aprobación da relación de postos de traballo da Axencia de Protección da Legalidade Urbanística xustifícase polas necesidades organizativas e funcionais do organismo, así como pola adaptación ás escalas e especialidades dos corpos da Administración xeral e de Administración especial da Administración xeral da Comunidade Autónoma de Galicia recollidos na Lei 2/2015, do 29 de abril, do emprego público de Galicia e a incardinación en áreas funcionais conforme o recollido na Orde do 10 de maio de 2017 pola que se modifica a Orde do 21 de novembro de 1989 pola que se fixan os criterios xerais para a elaboración das relacións de postos de traballo da Comunidade Autónoma de Galicia, se aproba o modelo e se ditan instrucións para cubrilo (<em>Diario Oficial de Galicia</em> núm. 90, do 11 de maio).</p>
    <p>En consecuencia, por proposta da Axencia de Protección da Legalidade Urbanística e, unha vez consultadas as organizacións sindicais presentes na Mesa de Negociación e na Comisión de Persoal, o Consello da Xunta de Galicia, na súa reunión do 10 de marzo de 2022, adoptou o seguinte, </p>
    <h2>ACORDO:</h2>
    <p>Primero. Aprobar a relación de postos de traballo da Axencia de Protección da Legalidade Urbanística nos termos que se sinalan no anexo a este acordo.</p>
    <p>Segundo. Clasificar de libre designación os postos que a seguir se relacionan en aplicación do criterio de excepcionalidade que á marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación das relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>MA.K19.10.000.15001.001</td>
       <td>XEFATURA SERVIZO PROVINCIAL DA AXENCIA NA CORUÑA</td>
       <td>Especial responsabilidade por garantir o adecuado exercicio de autoridade e/ou
        inspección administrativa da Xunta de Galicia.</td>
      </tr>
      <tr>
       <td>MA.K19.10.000.27001.001</td>
       <td>XEFATURA SERVIZO PROVINCIAL DA AXENCIA EN LUGO</td>
       <td>Especial responsabilidade por garantir o adecuado exercicio de autoridade e/ou
        inspección administrativa da Xunta de Galicia.</td>
      </tr>
      <tr>
       <td>MA.K19.10.000.32001.001</td>
       <td>XEFATURA SERVIZO PROVINCIAL DA AXENCIA EN OURENSE</td>
       <td>Especial responsabilidade por garantir o adecuado exercicio de autoridade e/ou
        inspección administrativa da Xunta de Galicia.</td>
      </tr>
      <tr>
       <td>MA.K19.10.000.36001.001</td>
       <td>XEFATURA SERVIZO PROVINCIAL DA AXENCIA EN PONTEVEDRA</td>
       <td>Especial responsabilidade por garantir o adecuado exercicio de autoridade e/ou
        inspección administrativa da Xunta de Galicia.</td>
      </tr>
     </tbody>
    </table>
    <p>Terceiro. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia, na súa reunión do 10 de marzo de 2022, relativo á aprobación da relación de postos de traballo da Axencia de Protección da Legalidade Urbanística, coa finalidade de cumprir o dito acordo, de conformidade coa Orde da Consellería de Facenda do 8 de xaneiro de 2020 sobre delegación de competencias na Dirección Xeral da Función Pública (<em>Diario Oficial de Galicia</em> núm. 16, do 24 de xaneiro), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 14 de marzo de 2022</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>

