---
date: '2022-04-29'
id: G0597-220422-0003
page: 25951
number: 82
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 22 de abril de 2022 pola que se aproba a relación provisional de
  persoas admitidas e excluídas do concurso ordinario para a provisión de postos
  de traballo vacantes do corpo superior da Administración xeral da Comunidade
  Autónoma de Galicia, escala superior de finanzas, e do corpo de xestión da
  Administración xeral da Comunidade Autónoma de Galicia, escala técnica de
  finanzas.
range: Resolución
url: >-
  https://www.xunta.gal/dog/Publicados/2022/20220429/AnuncioG0597-220422-0003_gl.html
---
<p>Mediante a Resolución do 14 de xullo de 2021 (DOG núm. 140, do 23 de xullo) a Dirección Xeral da Función Pública convocou un concurso ordinario para a provisión de postos de traballo vacantes do corpo superior da Administración xeral da Comunidade Autónoma de Galicia, escala superior de finanzas, e do corpo de xestión da Administración xeral da Comunidade Autónoma de Galicia, escala técnica de finanzas.</p>
    <p>A base VII da convocatoria establece que «rematados os prazos de presentación das solicitudes de participación no concurso e de petición de postos de traballo, a Dirección Xeral da Función Pública ditará resolución, que se publicará no <em>Diario Oficial de Galicia</em>, en que se declararán aprobadas as listas de persoas admitidas e excluídas con indicación do lugar en que estarán á disposición das persoas interesadas».</p>
    <p>En consecuencia, esta dirección xeral, logo de examinar as solicitudes das persoas participantes,</p>
    <h2>RESOLVE:</h2>
    <p>Aprobar a relación provisional de solicitantes admitidos e excluídos do concurso para a provisión de postos de traballo vacantes do corpo superior da Administración xeral da Comunidade Autónoma de Galicia, escala superior de finanzas, e do corpo de xestión da Administración xeral da Comunidade Autónoma de Galicia, escala técnica de finanzas.</p>
    <p>A relación de persoas admitidas e excluídas publicarase no portal web corporativo da Xunta de Galicia, http://funcionpublica.xunta.gal, na epígrafe de &lt;concurso de traslados&gt;.</p>
    <p>A listaxe de solicitantes excluídos/as figura como anexo desta resolución.</p>
    <p>As persoas excluídas disporán dun prazo de dez días hábiles, contados a partir do día seguinte ao da publicación desta resolución, para poder emendar o defecto que motivou a exclusión, de ser o caso. O formulario de reclamación estará á disposición das persoas interesadas no portal web corporativo da Xunta de Galicia e deberá cubrirse e presentarse electronicamente segundo o establecido na base II da convocatoria («Tramitación electrónica»).</p>
    <p>A estimación ou desestimación das ditas peticións de emenda entenderanse implícitas na resolución pola cal se publique a listaxe definitiva.</p>
    <p>Aquelas persoas que non figuren na relación de admitidos nin na de excluídos e solicitasen participar no concurso disporán de igual prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em>, para formular a súa reclamación.</p>
    <p>As persoas solicitantes que dentro do prazo sinalado non emenden os defectos motivo de exclusión serán definitivamente excluídas.</p>
    <p>Santiago de Compostela, 22 de abril de 2022</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <table>
     <tbody>
      <tr>
       <td>1º apelido</td>
       <td>2º apelido</td>
       <td>Nome</td>
       <td>NIF</td>
       <td>Motivo da exclusión</td>
      </tr>
      <tr>
       <td>Docampo</td>
       <td>Ramos</td>
       <td>Carlos</td>
       <td>**8188***</td>
       <td>12</td>
      </tr>
      <tr>
       <td>Fernández</td>
       <td>Rivas</td>
       <td>Débora</td>
       <td>**6824***</td>
       <td>4, 12</td>
      </tr>
      <tr>
       <td>Losada</td>
       <td>González</td>
       <td>Antonio</td>
       <td>**9961***</td>
       <td>12</td>
      </tr>
     </tbody>
    </table>
    <table>
     <tbody>
      <tr>
       <td>Cód. causa</td>
       <td>Causa da exclusión</td>
      </tr>
      <tr>
       <td>4</td>
       <td>Falta nomeamento para o corpo/categoría desde o que concursa</td>
      </tr>
      <tr>
       <td>12</td>
       <td>Corpo-escala ou categoría, relación servizo ou tipo de admón. non corresponde ás do concurso</td>
      </tr>
     </tbody>
    </table>

