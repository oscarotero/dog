---
date: '2022-04-29'
id: G0427-070422-0001
page: 26037
number: 82
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 30 de marzo de 2022 pola que se autoriza a transmisión inter
  vivos dun parque de cultivos mariños na ría de Pontevedra.
range: Resolución
url: >-
  https://www.xunta.gal/dog/Publicados/2022/20220429/AnuncioG0427-070422-0001_gl.html
---
<p>Visto o expediente instruído para os efectos de transmisión <em>inter vivos</em> dun parque de cultivo e da concesión administrativa que o ampara, resulta:</p>
    <p>a) Antecedentes de feito:</p>
    <p>Primeiro. José Benito Fernández Carballa (***7653**) en virtude do cambio de dominio publicado no DOG núm. 111, do 11 de xuño de 1999, é titular dun parque de cultivo mariño de 595 m2 de dominio público marítimo terrestre no lugar denominado O Estanque, na praia de Campelo, entre Escofiños e Illa dos Ratos, Poio (Pontevedra).</p>
    <p>Segundo. Mediante escrito do 28 de marzo do 2022, José Benito Fernández Carballa (***7653**) solicitou autorización para a transmisión da titularidade e da concesión administrativa do parque de cultivo mariño do que é titular.</p>
    <p>Terceiro. O interesado achegou a documentación requirida para a tramitación.</p>
    <p>Cuarto. No expediente consta Resolución da Xefatura Territorial da Consellería do Mar en Vigo que autoriza unha prórroga extraordinaria da concesión administrativa ata o 16 de outubro de 2050.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); e coa Orde do 21 de febreiro de 2022, de delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 274/2003, do 4 de xuño, polo que se regula o procedemento de obtención do permiso e concesión de actividade para os establecementos de acuicultura e auxiliares de acuicultura na zona terrestre (DOG núm. 110, do 9 de xuño).</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de Moluscos Rías Baixas, S.A.U. (A36031714), do parque de cultivo mariño e da concesión administrativa, que se indica a seguir:</p>
    <p>Identificación:</p>
    <p>Tipo: parque de cultivo.</p>
    <p>Especies: ameixa fina (<em>Ruditapes decussatus</em>), ameixa babosa (<em>Venerupis corrugata</em>) e ameixa xaponesa (<em>Ruditapes philippinarum</em>).</p>
    <p>Localización: O Estanque, entre Escofiños e Illa dos Ratos, Campelo, Poio (Pontevedra).</p>
    <p>Título habilitante: concesión.</p>
    <p>Data de outorgamento: Orde ministerial do 16 de outubro de 1975. </p>
    <p>Superficie de dominio público marítimo terrestre: 595 m2.</p>
    <p>Remate da vixencia: 16.10.2050.</p>
    <p>Actual titular: José Benito Fernández Carballa (***7653**).</p>
    <p>Novo titular: Moluscos Rías Baixas, S.A.U. (A36031714).</p>
    <p>Baixo as seguintes condicións:</p>
    <p>Primeira. O actual titular deberá presentar no prazo máximo de un mes, contado desde o día seguinte ao da publicación desta resolución no <em>Diario Oficial de Galicia</em>, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. O novo titular da concesión queda subrogado nos dereitos e nas obrigas do anterior desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 30 de marzo de 2022</p>
    <footer><p>A conselleira do Mar<br>P.D. (Orde do 21.2.2022)<br>A xefa territorial de Vigo<br>P.S. (Resolución do 19.1.2022)<br>Carmen de Benito Caula<br>Xefa do Servizo de Pesca, Acuicultura e Innovación Tecnolóxica</p></footer>

