---
date: '2022-04-29'
id: L260-060422-0001
page: 26055
number: 82
agency: Concello de Vilagarcía de Arousa
section: VI. Anuncios. b) Administración local.
title: ANUNCIO da orde de execución de xestión da biomasa vexetal.
range: Anuncio
url: >-
  https://www.xunta.gal/dog/Publicados/2022/20220429/AnuncioL260-060422-0001_gl.html
---
<p>De acordo co artigo 44 da Lei 39/2015, do 1 de outubro, do procedemento administrativo común das administracións públicas (LPAC), as notificacións que non se puideron efectuar faranse por medio de anuncio no <em>Boletín Oficial del Estado</em> (BOE).</p>
    <p>Por iso, ao non ser posible a notificación do acto que se indica a continuación, publícase este anuncio.</p>
    <p>Infórmase de que o texto íntegro está á disposición das persoas interesadas, xunto co resto da documentación do expediente, na Xerencia de Urbanismo, situada na Casa do Concello; praza Ravella, nº 1, 4º andar, Vilagarcía de Arousa, onde o poderán examinar no prazo de dez días, contados desde o seguinte ao da publicación deste no BOE. </p>
    <p>Expediente de orde de execución MA 7/22 e MA 14/22. Resolución de Alcaldía do 15 de marzo de 2022, pola que inicia un expediente de orde de execución aos titulares das parcelas con referencias catastrais 36060A042006580000GP e 36060A04005720000GO, sitas nas rúas Bouza Nova, A Coviña e Manuel Fernández Teixeira, que son requiridos para que, no prazo máximo de quince (15) días naturais, contados a partir do día seguinte ao da notificación desta resolución, procedan ao cumprimento do deber de roza da maleza, eliminación de eucaliptos, piñeiros e calquera especie arbórea sinalada na disposición adicional terceira da Lei 3/2007.</p>
    <p>Vilagarcía de Arousa, 5 de abril de 2022</p>
    <footer><p>Alberto Varela Paz<br>Alcalde</p></footer>

