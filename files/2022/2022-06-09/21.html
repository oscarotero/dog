---
date: '2022-06-09'
id: G0596-030522-0005
page: 33940
number: 110
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 3 de maio de 2022, da Xefatura Territorial de Lugo, pola que se
  autoriza administrativamente e se aproba o proxecto de execución da
  infraestrutura gasista cuxo proxecto leva por título Proxecto de autorización
  administrativa e execución de instalacións para a ampliación de rede DN 8
  (pulgadas) e nova acometida DN 8 (pulgadas) de gas natural á industria
  Aluminio Español, S.L.U. en MOP 16 bar no termo municipal de Cervo (Lugo),
  promovida pola empresa Nedgia Galicia, S.A. (expediente IN627A 2021/1-2).
range: Resolución
url: >-
  https://www.xunta.gal/dog/Publicados/2022/20220609/AnuncioG0596-030522-0005_gl.html
---
<p>Logo de examinar o expediente instruído por instancia da empresa Nedgia Galicia S.A., con CIF nº A15383284, e con enderezo para os efectos de notificación na rúa Lisboa, edificio Área Central, local 31 HIJ, 15707 Santiago de Compostela (A Coruña), resultan os seguintes</p>
    <p>Antecedentes de feito.</p>
    <p>Primeiro. O 4.3.2008, a Dirección Xeral de Enerxía e Minas ditou resolución pola que se outorgou a Gas Galicia SDG, S.A. (actualmente, Nedgia Galicia, S.A.) a autorización administrativa para a distribución de gas natural canalizado no termo municipal de Cervo, na provincia de Lugo (expediente IN627A 2005/19-0), publicada no <em>Diario Oficial de Galicia</em> o 7.4.2008 e no <em>Boletín Oficial</em> da provincia o 2.4.2008.</p>
    <p>Segundo. O 25.11.2021, a empresa Nedgia Galicia, S.A. presentou solicitude de autorización administrativa e a aprobación da execución do proxecto de autorización administrativa e execución de instalacións para a ampliación de rede DN 8” e nova acometida DN 8” de gas natural á industria Aluminio Español, S.L.U. en MOP 16 bar no termo municipal de Cervo (Lugo) (IN627A 2021/1-2).</p>
    <p>O proxecto de referencia recolle as seguintes instalacións: </p>
    <p>– 5 m de tubaxe en aceiro DN 8” correspondente á ampliación de rede de gas natural en MOP 16 bar con conexión inicial na rede existente RA A-1008.06 e conexión final na parcela de referencia catastral 3889202PJ2338N no TM de Cervo (Lugo). </p>
    <p>– 7 m de tubaxe en aceiro DN 8” correspondente á acometida de gas natural en MOP 16 bar con conexión inicial na rede descrita anteriormente e con final na parcela de referencia catastral 3889201PJ2338N no TM de Cervo (Lugo).</p>
    <p>– Instalacións auxiliares:</p>
    <p>• 1 válvula de acometida de DN 8”.</p>
    <p>• 1 válvula de seccionamento de DN 8”.</p>
    <p>Terceiro. O 14.12.2021, a Xefatura Territorial de Lugo trasladou a separata técnica do citado proxecto de execución, para os efectos de obter o seu informe ao respecto á seguinte entidade titular de bens ou dereitos afectados: Concello de Cervo.</p>
    <p>O Concello de Cervo emitiu informe favorable, do cal se deu traslado a Nedgia Galicia, S.A., que mostrou a súa conformidade.</p>
    <p>Cuarto. O 22.2.2022, esta xefatura territorial acordou someter a información pública a solicitude de autorización administrativa e aprobación do proxecto de execución da infraestrutura gasista correspondente ao proxecto de autorización administrativa e execución de instalacións para a ampliación de rede DN 8” e nova acometida DN 8” de gas natural á industria Aluminio Español, S.L.U. en MOP 16 bar no termo municipal de Cervo (Lugo).</p>
    <p>Este acordo publicouse no <em>Diario Oficial de Galicia</em> do 14 de marzo de 2022, no <em>Boletín Oficial</em> da provincia do 11 de marzo e nos xornais <em>La Voz de Galicia</em> e <em>El Progreso</em> do 2 de marzo.</p>
    <p>Durante este trámite de información pública non se presentaron alegacións.</p>
    <p>Quinto. O 2.5.2022, os servizos técnicos da Xefatura Territorial de Lugo emitiron informe favorable sobre o expediente de referencia (IN627A 2021/1-2), de cara ao outorgamento da autorización e aprobación do proxecto de execución da citada infraestrutura gasista.</p>
    <p>Fundamentos de dereito.</p>
    <p>Primeiro. A Xefatura Territorial da Vicepresidencia Segunda e Consellería de Economía, Empresa e Innovación de Lugo é competente para resolver este expediente con fundamento no Estatuto de autonomía de Galicia; no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas; no Decreto 132/1982, do 4 de novembro, sobre asunción de competencias en materia de industria, enerxía e minas e a súa asignación á Consellería de Industria, Enerxía e Comercio; no Decreto 130/2020, do 17 de setembro, polo que se fixa a estrutura orgánica das vicepresidencias e das consellerías da Xunta de Galicia; e no Decreto 230/2020, do 23 de decembro, polo que se establece a estrutura orgánica da Vicepresidencia Segunda e Consellería de Economía, Empresa e Innovación; en relación coa Lei 34/1998, do 7 de outubro, do sector de hidrocarburos; co Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural; coa Orde da Consellería de Industria e Comercio do 30 de novembro de 1999 sobre a tramitación de autorizacións administrativas das canalizacións de gas; e coa Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O citado proxecto cumpre coas exixencias regulamentarias fixadas no Real decreto 919/2006, do 28 de xullo, polo que se aproban o Regulamento técnico de distribución e utilización de combustibles gasosos e as súas instrucións técnicas complementarias ICG 01 a 11.</p>
    <p>Terceiro. No expediente instruído para o efecto cumpríronse os trámites regulamentarios.</p>
    <p>De acordo con todo o indicado, a xefatura territorial </p>
    <h2>RESOLVE:</h2>
    <p>1. Autorizar administrativamente a infraestrutura gasista correspondente á ampliación de rede DN 8” e nova acometida DN 8” de gas natural á industria Aluminio Español S.L.U. en MOP 16 bar no termo municipal de Cervo (Lugo), promovida pola empresa Nedgia Galicia, S.A.</p>
    <p>2. Aprobar o proxecto de execución da citada instalación conformado polos seguintes documentos técnicos:</p>
    <p>– Proxecto de autorización administrativa e execución de instalacións para a ampliación de rede DN 8” e nova acometida DN 8” de gas natural á industria Aluminio Español S.L.U. en MOP 16 bar no termo municipal de Cervo (Lugo), asinado pola enxeñeira técnica industrial Alejandra Risco Barba (colexiada nº 25430 do COITIM), o 16.11.2021, e no cal figura un orzamento de 24.186,36 €.</p>
    <p>Todo isto de acordo coas seguintes condicións:</p>
    <p>Primeira. Nedgia Galicia, S.A. constituirá, no prazo de dous meses, contados desde o momento do outorgamento da autorización, unha fianza por valor de 483,73 €, importe do 2 % do orzamento das instalacións, para garantir o cumprimento das súas obrigas, conforme o previsto no artigo 73.4 da Lei 34/1998, do 7 de outubro, e no artigo 82 do Real decreto 1434/2002, do 27 de decembro.</p>
    <p>Esta fianza constituirase na Caixa Xeral de Depósitos da Consellería de Facenda da Xunta de Galicia, en calquera das formas sinaladas no artigo 11.3 do Decreto 1775/1967, do 22 de xullo, sobre o réxime de instalación, ampliación e traslado de industrias, e será devolta unha vez que se formalice a acta de posta en marcha das instalacións.</p>
    <p>Segunda. A infraestrutura gasista que se autoriza realizarase de acordo coas especificacións e planos que figuran no proxecto titulado Proxecto de autorización administrativa e execución de instalacións para a ampliación de rede DN 8” e nova acometida DN 8” de gas natural á industria Aluminio Español S.L.U. en MOP 16 bar no termo municipal de Cervo (Lugo), e no cal figura un orzamento de 24.186,36 €.</p>
    <p>Terceira. As instalacións e as súas montaxes deberán cumprir as disposicións e normas técnicas que en xeral sexan de aplicación e, en particular, as correspondentes ao Regulamento técnico de distribución e utilización de combustibles gasosos coas súas instrucións técnicas complementarias e as normas que os complementan, regulamentos electrotécnicos, normas UNE e demais normativa e directrices vixentes, así como cantas as substitúan ou se diten a nivel estatal ou desta comunidade, e deberán preverse para responder aos avances tecnolóxicos no eido do gas e lograr abastecementos flexibles e seguros.</p>
    <p>Cuarta. O prazo para a posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Unha vez construídas as instalacións autorizadas, a empresa promotora deberá presentar a solicitude de posta en marcha ante a xefatura territorial, quen deberá emitila, logo das comprobacións técnicas que considere oportunas.</p>
    <p>Quinta. Previamente ao levantamento da acta de posta en marcha, a xefatura territorial solicitará á empresa promotora os ensaios e probas oportunas, así como o certificado de dirección e remate de obra, no cal conste que a construción e montaxe das instalacións se efectuaron de acordo cos proxectos correspondentes, acreditando, así mesmo, expresamente, o cumprimento das condicións técnicas e prescricións regulamentarias de aplicación.</p>
    <p>Sexta. A empresa promotora deberá iniciar a subministración de gas no prazo dun mes, contado a partir da data en que a xefatura territorial formalice a acta de posta en marcha.</p>
    <p>Sétima. A autorización outórgase sen prexuízo de terceiros e independentemente das autorizacións ou licenzas de competencia doutros organismos ou entidades públicas necesarias para realizar as instalacións aprobadas.</p>
    <p>Oitava. A Administración reserva para si o dereito a deixar sen efecto a presente autorización por calquera das causas sinaladas no artigo 34.1 do Decreto 1775/1967, do 22 de xullo, sobre o réxime de instalación, ampliación e traslado de industrias; por incumprimento das condicións estipuladas; por facilitar datos inexactos ou por calquera outra causa legal ou regulamentaria que así o prevexa.</p>
    <p>Contra a presente resolución, que non pon fin á vía administrativa, cabe interpoñer recurso de alzada ante o vicepresidente segundo e conselleiro de Economía, Empresa e Innovación, no prazo dun mes, a partir do día seguinte ao da súa notificación ou publicación, de conformidade cos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer outro recurso que consideren pertinente.</p>
    <p>Lugo, 3 de maio de 2022</p>
    <footer><p>O xefe territorial de Lugo<br>P.A. (Decreto 230/2020, do 23 de decembro)<br>Juan Carlos Morán del Pozo<br>Xefe do Servizo de Administración Industrial</p></footer>

