---
date: '2022-03-22'
id: G0003-100322-0002
page: 19017
number: 56
agency: Servizo Galego de Saúde
section: IV. Oposicións e concursos.
title: >-
  ANUNCIO do 9 de marzo de 2022, da Xerencia da Área Sanitaria de Ferrol, polo
  que se dá publicidade da resolución da mesma data pola que se convoca a
  provisión, polo sistema de concurso de méritos, dun posto de xefe/a de equipo
  de mantemento.
range: Anuncio
url: >-
  https://www.xunta.gal/dog/Publicados/2022/20220322/AnuncioG0003-100322-0002_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006 (DOG nº 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, polo Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, e a Orde do 22 de abril de 2020 (DOG nº 82, do 29 de abril) sobre delegación de competencias en órganos centrais e periféricos da Consellería de Sanidade e do Servizo Galego de Saúde e na Axencia Galega para a Xestión do Coñecemento en Saúde,</p>
    <h2>RESOLVO:</h2>
    <p>Anunciar a convocatoria, para a provisión, polo sistema de concurso de méritos, dun posto de xefe/a de equipo de mantemento da Xerencia da Área Sanitaria de Ferrol.</p>
    <p>As solicitudes e a documentación anexa que conteña a xustificación dos requisitos e méritos alegados deberanse presentar no Rexistro da Área Sanitaria de Ferrol, dirixidas ao xerente da Área Sanitaria, no prazo de quince (15) días hábiles contados desde o seguinte ao da data de publicación do anuncio desta convocatoria no <em>Diario Oficial de Galicia</em>.</p>
    <p>Así mesmo, poderanse presentar a través de calquera dos rexistros previstos na Lei 39/2015, do 1 de outubro, do procedemento administrativo común das administracións públicas.</p>
    <p>As bases da citada convocatoria estarán expostas no taboleiro de anuncios de Recursos Humanos do Hospital Arquitecto Marcide, sito na planta baixa do Hospital Arquitecto Marcide, e na páxina web do Servizo Galego de Saúde (www.sergas.es).</p>
    <p>Ferrol, 9 de marzo de 2022</p>
    <footer><p>Ángel José Facio Villanueva<br>Xerente de Área Sanitaria de Ferrol</p></footer>

