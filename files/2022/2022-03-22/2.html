---
date: '2022-03-22'
id: G0598-180322-0001
page: 18928
number: 56
agency: 'Consellería de Cultura, Educación e Universidade'
section: II. Autoridades e persoal. b) Nomeamentos.
title: >-
  DECRETO 35/2022, do 17 de marzo, polo que se nomea reitor magnífico da
  Universidade de Santiago de Compostela o profesor doutor Antonio López Díaz.
range: Decreto
url: >-
  https://www.xunta.gal/dog/Publicados/2022/20220322/AnuncioG0598-180322-0001_gl.html
---
<p>Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, regula no seu artigo 20 a forma de elección do reitor e dispón que será nomeado polo órgano correspondente da Comunidade Autónoma.</p>
    <p>Pola súa banda, os estatutos da Universidade de Santiago de Compostela, aprobados polo Decreto 14/2014, do 30 de xaneiro, dispoñen no seu artigo 83 que o reitor será elixido pola comunidade universitaria, mediante elección directa e sufraxio universal libre e secreto, e nomeado polo órgano correspondente da Xunta de Galicia.</p>
    <p>En virtude do disposto no artigo 20 da Lei 6/2001, do 21 de decembro, e nos estatutos da propia universidade, tivo lugar o día 23 de febreiro de 2022 un novo proceso electoral para a elección de reitor.</p>
    <p>A Secretaría Xeral da Universidade de Santiago de Compostela comunica á Consellería de Cultura, Educación e Universidade que o día 9 de marzo de 2022 foi proclamado reitor electo o profesor doutor Antonio López Díaz.</p>
    <p>Na súa virtude, en uso das atribucións que me confire a Lei 1/1983, do 22 de febreiro, reguladora da Xunta e da súa Presidencia, por instancia da Universidade de Santiago de Compostela, por proposta do conselleiro de Cultura, Educación e Universidade, e logo de deliberación do Consello da Xunta de Galicia na súa reunión do dezasete de marzo de dous mil vinte e dous,</p>
    <h2>DISPOÑO:</h2>
    <p>Artigo único</p>
    <p>Nomear reitor magnífico da Universidade de Santiago de Compostela o profesor doutor Antonio López Díaz.</p>
    <p>Lugo, dezasete de marzo de dous mil vinte e dous</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Román Rodríguez González<br>Conselleiro de Cultura, Educación e Universidade</p>

