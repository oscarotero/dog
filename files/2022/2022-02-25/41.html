---
date: '2022-02-25'
id: G0426-110222-0011
page: 13896
number: 39
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 7 de febreiro de 2022, do Xurado Provincial de Clasificación de
  Montes Veciñais en Man Común de Ourense, polo que se publica a resolución do
  expediente de clasificación como veciñal en man común do monte denominado De
  Nocelo, a favor dos veciños e veciñas de Nocelo, na parroquia de Sobreganade
  (San Mamede), no concello de Porqueira (Ourense).
range: Edicto
url: >-
  https://www.xunta.gal/dog/Publicados/2022/20220225/AnuncioG0426-110222-0011_gl.html
---
<p>En cumprimento do disposto no artigo 28 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto no artigo 45 da Lei 39/2015, do 1 de outubro, do procedemento administrativo común das administracións públicas, faise público que o Xurado Provincial de Clasificación de Montes Veciñais en Man Común de Ourense, en sesión que tivo lugar o 23 de novembro de 2021, adoptou a seguinte resolución:</p>
    <p>Examinado o expediente de clasificación como veciñal en man común do monte denominado De Nocelo, a favor dos veciños e veciñas de Nocelo, na parroquia de Sobreganade (San Mamede), no concello de Porqueira (Ourense), resultan os seguintes feitos:</p>
    <p>Primeiro. Con data do 6 de novembro de 2019 tivo entrada no Rexistro da Xefatura Territorial da Consellería do Medio Rural un escrito dirixido ao Xurado Provincial de Clasificación de Montes Veciñais en Man Común de varios veciños de Nocelo en que solicitaban a clasificación como veciñal en man común de varias parcelas denominadas Monte de Nocelo.</p>
    <p>Segundo. Con data do 21 de abril de 2021, o Xurado Provincial acorda iniciar o expediente de clasificación como veciñal en man común do referido monte, designa instrutor e realiza as comunicacións e publicacións a que fan referencia os artigos 20, 21 e 23 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e abre un período dun mes para a práctica de alegacións.</p>
    <p>Terceiro. No prazo concedido para a práctica de alegacións non consta que se presentase ningunha.</p>
    <p>Cuarto. O monte obxecto de clasificación, de acordo coa documentación que consta no expediente, descríbese así:</p>
    <p>Nome do monte: Monte de Nocelo.</p>
    <p>Superficie: 76,16 ha.</p>
    <p>Pertenza: veciños/as de Nocelo.</p>
    <p>Parroquia: Sobreganade (San Mamede).</p>
    <p>Concello: Porqueira.</p>
    <p>Descrición das parcelas que constitúen o monte:</p>
    <p>Parcela A Cabadiña.</p>
    <table>
     <tbody>
      <tr>
       <td>Parcelas obxecto de clasificación (ref. catastral)</td>
       <td colspan="2">Parcelas estremeiras (ref. catastral)</td>
      </tr>
      <tr>
       <td rowspan="3">32063D50300530</td>
       <td>Norte</td>
       <td>32063D50309104</td>
      </tr>
      <tr>
       <td>Leste</td>
       <td>32063D50300529</td>
      </tr>
      <tr>
       <td>Sur e oeste</td>
       <td>32063D50300531</td>
      </tr>
     </tbody>
    </table>
    <p>Parcelas O Outeiro, As Fontes e A Mouteira.</p>
    <table>
     <tbody>
      <tr>
       <td>Parcelas obxecto de clasificación (ref. catastral)</td>
       <td colspan="2">Parcelas estremeiras (ref. catastral)</td>
      </tr>
      <tr>
       <td rowspan="4">32063D50300546
        32063D50301312
        32063D50301313</td>
       <td>Norte</td>
       <td>32063D50300545
        32063D50309036</td>
      </tr>
      <tr>
       <td>Leste</td>
       <td>32033A51709014
        32033A07009001</td>
      </tr>
      <tr>
       <td>Sur</td>
       <td>32063D50309008</td>
      </tr>
      <tr>
       <td>Oeste</td>
       <td>32063D50301316
        32063D50301315
        32063D50301314
        32063D50321306
        32063D50311306
        32063D50301311
        32063D50309043
        32063D50309104</td>
      </tr>
     </tbody>
    </table>
    <p>Parcelas Os Barros e Vilariño.</p>
    <table>
     <tbody>
      <tr>
       <td>Parcelas obxecto de clasificación (ref. catastral)</td>
       <td colspan="2">Parcelas estremeiras (ref. catastral)</td>
      </tr>
      <tr>
       <td rowspan="5">32063D50301342
        32063D50301343
        32063D50301466</td>
       <td>Norte</td>
       <td>32063D50309011
        32063D50301346
        32063D50301341
        32063D50301340
        32063D50301337</td>
      </tr>
      <tr>
       <td>Leste</td>
       <td>32063D50301330
        32063D50309008
        32013A03309001
        32013A03300382
        32063D50309013</td>
      </tr>
      <tr>
       <td>Sur</td>
       <td>32063D50309020
        32063D50301481
        32017A00500782
        32017A00500753
        32017A00500784</td>
      </tr>
      <tr>
       <td>Oeste</td>
       <td>32063D50301467
        32063D50309012
        32063D50309020
        32063D50301344
        32063D50301345</td>
      </tr>
      <tr>
       <td>Encravado</td>
       <td>001401300NG95B (ermida do Carme)</td>
      </tr>
     </tbody>
    </table>
    <p>Fundamentos de dereito:</p>
    <p>Primeiro. O Xurado Provincial de Clasificación de Montes Veciñais en Man Común é o órgano competente para coñecer os expedientes de clasificación dos montes que teñan tal carácter, de acordo co establecido no artigo 9 da Lei 13/1989, do 10 de outubro, de montes veciñais en man común.</p>
    <p>Segundo. De conformidade co disposto no artigo 1 da dita lei, «son montes veciñais en man común (...) os que, con independencia da súa orixe, as súas posibilidades produtivas, o seu aproveitamento actual e a súa vocación agraria, pertenzan a agrupacións veciñais na súa calidade de grupos sociais e non como entidades administrativas, e estean sendo aproveitados consuetudinariamente en réxime de comunidade sen asignación de cotas polos membros daquelas na súa condición de veciños».</p>
    <p>Terceiro. É reiterada doutrina da Sala do Contencioso-Administrativo do Tribunal Supremo que son dúas as notas características dos montes veciñais en man común: unha, o aproveitamento consuetudinario en man común, e outra, a atribución da titularidade dese aproveitamento aos veciños integrantes dun grupo social determinado, independentemente da súa cualificación ou non como entidade administrativa; correspóndelle constatar o aproveitamento e atribuír a titularidade a favor do grupo social que o veña gozando ao Xurado Provincial de Clasificación de Montes Veciñais en Man Común de Ourense.</p>
    <p>Cuarto. O carácter de monte veciñal en man común tense acreditado mediante as testemuñas dos veciños solicitantes, as actuacións realizadas polo servizo de Montes e a documentación que consta no expediente.</p>
    <p>En consecuencia co que antecede, examinada a Lei 13/1989, do 10 de outubro, de montes veciñais en man común; o seu regulamento, aprobado polo Decreto 260/1992 o 4 de setembro; o Decreto 149/2018, do 5 de decembro, polo que se establece a estrutura orgánica da Consellería do Medio Rural, e a demais normativa legal e regulamentaria, o xurado provincial, por unanimidade dos seus membros,</p>
    <h2>RESOLVE:</h2>
    <p>Clasificar como monte veciñal en man común o monte denominado Monte de Nocelo, a favor dos/das veciños/as de Nocelo, na parroquia de Sobreganade (San Mamede), no concello de Porqueira (Ourense), de acordo coa descrición realizada no feito cuarto.</p>
    <p>Contra esta resolución, que pon fin á vía administrativa, poderase interpor recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto no artigo 12 da citada Lei 13/1989; nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 7 de febreiro de 2022</p>
    <footer><p>Luis Jorge Álvarez Ferro<br>Presidente do Xurado Provincial de Clasificación <br>de Montes Veciñais en Man Común de Ourense</p></footer>

