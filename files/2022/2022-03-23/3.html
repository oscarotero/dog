---
date: '2022-03-23'
id: C3K1-140322-0002
page: 19113
number: 57
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 11 de marzo de 2022 pola que se concede a renovación da
  acreditación do Comité Territorial de Ética da Investigación de
  Pontevedra-Vigo-Ourense e se procede ao nomeamento dos seus membros.
range: Resolución
url: >-
  https://www.xunta.gal/dog/Publicados/2022/20220323/AnuncioC3K1-140322-0002_gl.html
---
<p>O Decreto 63/2013, do 11 de abril, polo que se regulan os comités de ética da investigación en Galicia (DOG núm. 77, do 22 de abril), ten por obxecto determinar os fins, obxectivos, funcionamento, composición e procedemento de acreditación do Comité Autonómico de Ética da Investigación de Galicia e dos comités territoriais de ética da investigación, como órganos colexiados encargados da valoración ética, metodolóxica e legal dos estudos de investigación con seres humanos, o seu material biolóxico ou os seus datos de carácter persoal no seu respectivo ámbito de actuación.</p>
    <p>O capítulo III do citado Decreto 63/2013 –artigos 7 a 10– regula os comités territoriais de ética de investigación e prevé a súa constitución, logo de acreditación, para tres ámbitos xeográficos de actuación, sendo un deles o de Pontevedra-Vigo-Ourense (que inclúe as áreas sanitarias do Salnés, Pontevedra, Vigo, Ourense e O Barco de Valdeorras). </p>
    <p>Mediante a Resolución do 1 de febreiro de 2018 (DOG núm. 29, do 9 de febreiro) concedeuse a acreditación do Comité Territorial de Ética da Investigación de Pontevedra-Vigo-Ourense, determinouse cal sería a súa sede e procedeuse ao nomeamento dos seus membros.</p>
    <p>Unha vez transcorrido o período de catro anos, Alfonso José Casas Losada, presidente do Comité Territorial de Ética da Investigación de Pontevedra-Vigo-Ourense, presentou escrito en que, ao abeiro do que dispón o artigo 11 do Decreto 63/2013, solicita a renovación da acreditación dese comité territorial.</p>
    <p>Unha vez examinada a documentación presentada xunto coa devandita solicitude, e logo de comprobar o cumprimento do disposto nos artigos 9 e 11.4 do Decreto 63/2013, do 11 de abril, o 8 de marzo de 2022 o xerente do Servizo Galego de Saúde emitiu, con base no disposto no artigo 11.7 do dito decreto, unha proposta favorable á renovación da acreditación daquel comité, así como unha proposta de designación dos seus membros. </p>
    <p>Por todo o anterior, de conformidade co disposto no número 5 do artigo 9 e nos números 1, 8 e 9 do artigo 11, do Decreto 63/2013, do 11 de abril, polo que se regulan os comités de ética da investigación en Galicia, e de acordo coa proposta efectuada polo xerente do Servizo Galego de Saúde, </p>
    <footer><p>RESOLVO:</p></footer>
    <p>Primeiro. Conceder a renovación da acreditación do Comité Territorial de Ética de Investigación de Pontevedra-Vigo-Ourense, a cal se outorga por un período de catro anos, contados a partir da data da presente resolución.</p>
    <p>Segundo. A súa sede coincidirá coa do Comité Autonómico de Ética da Investigación con Medicamentos de Galicia (CEIm-G) en Santiago de Compostela, no Edificio Administrativo de San Lázaro, s/n, da Consellería de Sanidade.</p>
    <p>Terceiro. Nomear como membros do Comité Territorial de Ética de Investigación de Pontevedra-Vigo-Ourense as persoas que se relacionan no anexo desta resolución. </p>
    <p>Santiago de Compostela, 11 de marzo de 2022 </p>
    <footer><p>Julio García Comesaña<br>Conselleiro de Sanidade</p></footer>
    <h2>ANEXO</h2>
    <p>Membros do Comité Territorial de Ética da Investigación de Pontevedra-Vigo-Ourense:</p>
    <p>1. Marisol Aira Quintela.</p>
    <p>2. Jorge Luis Arias Otero.</p>
    <p>3. Paulo Bueno Capeáns.</p>
    <p>4. Manuel Fernández Barreira.</p>
    <p>5. Mª Elena Gallardo Martín.</p>
    <p>6. Mª de las Mercedes Guerra García.</p>
    <p>7. Adolfo Paradela Carreiro.</p>
    <p>8. Eloy Sánchez Hernández.</p>
    <p>9. Cristina Torreira Banzas.</p>
    <p>10. Míriam Vázquez Campo.</p>
    <p>11. Mª Asunción Verdejo González.</p>
    <p>12. Luis Anibarro García.</p>
    <p>13. Ana Batalla Cebey.</p>
    <p>14. María Teresa López Monteagudo.</p>

