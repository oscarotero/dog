---
date: '2022-03-23'
id: L456-100322-0001
page: 19373
number: 57
agency: Concello de Rábade
section: VI. Anuncios. b) Administración local.
title: ANUNCIO de requirimento de xestión da biomasa.
range: Anuncio
url: >-
  https://www.xunta.gal/dog/Publicados/2022/20220323/AnuncioL456-100322-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que os titulares dos bens que se relacionan a continuación son descoñecidos ou ben non foi posible a práctica da notificación, comunícaselles ás persoas responsables a súa obriga legal de xestión da biomasa e retirada de especies arbóreas prohibidas nas parcelas que se describen, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Expediente</td>
       <td>Ref. catastral</td>
       <td>Titular</td>
      </tr>
      <tr>
       <td>371/2021</td>
       <td>27056A001001040000DO</td>
       <td>14582671G</td>
      </tr>
      <tr>
       <td>373/2021</td>
       <td>27056A001000040000DT</td>
       <td>Herdeiros de Eugenio Gil Martínez e José Gil Martínez</td>
      </tr>
     </tbody>
    </table>
    <p>Os titulares responsables dispoñen dun prazo de 15 días naturais, contados desde o día seguinte ao da publicación deste edicto no <em>Boletín Oficial del Estado</em>, para cumprir coas obrigas de xestión da biomasa indicadas. </p>
    <p>Advírteselles aos responsables da execución da xestión da biomasa e retirada de especies arbóreas prohibidas de que, se non realizan as actuacións indicadas voluntariamente no prazo conferido para o efecto, o Concello procederá, logo dos trámites pertinentes, á execución subsidiaria destas e á liquidación das cantidades que correspondan polos traballos efectuados ou ao inicio do correspondente procedemento sancionador.</p>
    <p>Ponse á disposición dos interesados o contido íntegro da notificación e o expediente completo para a súa consulta nas oficinas do Concello de Rábade, sitas na Praza do 28 de maio, s/n, de luns a venres, das 9.00 ás 14.00 horas.</p>
    <p>Rábade, 9 de marzo de 2022</p>
    <footer><p>Francisco Xosé Fernández Montes<br>Alcalde</p></footer>

