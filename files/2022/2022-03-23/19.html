---
date: '2022-03-23'
id: U500-110322-0001
page: 19240
number: 57
agency: Universidade de Vigo
section: IV. Oposicións e concursos.
title: >-
  RESOLUCIÓN do 11 de marzo de 2022 pola que se modifica a do 1 de decembro de
  2021, mediante a cal se convocou un proceso selectivo para ingresar como
  persoal laboral fixo do grupo III, na categoría de técnico/a especialista de
  transporte e distribución, polo sistema de promoción interna e de acceso
  libre.
range: Resolución
url: >-
  https://www.xunta.gal/dog/Publicados/2022/20220323/AnuncioU500-110322-0001_gl.html
---
<p>Ao terse interposto tres recursos de reposición, un o 5 de xaneiro e dous o 14 de xaneiro de 2022, contra a Resolución do 1 de decembro de 2021, da Universidade de Vigo, esta reitoría resolveu estimar o recurso de reposición do 5 de xaneiro de 2022 e estimar parcialmente os dous recursos do 14 de xaneiro de 2022, e ditou as resolucións do 7 de febreiro de 2022, cuxa parte dispositiva estableceu modificar a letra d) da base 2 da convocatoria. </p>
    <p>Por outra parte, ao terse interposto recursos de reposición contra dúas resolucións do 1 de decembro de 2021 (DOG do 15 de decembro) polas que se convocaron procesos selectivos para ingresar como persoal laboral fixo do grupo I, nos cales se impugna a fase de concurso de acceso libre no relativo á valoración dos servizos prestados, con base no informe xurídico emitido pola Asesoría Xurídica da Universidade de Vigo, a Reitoría ditou as resolucións do 9 de febreiro de 2022, cuxa parte dispositiva establece modificar o punto 1 da epígrafe II da fase de concurso de acceso libre estipulada no anexo I da convocatoria.</p>
    <p>En consecuencia, esta reitoría </p>
    <h2>RESOLVEU:</h2>
    <p>Primeiro. Proceder á modificación da letra d) da base segunda, que queda redactada do seguinte xeito:</p>
    <p>«d) Capacitación para conducir: estar en posesión do permiso de conducir en vigor da clase D+E, estar en posesión do certificado de aptitude profesional (CAP) en vigor, regulado no Real decreto 284/2021, do 20 de abril (BOE do 24 de abril), e dun mínimo de 10 puntos no carné».</p>
    <p>Segundo. Proceder á modificación do punto 1 da epígrafe II (acceso libre) da fase de concurso, que queda redactado do seguinte xeito:</p>
    <p>«1. Experiencia: valoraranse, ata un máximo de 30 puntos, os servizos prestados da seguinte forma:</p>
    <p>a) Servizos prestados na Universidade de Vigo na mesma categoría de persoal laboral incluída na clasificación do II Convenio colectivo para o persoal laboral de administración e servizos da Universidade de Vigo, ou categorías extinguidas por transformación e/ou promoción, actualmente establecidas na relación de postos de traballo do persoal laboral de administración e servizos da Universidade de Vigo, Resolución do 8 de xuño de 2021 (DOG do 16 de xuño), a razón de 0,167 puntos por mes completo traballado.</p>
    <p>b) O desempeño de postos da mesma categoría á das prazas convocadas na Universidade de Vigo noutras administracións públicas, a razón de 0,0557 puntos por mes completo traballado.</p>
    <p>Os servizos prestados noutras administracións acreditaranse mediante certificación emitida pola unidade de persoal ou equivalente da correspondente Administración e deberán presentarse dentro do prazo establecido na base 6.10».</p>
    <p>Terceiro. Abrir un novo prazo de presentación de solicitudes de 20 días hábiles, contados a partir do día seguinte ao da publicación do anuncio desta resolución no <em>Boletín Oficial del Estado</em>, de acordo co establecido no punto segundo da base terceira da convocatoria.</p>
    <p>Quen xa tiver presentado a súa solicitude de participación, non debe volver presentala e debe acreditar, de non telo feito, o permiso de conducir en vigor da clase D+E. Quen desexe renunciar á solicitude, deberá formulalo por escrito e dentro deste prazo ante o reitor da Universidade de Vigo.</p>
    <p>Contra esta resolución, que esgota a vía administrativa, poderase interpor un recurso ante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán optar por interpor contra esta resolución un recurso de reposición, no prazo dun mes contado a partir do día seguinte ao da súa publicación, ante o mesmo órgano que a ditou. Neste caso non se poderá interpor un recurso contencioso-administrativo ata que sexa resolto expresamente ou se producise a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 11 de marzo de 2022</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

