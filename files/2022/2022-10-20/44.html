---
date: '2022-10-20'
id: G1096-071022-0001
page: 55838
number: 200
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 6 de outubro de 2022 pola que se emprazan os interesados no
  procedemento ordinario 250/2022 no expediente de reposición da legalidade
  LUG/109/2016-RP1.
range: Cédula
url: >-
  https://www.xunta.gal/dog/Publicados/2022/20221020/AnuncioG1096-071022-0001_gl.html
---
<p>Para os efectos de darlle cumprimento ao solicitado polo Xulgado do Contencioso-Administrativo número 1 de Lugo, en relación co procedemento ordinario núm. 250/2022, interposto pola persoa con DNI 33309355L, contra a resolución desestimatoria ditada polo director da Axencia de Protección da Legalidade Urbanística o 1.7.2022 no recurso potestativo de reposición, interposto contra outra do 22.6.2020 (expediente LUG/109/2016-RP1), na cal se declara que as obras executadas en solo rústico, consistentes na execución dunha vivienda unifamiliar, paralizada e sen rematar, e que no interior da estructura ten un vaso de formigón propio dunha piscina, sen vinculación a unha explotación agrícola ou gandeira, no lugar de Guntín, Sancovade, parcela con referencia catastral 27065A085008620000FO, no concello de Vilalba, non son legalizables por ser incompatibles co ordenamento urbanístico, e ordena a demolición das obras e o cesamento definitivo dos usos aos que desen lugar, esta dirección resolveu ordenar a remisión do correspondente expediente ao Xulgado do Contencioso-Administrativo número 1 de Lugo.</p>
    <p>Ao non se poder realizar a notificación persoal do emprazamento, mediante a presente cédula (que ao abeiro do disposto no artigo 44 da Lei 39/2015, do procedemento administrativo común das administracións públicas –LPACAP–, se lle notifica por medio dun anuncio publicado no <em>Boletín Oficial del Estado</em>) se empraza a persoa con DNI 33313181G para que se poida presentar como interesada nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 6 de outubro de 2022</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

