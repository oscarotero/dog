---
date: '2022-10-20'
id: C3K1-031022-0003
page: 55829
number: 200
agency: Consellería de Sanidade
section: VI. Anuncios. a) Administración autonómica.
title: >-
  ANUNCIO do 3 de outubro de 2022, da Xefatura Territorial de Lugo, pola que se
  notifica a resolución do expediente sancionador 20220093TA-LU por infracción
  en materia sanitaria.
range: Anuncio
url: >-
  https://www.xunta.gal/dog/Publicados/2022/20221020/AnuncioC3K1-031022-0003_gl.html
---
<p>O día 6 de setembro de 2022, a xefa territorial da Consellería de Sanidade de Lugo ditou resolución no expediente sancionador 20220093TA-LU, incoado á persoa que se sinala no anexo.</p>
    <p>Intentouse notificar esta resolución segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas, e non se puido efectuar, polo que, mediante este anuncio, e ao abeiro do disposto no artigo 44 da dita lei, notificáselle á persoa interesada o contido da citada resolución.</p>
    <p>En caso de estar de acordo co contido desta resolución, o aboamento voluntario da sanción poderá efectualo en calquera entidade bancaria colaboradora, empregando os impresos normalizados que se lle facilitarán nas dependencias desta xefatura territorial. Os prazos serán os seguintes: </p>
    <p>1. As sancións notificadas entre os días 1 e 15 de cada mes, desde a data da notificación ata o día 20 do mes posterior ou, se este non fose hábil, ata o inmediato día hábil seguinte.</p>
    <p>2. As notificadas entre os días 16 e último de cada mes, desde a data da notificación ata o día 5 do segundo mes posterior ou, se este non fose hábil, ata o inmediato día hábil seguinte.</p>
    <p>O pagamento voluntario porá fin ao expediente; de non facelo así, procederase ao seu cobramento pola vía de constrinximento. </p>
    <p>A resolución non pon fin á vía administrativa e poderá interpoñer recurso de alzada ante o conselleiro de Sanidade no prazo dun mes, contado desde o día seguinte ao da publicación deste anuncio, segundo establecen os artigos 121 e 122 da Lei 39/2015, do 1 de outubro. Ten dereito a consultar o expediente, depositado nas dependencias desta xefatura, sita na rúa Montevideo, 9, Lugo, e a obter copia del, segundo o previsto na letra a) do artigo 53.1 da citada Lei 39/2015.</p>
    <p>Este anuncio expídese para que conste e lle sirva de notificación á persoa interesada, en cumprimento do disposto no artigo 44 da xa citada Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Lugo, 3 de outubro de 2022</p>
    <footer><p>Mª Begoña Seco Varela<br>Xefa territorial de Lugo</p></footer>
    <h2>ANEXO</h2>
    <p>Nº de expediente: 20220093TA-LU.</p>
    <p>DNI da persoa interesada: 33555399D.</p>
    <p>Último enderezo coñecido: rúa Fervedoira, 14, 27003 Lugo.</p>
    <p>Feitos imputados: infracción da lexislación aplicable en materia sanitaria.</p>
    <p>Artigos infrinxidos: artigo 7.c) e 19.2.a) da Lei 28/2005, do 26 de decembro, modificada pola Lei 42/2010, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco.</p>
    <p>Tipificación: unha infracción leve.</p>
    <p>Sanción imposta: trinta euros (30,00 €).</p>

