---
date: '2022-01-04'
id: L131-071221-0005
page: 282
number: 2
agency: Concello de Culleredo
section: VI. Anuncios. b) Administración local.
title: >-
  ANUNCIO da aprobación inicial do Plan especial de dotacións para un centro
  docente na Ribeira, Sésamo.
range: Anuncio
url: >-
  https://www.xunta.gal/dog/Publicados/2022/20220104/AnuncioL131-071221-0005_gl.html
---
<p>A Xunta de Goberno Local, na súa sesión extraordinaria que tivo lugar o 18.12.2019, adoptou, entre outros, o seguinte acordo:</p>
    <p>Primeiro. Aprobar de forma inicial o Plan especial de dotacións para centro docente na Ribeira, Sésamo, que redactou o arquitecto José Magdalena Nogueira co visado colexial do 26.11.2019.</p>
    <p>Segundo. Sometelo ao trámite de información pública por un prazo de dous meses mediante un anuncio que se publicará no <em>Diario Oficial de Galicia</em> e nun dos xornais de maior difusión na provincia.</p>
    <p>Terceiro. Notificar de forma individual a todas as persoas titulares catastrais dos terreos afectados.</p>
    <p>Durante o prazo que se cita, contado desde a última publicación que se realice, poderase examinar o documento na Área de Urbanismo (na Casa Consistorial situada na rúa do Concello número 12 - Culleredo) de luns a venres e das 9.00 ás 14.00 horas, e formular as alegacións que se consideren pertinentes.</p>
    <p>Culleredo, 1 de decembro de 2021</p>
    <footer><p>O alcalde<br>P.D. (Resolución do 13.7.2020, BOP número 114, do 23 de xullo)<br>Marta María Iglesias Becerra<br>Concelleira delegada da Área de Urbanismo</p></footer>

