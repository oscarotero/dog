---
date: '2022-01-04'
id: G0425-171221-0002
page: 258
number: 2
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 14 de decembro de 2021, da Dirección Xeral de Inclusión Social,
  polo que se notifica a resolución de declaración da caducidade do expediente
  sancionador PS-DXIS-02-2021.
range: Anuncio
url: >-
  https://www.xunta.gal/dog/Publicados/2022/20220104/AnuncioG0425-171221-0002_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada a notificación de acordo co previsto no artigo 42 de propia Lei 39/2015, do 1 de outubro, sen que se puidese efectuar, por medio deste anuncio publicado no <em>Boletín Oficial del Estado</em> (BOE) emprázase a persoa interesada para proceder á notificación da resolución administrativa citada no anexo.</p>
    <p>Así, para coñecer o contido íntegro do acto que se notifica, conforme o disposto no artigo 46 da Lei 39/2015, do 1 de outubro, a persoa interesada poderá comparecer no prazo de dez (10) días hábiles, contados a partir do día seguinte ao da publicación deste anuncio no BOE, nas dependencias da Dirección Xeral de Inclusión Social. Servizo de Coordinación de Servizos Sociais Comunitarios, situadas no Edificio Administrativo San Caetano, s/n, Santiago de Compostela, das 9.00 ás 14.00 horas, de luns a venres. Transcorrido o dito prazo sen se efectuar a comparecencia, a notificación entenderase producida no momento do vencemento do prazo indicado para comparecer.</p>
    <p>Así mesmo, este anuncio publicarase no <em>Diario Oficial de Galicia</em>, aínda que a eficacia do acto notificado quedará supeditada á súa publicación no BOE.</p>
    <p>Advírtese que, de conformidade co sinalado na resolución administrativa indicada, a persoa interesada poderá interpoñer un recurso de alzada, ante a persoa titular da Consellería de Política Social, no prazo dun mes contado a partir do día seguinte a aquel en que se produza a notificación do citado acto administrativo tras a comparecencia, tal e como prescribe o artigo 122 da Lei 39/2015, do 1 de outrubro. Logo de transcorrer o dito prazo sen se ter interposto o recurso, a resolución será firme para todos os efectos.</p>
    <p>Santiago de Compostela, 14 de decembro de 2021</p>
    <footer><p>Arturo Parrado Puente<br>Director xeral de Inclusión Social</p></footer>
    <h2>ANEXO</h2>
    <p>Expediente: PS-DXIS-02-2021.</p>
    <p>Persoa interesada: pasaporte norteamericano: 97254259.</p>
    <p>Acto de notificación: Resolución do 22 de outubro de 2021 de declaración de caducidade do procedemento sancionador.</p>
    <p>Órgano competente: Dirección Xeral de Inclusión Social.</p>

