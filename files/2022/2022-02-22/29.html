---
date: '2022-02-22'
id: G0598-080222-0002
page: 12832
number: 36
agency: 'Consellería de Cultura, Educación e Universidade'
section: VI. Anuncios. a) Administración autonómica.
title: >-
  ANUNCIO do 7 de febreiro de 2022, da Dirección Xeral de Centros e Recursos
  Humanos, polo que se lle notifica ao interesado no procedemento SXRH-PD-14/20
  a citación para a entrega da resolución.
range: Anuncio
url: >-
  https://www.xunta.gal/dog/Publicados/2022/20220222/AnuncioG0598-080222-0002_gl.html
---
<p>No procedemento disciplinario tramitado coa referencia SXRH-PD-14/20 nesta consellería, intentouse notificarlle ao interesado a resolución que pon fin ao procedemento. Os intentos de notificación realizáronse no domicilio da persoa interesada, a través do servizo de Correos, e tamén mediante a posta á disposición electrónica, intentos que resultaron infrutuosos. Por tal motivo, de conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, publícase este anuncio, para que lle sirva de notificación da resolución á persoa interesada.</p>
    <p>Cítase a persoa interesada (NIF 33278493T) para o día 3 de marzo de 2022, ás 10.00 horas, no Servizo de Réxime Xurídico e Recursos da Dirección Xeral de Centros e Recursos Humanos, co obxecto de comparecer nesas dependencias no día e na hora citados para a entrega dunha copia da resolución que puxo fin ao procedemento, coa finalidade de que poida coñecer o contido íntegro desa resolución. O Servizo de Réxime Xurídico e Recursos está situado nas dependencias da Consellería, no Edificio Administrativo San Caetano, s/n, na cidade de Santiago de Compostela. Na comparecencia, a persoa interesada deberá acreditar a súa identidade ou acreditar a representación por calquera medio válido en dereito se comparece outra persoa en representación da interesada.</p>
    <p>Contra a dita resolución, que pon fin á vía administrativa, cabe formular directamente recurso contencioso-administrativo, ante o Xulgado do Contencioso-Administrativo de Santiago de Compostela (en correspondencia coa sede do órgano que ditou esta resolución), ou no Xulgado do Contencioso-Administrativo correspondente ao domicilio da persoa interesada, nos termos dos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa, no prazo de dous meses. Con carácter previo e potestativo ao recurso contencioso-administrativo, poderase formular recurso de reposición, ante o director xeral de Centros e Recursos Humanos, no prazo dun mes, de acordo cos artigos 123 e 124 da Lei 39/2015, do 1 de outubro, do procedemento administrativo común das administracións públicas. Os prazos citados comezarán a contar desde o 4 de marzo de 2022, isto é, desde o día seguinte ao fixado neste anuncio para que o interesado poida comparecer nas dependencias da Consellería para coñecer o contido íntegro da resolución do procedemento.</p>
    <p>Advírteselle á persoa interesada que, se non presenta recurso en tempo e forma, a resolución será firme.</p>
    <p>Santiago de Compostela, 7 de febreiro de 2022</p>
    <footer><p>Jesús Manuel Álvarez Bértolo<br>Director xeral de Centros e Recursos Humanos</p></footer>
    <h2>ANEXO</h2>
    <table>
     <tbody>
      <tr>
       <td>Persoa interesada</td>
       <td>Referencia do expediente</td>
       <td>Data da resolución</td>
       <td>Preceptos infrinxidos</td>
       <td>Preceptos sancionadores</td>
       <td>Sanción</td>
      </tr>
      <tr>
       <td>33278493T</td>
       <td>SXRH-PD-14/20</td>
       <td>8.11.2021</td>
       <td>Artigo 186.1.l) da Lei galega 2/2015</td>
       <td>Artigo 189.a) da Lei galega 2/2015</td>
       <td>Suspensión firme de funcións durante oito (8) meses</td>
      </tr>
     </tbody>
    </table>

