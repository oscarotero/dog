---
date: '2022-06-01'
id: G0532-090222-0005
page: 32193
number: 104
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 8 de febreiro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Piensos Nanfor, S.A. para a súa fábrica de pensos no concello de Padrón (A
  Coruña) (expediente 2020-IPPC-M-69).
range: Anuncio
url: >-
  https://www.xunta.gal/dog/Publicados/2022/20220601/AnuncioG0532-090222-0005_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial do Estado</em> núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19.10.2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada polo titular, para que calquera persoa interesada poida consultala e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación. </p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 8 de febreiro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO </h2>
    <p>Expediente: 2020-IPPC-M-69.</p>
    <p>Núm. da autorización ambiental integrada: 2004/0148_NAA/IPPC_010.</p>
    <p>Categoría principal da actividade: anexo I, categoría 9.1.b).ii, do Real decreto lexislativo 1/2016, do 16 de decembro.</p>
    <p>Titular: Piensos Nanfor, S.A.</p>
    <p>Dirección da instalación: A Escravitude, s/n, 15980 Padrón (A Coruña) (referencia da parcela 8564104NH2386S0001DS).</p>
    <p>Actividade principal: fabricación de produtos para a alimentación de animais de granxa.</p>
    <p>Verteduras: as augas residuais sanitarias diríxense á rede de saneamento municipal. As augas pluviais de escoamento interior depúranse antes de infiltrarse ao terreo. Todas estas verteduras están autorizadas. Nesta fábrica non se xeran augas residuais industriais.</p>

