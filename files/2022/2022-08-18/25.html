---
date: '2022-08-18'
id: V0653-270722-0008
page: 44411
number: 156
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 26 de xullo de 2022, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello de Vigo (expediente IN407A 2022/218-4).
range: Resolución
url: >-
  https://www.xunta.gal/dog/Publicados/2022/20220818/AnuncioV0653-270722-0008_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América, 38, 28028 Madrid.</p>
    <p>Denominación: recuamento LMT BAL705, CS e substitución CT Falcoa.</p>
    <p>Situación: Vigo.</p>
    <p>Características técnicas:</p>
    <p>– Liña de media tensión subterránea (LMTS) a 15 KV con condutor tipo RHZ en cinco actuacións. A primeira de 627 metros de lonxitude ten orixe na LMTS BAL705 e final na LMTS existente BAL7050010. A segunda é de 15 metros de lonxitude, con orixe na LMTS existente BAL7050002 e final no centro de transformación (CT) Falcoa proxectado. A terceira actuación é de 25 metros de lonxitude, con orixe no CT Falcao proxectado e final no centro de seccionamento (CS) proxectado. A cuarta é de 280 metros de lonxitude, con orixe no CS proxectado e final na LMTS existente BAL7050010. A quinta actuación é de 320 metros lonxitude, con orixe no CS proxectado e final na LMTA existente BAL7050011.</p>
    <p>– Centro de transformación compacto, telecontrolado, a 400 kVA, con RT 15kV/400V.</p>
    <p>– Centro de seccionamento 3L, 2 telecontroladas.</p>
    <p>– Retensado dun van de 138 metros, contiguo ao apoio proxectado C-18/9000 fin de liña.</p>
    <p>– As instalacións están situadas nos camiños da Pousa, Fondo, Falcoa e Centieira, na parroquia de Sárdoma, no concello de Vigo (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Vicepresidencia Primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 26 de xullo de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <p>Nº de expediente: IN407A 2022/218-4.</p>
    <p>Denominación: recuamento LMT BAL705, CS e substitución CT Falcoa.</p>
    <p>Concello: Vigo.</p>
    <table>
     <tbody>
      <tr>
       <td rowspan="2">Nº</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titulares</td>
       <td colspan="2">CT e CS</td>
       <td colspan="3">Afeccións</td>
      </tr>
      <tr>
       <td>nº</td>
       <td>m²</td>
       <td>ml sub.</td>
       <td>m² aér.</td>
       <td>m² sub.</td>
      </tr>
      <tr>
       <td rowspan="2">1</td>
       <td rowspan="2">Urbana</td>
       <td rowspan="2">3130803NG2733S0001SG</td>
       <td rowspan="2">Francisco Javier e José Antonio González Magdalena</td>
       <td>CT</td>
       <td>16,81</td>
       <td></td>
       <td>3,66</td>
       <td>15,17</td>
      </tr>
      <tr>
       <td>CS</td>
       <td>14,03</td>
       <td></td>
       <td>3,7</td>
       <td>15,45</td>
      </tr>
     </tbody>
    </table>

