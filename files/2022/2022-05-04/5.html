---
date: '2022-05-04'
id: G0598-260422-0005
page: 26722
number: 86
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 22 de abril de 2022 pola que se modifica a autorización do centro
  privado Padres Escolapios, de Monforte de Lemos (Lugo).
range: Orde
url: >-
  https://www.xunta.gal/dog/Publicados/2022/20220504/AnuncioG0598-260422-0005_gl.html
---
<p>A persoa representante da titularidade do centro privado (CPR) Padres Escolapios, de Monforte de Lemos, solicita a ampliación dunha (1) unidade de educación especial, e a autorización do ciclo formativo de grao medio (CM) Atención a persoas en situación de dependencia, CM Guía do medio natural e de tempo de lecer, do ciclo formativo de grao superior (CS) Animación sociocultural e turística, CS Educación infantil, CS Ensinanza e animación sociodeportiva e do CS Integración social. </p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización </em></p>
    <p>Modificar a autorización para ampliar unha unidade de educación especial, e autorizar o CM Atención a persoas en situación de dependencia, CM Guía no medio natural e de tempo de lecer, CS Animación sociocultural e turística, CS Educación infantil, CS Ensinanza e animación sociodeportiva, e o CS Integración social, no centro que se sinala a seguir:</p>
    <p>Denominación xenérica: centro privado (CPR).</p>
    <p>Denominación específica: Padres Escolapios.</p>
    <p>Código do centro: 27007223.</p>
    <p>Domicilio: Campo da Compañía, 50.</p>
    <p>Código postal: 27400.</p>
    <p>Localidade: Monforte de Lemos.</p>
    <p>Concello: Monforte de Lemos.</p>
    <p>Provincia: Lugo.</p>
    <p>Titular: Orde Relixiosos Escolapios.</p>
    <p>Composición resultante:</p>
    <p>a) Educación infantil: 6 unidades do segundo ciclo.</p>
    <p>b) Educación primaria: 12 unidades.</p>
    <p>c) Educación secundaria obrigatoria: 8 unidades.</p>
    <p>d) Educación especial: 2 unidades.</p>
    <p>e) Formación profesional, modalidade presencial, réxime ordinario: </p>
    <p>– CM Atención a persoas en situación de dependencia (2 unidades para 20 postos escolares cada unha).</p>
    <p>– CM Guía no medio natural e de tempo de lecer (2 unidades para 20 postos escolares cada unha).</p>
    <p>– CS Animación sociocultural e turística (2 unidades para 20 postos escolares cada unha).</p>
    <p>– CS Educación infantil (2 unidades para 20 postos escolares cada unha).</p>
    <p>– CS Ensinanza e animación sociodeportiva (2 unidades para 20 postos escolares cada unha).</p>
    <p>– CS Integración social (2 unidades para 20 postos escolares cada unha).</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade de Lugo, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de abril de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

