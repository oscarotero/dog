---
date: '2022-12-29'
id: V0653-051222-0018
page: 66678
number: 247
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 2 de decembro de 2022, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública, en concreto, dunha
  instalación eléctrica no concello de Vilaboa (expediente IN407A 2022/006-4
  modificado).
range: Resolución
url: >-
  https://www.xunta.gal/dog/Publicados/2022/20221229/AnuncioV0653-051222-0018_gl.html
---
<p>O 18 de xaneiro de 2022, UFD Distribución de Electricidad, S.A. solicitou a autorización administrativa previa e de construción e a declaración de utilidade pública para a instalación eléctrica LAT 66 kV Pontesampaio-Cangas II-soterramento do tramo entre os apoios 37N e 41N (expediente IN407A 2022/006-4).</p>
    <p>O 23 de marzo de 2022, esta xefatura territorial ditou unha resolución pola que se someteu a información pública a petición de autorización administrativa e de declaración de utilidade pública, en concreto, dunha instalación eléctrica no concello de Vilaboa (expediente IN407A 2022/006-4). Esa resolución foi publicada no Diario Oficial de Galicia do 13 de abril de 2022 coas seguintes características técnicas: liña de alta tensión subterránea, a 66 kV, con condutor AL 630+H165, de 1.112 metros de lonxitude, con orixe no paso aéreo subterráneo (PAS) no apoio proxectado nº 37N e final no PAS no apoio proxectado nº 41N. Retensado dos vans aéreos comprendidos entre o apoio nº 36 e nº 37N (106,42 metros) e entre o apoio nº 41N e nº 43. A instalación está situada no municipio de Vilaboa. </p>
    <p>O 31 de maio de 2022, UFD Distribución de Electricidad, S.A. achegou un proxecto modificado co obxectivo de evitar o máximo posible a afección á N-544 para cumprir as condicións necesarias para a autorización do Ministerio de Transportes, Mobilidade y Axenda Urbana.</p>
    <p>Polo tanto, para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida de América, 38, 28028 Madrid.</p>
    <p>Denominación: LAT 66 kV Pontesampaio-Cangas II-doterramento do tramo entre os apoios 37N e 41N (expediente IN407A 2022/006-4 modificado).</p>
    <p>Situación: concello de Vilaboa.</p>
    <p>Características técnicas: liña de alta tensión subterránea, a 66 kV, con condutor AL 630+H165, de 1.162 metros de lonxitude, con orixe no paso aéreo subterráneo (PAS) no apoio proxectado nº 37N e final no PAS no apoio proxectado nº 41N. Retensado dos vans aéreos comprendidos entre o apoio nº 36 e nº 37N (106,42 metros) e entre o apoio nº 41N e nº 43. A instalación está situada no concello de Vilaboa (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual. </p>
    <p>O proxecto encóntrase á disposición do público para a súa consulta no portal da Vicepresidencia Primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 2 de decembro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <p>Nº expediente: IN407A 2022/006-4 modificado.</p>
    <p>Denominación: LAT 66 kV Pontesampaio-Cangas II-soterramento do tramo entre os apoios 37N e 41N.</p>
    <p>Concello: Vilaboa.</p>
    <table>
     <tbody>
      <tr>
       <td rowspan="2">Nº</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titular</td>
       <td colspan="2">Apoio</td>
       <td colspan="2">Afeccións</td>
      </tr>
      <tr>
       <td>nº</td>
       <td>m2</td>
       <td>ml sub.</td>
       <td>m2 sub.</td>
      </tr>
      <tr>
       <td>1</td>
       <td>Deilán</td>
       <td>Matogueira</td>
       <td>36058A06601239</td>
       <td>Hros. de Juan Alvariña Martínez</td>
       <td>1</td>
       <td>4,00</td>
       <td>8,46</td>
       <td>12,89</td>
      </tr>
      <tr>
       <td>2</td>
       <td>A Loxe</td>
       <td>Viña</td>
       <td>36058A06700133</td>
       <td>Concepción Fernández Martínez</td>
       <td></td>
       <td></td>
       <td>19,6</td>
       <td>27,47</td>
      </tr>
      <tr>
       <td>3</td>
       <td>A Loxe</td>
       <td>Matogueira</td>
       <td>36058A06700132</td>
       <td>Juventino Fernández Curra</td>
       <td>1</td>
       <td>4,00</td>
       <td>1,65</td>
       <td>6,31</td>
      </tr>
     </tbody>
    </table>

