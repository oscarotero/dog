---
date: '2022-12-29'
id: G0655-211222-0004
page: 66565
number: 247
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 20 de decembro de 2022 pola que se revoga a autorización para impartir
  determinadas titulacións universitarias oficiais de grao e máster
  universitario nas universidades da Coruña e Santiago de Compostela para o
  curso 2022/23.
range: Orde
url: >-
  https://www.xunta.gal/dog/Publicados/2022/20221229/AnuncioG0655-211222-0004_gl.html
---
<p>A Lei orgánica 6/2001, do 21 de decembro, de universidades, establece que a implantación e supresión de ensinanzas conducentes á obtención de títulos universitarios de carácter oficial e validez en todo o territorio nacional será acordada pola Comunidade Autónoma, logo de solicitude de implantación polas universidades, segundo o disposto na lexislación vixente.</p>
    <p>No ámbito autonómico esta materia está regulada pola Lei 6/2013, do 13 de xuño, do Sistema universitario de Galicia, e a Orde do 20 de marzo de 2012 pola que se desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia.</p>
    <p>Logo de seren autorizadas a implantar os estudos, as universidades quedan obrigadas a adoitar as garantías precisas para que non se demore a súa impartición máis aló dun curso académico. O incumprimento dos requisitos e compromisos adquiridos ao solicitar a autorización de implantación, a non impartición da titulación oficial autorizada, a extinción do plan de estudos ou a supresión da ensinanza son causas suficientes para a revogación da autorización.</p>
    <p>O Pleno do Consello Galego de Universidades, na súa sesión do 13 de decembro de 2022, no exercicio das competencias previstas no artigo 3.2.h) do Decreto 98/2014, do 17 de xullo, polo que se aproba o Regulamento do Consello Galego de Universidades, acordou emitir informe favorable sobre a revogación da autorización ás universidades do Sistema universitario de Galicia para impartir as ensinanzas universitarias oficiais dos títulos universitarios que se relacionan a seguir.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Que se revogue a autorización á Universidade da Coruña para impartir as ensinanzas universitarias oficiais de:</p>
    <p>1. Máster universitario en Dirección, Xestión e Innovación de Institucións Escolares. Autorizado pola Orde do 19 de xuño de 2020 (DOG do 1 de xullo), e que figura inscrito no RUCT co código 4317349.</p>
    <p>2. Máster universitario en Eficiencia e Aproveitamento Enerxético. Autorizado pola Orde do 28 de xuño de 2016 (DOG do 13 de xullo), e que figura inscrito no RUCT co código 4315731.</p>
    <p>Artigo 2</p>
    <p>Que se revogue a autorización á Universidade de Santiago de Compostela para impartir as ensinanzas universitarias oficiais de:</p>
    <p>1. Grao en Enfermaría. Autorizado polo Decreto 385/2009, do 27 de agosto (DOG do 16 de setembro), e que figura inscrito no RUCT co código 2501105.</p>
    <p>2. Máster universitario en Enxeñaría Ambiental. Autorizado polo Decreto 51/2006, do 23 de marzo (DOG do 28 de marzo), e que figura inscrito no RUCT co código 4310357.</p>
    <p>3. Máster universitario en Enxeñaría de Procesado de Alimentos. Autorizado pola Orde do 5 de agosto de 2019 (DOG do 14 de agosto), e que figura inscrito no RUCT co código 4316983.</p>
    <p>4. Máster universitario en Erasmus Mundus Encrucilladas nas Narrativas Culturais. Autorizado pola Orde do 5 de agosto de 2019 (DOG do 14 de agosto), e que figura inscrito no RUCT co código 4316867.</p>
    <p>5. Máster universitario en Estudos Avanzados sobre a Linguaxe, a Comunicación e as súas Patoloxías. Título conxunto da Universidade da Coruña, a Universidade de Salamanca, a Universidade de Santiago de Compostela e a Universidade de Zaragoza. Autorizado pola Orde do 1 de febreiro de 2013 (DOG do 12 de febreiro), e que figura inscrito no RUCT co código 4313558.</p>
    <p>6. Máster universitario en Fiscalidade Internacional e Comunitaria. Autorizado polo Decreto 434/2009, do 3 de decembro (DOG do 15 de decembro), e que figura inscrito no RUCT co código 4311763.</p>
    <p>Artigo 3. Garantías académicas</p>
    <p>As universidades adoptarán as medidas necesarias para garantir os dereitos académicos dos estudantes que se encontren cursando os estudos que inician o proceso de revogación de acordo co establecido no artigo 16 do Decreto 222/2011, do 2 de decembro.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 20 de decembro de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

