---
date: '2022-12-29'
id: G0597-231222-0006
page: 66637
number: 247
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 23 de decembro de 2022, da Dirección Xeral da Función Pública,
  pola que se fan públicas as listas provisionais para o desempeño transitorio
  de prazas reservadas a persoal funcionario e para a contratación temporal do
  persoal laboral da Xunta de Galicia.
range: Resolución
url: >-
  https://www.xunta.gal/dog/Publicados/2022/20221229/AnuncioG0597-231222-0006_gl.html
---
<p>De conformidade co artigo 6.2 do Decreto 37/2006, do 2 de marzo, polo que se regula o nomeamento de persoal interino para o desempeño con carácter transitorio de prazas reservadas a persoal funcionario e para a contratación temporal de persoal laboral da Xunta de Galicia, o prazo de presentación de solicitudes para formar parte das listas iníciase anualmente o 1 de marzo e remata o 30 de abril.</p>
    <p>Unha vez finalizado o prazo, foron examinadas as instancias presentadas coa finalidade de comprobar a concorrencia dos requisitos exixidos e valorar os méritos alegados polas persoas interesadas.</p>
    <p>Concluídos os anteriores traballos, elaboradas e aprobadas as listaxes correspondentes, a Comisión Permanente, de acordo co establecido no artigo 4 do Decreto 37/2006, do 2 de marzo, acordou elevar ao titular da Dirección Xeral da Función Pública as listaxes provisionais de admitidos e excluídos para a súa publicación no <em>Diario Oficial de Galicia</em>.</p>
    <p>De conformidade co establecido no artigo 11 do Decreto 37/2006, do 2 de marzo, esta dirección xeral</p>
    <p class="dog-centrado-sin-cursiva-c-a">RESOLVE:</p>
    <p>Primeiro. Facer públicas as listas provisionais para o desempeño transitorio de prazas reservadas a persoal funcionario dos corpos e escalas que se relacionan no anexo I desta resolución, así como para o desempeño temporal de postos reservados ao persoal laboral dos grupos e categorías que se relacionan no anexo II.</p>
    <p>Segundo. As listas poderán consultarse no portal web corporativo da Xunta de Galicia https://funcionpublica.xunta.gal, epígrafe de listas de contratación; no Servizo de Atención e Información á Cidadanía, a través do teléfono 012, e nas oficinas de Rexistro e Atención á Cidadanía da Xunta de Galicia (oficinas dos edificios administrativos da Vicepresidencia Primeira e Consellería de Presidencia, Xustiza e Turismo).</p>
    <p>Nas devanditas listas figura a seguinte información:</p>
    <p>– Solicitantes admitidos na lista con indicación da puntuación provisional resultante da aplicación do baremo establecido no artigo 9 e 9.bis do Decreto 37/2006.</p>
    <p>– Solicitantes excluídos con expresión da causa de exclusión.</p>
    <p>Terceiro. As persoas interesadas disporán dun prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em>, para presentar reclamacións ante a Comisión Permanente (Dirección Xeral da Función Pública, Consellería de Facenda e Administración Pública, edificio administrativo San Caetano s/n, Santiago de Compostela).</p>
    <p>Xunto coas ditas reclamacións achegarase, de ser o caso:</p>
    <p>– Documentación precisa para emendar a causa de exclusión.</p>
    <p>– Certificación de servizos prestados na Administración xeral da Comunidade Autónoma de Galicia ou nas entidades públicas instrumentais do sector público autonómico incluídas no artigo 45.a) da Lei 16/2010, do 17 de decembro, no mesmo grupo, categoría, corpo ou escala, nos termos previstos nos artigos 9.b) e 9.bis.a).1 do Decreto 37/2006, segundo o modelo que figura como anexo III desta resolución. A certificación será expedida polas unidades seguintes:</p>
    <p>– Servizos centrais:</p>
    <p>Secretario/a xeral técnico/a, subdirector/a xeral ou xefes/as de servizo que teñan atribuídas funcións en materia de xestión de persoal, dependentes da secretaría xeral técnica da consellería respectiva ou do ente público instrumental onde estea a prestar servizos ou onde os prestou por última vez.</p>
    <p>– Servizos periféricos:</p>
    <p>Xefes/as territoriais ou funcionario/a responsable da área de persoal dos departamentos territoriais, directores/as provinciais ou delegados/as comarcais da consellería ou do ente público instrumental onde preste servizos ou onde os prestou por última vez.</p>
    <p>– Certificación de servizos prestados en concellos ou mancomunidades de municipios da Comunidade Autónoma de Galicia na mesma categoría, categorías análogas ou asimilables ás categorías adscritas aos servizos de prevención e defensa contra os incendios forestais da Administración xeral da Comunidade Autónoma de Galicia. A certificación axustarase ao modelo que figura como anexo IV desta resolución e deberá ser asinada polo/a secretario/a do concello.</p>
    <p>– Certificación de servizos prestados nas demais entidades públicas instrumentais do sector público autonómico na mesma categoría, categorías análogas ou asimilables ás categorías adscritas aos servizos de prevención e defensa contra os incendios forestais da Administración Xeral da Comunidade Autónoma de Galicia. A certificación axustarase ao modelo que figura como anexo V desta resolución e deberá ser asinada polo/a órgano da entidade equivalente ao/á secretario/a xeral técnico/a con competencia en materia de persoal.</p>
    <p>No suposto de que algunha das persoas solicitantes provisionalmente excluída non presente a documentación necesaria para emendar a causa de exclusión, quedará definitivamente excluída. </p>
    <p>As persoas integrantes das listas que na súa solicitude de inclusión autorizasen expresamente a consulta dalgúns datos pola Administración e que figurasen excluídas nestas listas provisionais por causas relacionadas coa imposibilidade material da obtención dos datos, deberán achegar, para acreditar o cumprimento dos requisitos exixidos, no indicado prazo de dez días concedido para formular reclamación contra as listas provisionais, copia auténtica da documentación respecto á cal non foi posible obter datos ao realizar a consulta.</p>
    <p>Cuarto. A partir da publicación desta resolución no <em>Diario Oficial de Galicia</em>, tanto as persoas solicitantes provisionalmente admitidas como as provisionalmente excluídas poderán presentar solicitude de suspensión de chamamentos de conformidade co establecido no artigo 15.2 do Decreto 37/2006.</p>
    <p>O modelo de solicitude encóntrase á disposición das persoas interesadas no portal web corporativo da Xunta de Galicia https://funcionpublica.xunta.gal, epígrafe de listas de contratación.</p>
    <p>Unha vez transcorrido o prazo para formular alegacións, levaranse a efecto as emendas procedentes e darase publicidade das listas definitivas no <em>Diario Oficial de Galicia</em>.</p>
    <p>Santiago de Compostela, 23 de decembro de 2022</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO I</h2>
    <h3>Corpos e escalas (persoal funcionario)</h3>
    <table>
     <thead>
      <tr>
       <td>Grupo</td>
       <td>Corpo/escala</td>
       <td>Denominación</td>
      </tr>
     </thead>
     <tbody>
      <tr>
       <td>A1</td>
       <td>205G</td>
       <td>Escala de sistemas e tecnoloxía da información</td>
      </tr>
      <tr>
       <td>A1</td>
       <td>2060</td>
       <td>Corpo superior da Administración xeral da Comunidade Autónoma de Galicia</td>
      </tr>
      <tr>
       <td>A1</td>
       <td>2061</td>
       <td>Escala de arquitectos</td>
      </tr>
      <tr>
       <td>A1</td>
       <td>2062</td>
       <td>Escala de enxeñeiros. Especialidade de enxeñaría de camiños, canais e portos</td>
      </tr>
      <tr>
       <td>A1</td>
       <td>2063</td>
       <td>Escala de enxeñeiros. Especialidade de enxeñaría agronómica</td>
      </tr>
      <tr>
       <td>A1</td>
       <td>2064</td>
       <td>Escala de enxeñeiros. Especialidade de enxeñaría industrial</td>
      </tr>
      <tr>
       <td>A1</td>
       <td>2065</td>
       <td>Escala de enxeñeiros. Especialidade de enxeñaría de minas</td>
      </tr>
      <tr>
       <td>A1</td>
       <td>2066</td>
       <td>Escala de enxeñeiros. Especialidade de enxeñaría de montes</td>
      </tr>
      <tr>
       <td>A1</td>
       <td>2067</td>
       <td>Escala de veterinarios</td>
      </tr>
      <tr>
       <td>A1</td>
       <td>2068</td>
       <td>Escala de ciencias. Especialidade de bioloxía</td>
      </tr>
      <tr>
       <td>A1</td>
       <td>2069</td>
       <td>Escala de ciencias. Especialidade de química</td>
      </tr>
      <tr>
       <td>A1</td>
       <td>206K</td>
       <td>Escala de facultativos de arquivos, bibliotecas e museos. Especialidade de arquivos</td>
      </tr>
      <tr>
       <td>A1</td>
       <td>206L</td>
       <td>Escala de facultativos de arquivos, bibliotecas e museos. Especialidade de bibliotecas</td>
      </tr>
      <tr>
       <td>A1</td>
       <td>206M</td>
       <td>Escala de facultativos de arquivos, bibliotecas e museos. Especialidade de museos</td>
      </tr>
      <tr>
       <td>A1</td>
       <td>208F</td>
       <td>Escala de facultativos. Especialidade de medicina</td>
      </tr>
      <tr>
       <td>A1</td>
       <td>208G</td>
       <td>Escala de facultativos. Especialidade de psicoloxía</td>
      </tr>
      <tr>
       <td>A1</td>
       <td>208H</td>
       <td>Escala de facultativos. Especialidade de pedagoxía</td>
      </tr>
      <tr>
       <td>A1</td>
       <td>2072</td>
       <td>Escala de arqueólogos</td>
      </tr>
      <tr>
       <td>A1</td>
       <td>2086</td>
       <td>Escala superior de finanzas</td>
      </tr>
      <tr>
       <td>A1</td>
       <td>2093-01</td>
       <td>Escala de profesores numerarios de institutos politécnicos marítimo-pesqueiros. Especialidade en lexislación marítima</td>
      </tr>
      <tr>
       <td>A1</td>
       <td>2093-03</td>
       <td>Escala de profesores numerarios de institutos politécnicos marítimo-pesqueiros. Especialidade en navegación marítima</td>
      </tr>
      <tr>
       <td>A1</td>
       <td>2093-04</td>
       <td>Escala de profesores numerarios de institutos politécnicos marítimo-pesqueiros. Especialidade en pesca marítima/bioloxía pesqueira</td>
      </tr>
      <tr>
       <td>A1</td>
       <td>2093-05</td>
       <td>Escala de profesores numerarios de institutos politécnicos marítimo-pesqueiros. Especialidade en inglés marítimo</td>
      </tr>
      <tr>
       <td>A1</td>
       <td>2093-07</td>
       <td>Escala de profesores numerarios de institutos politécnicos marítimo-pesqueiros. Especialidade en intervencións subacuáticas e hiperbáricas</td>
      </tr>
      <tr>
       <td>A1</td>
       <td>2093-08</td>
       <td>Escala de profesores numerarios de institutos politécnicos marítimo-pesqueiros. Especialidade en comunicacións</td>
      </tr>
      <tr>
       <td>A1</td>
       <td>2093-09</td>
       <td>Escala de profesores numerarios de institutos politécnicos marítimo-pesqueiros. Especialidade en máquinas e instalacións mariñas</td>
      </tr>
      <tr>
       <td>A1</td>
       <td>2093-10</td>
       <td>Escala de profesores numerarios de institutos politécnicos marítimo-pesqueiros. Especialidade en procesos sanitarios</td>
      </tr>
      <tr>
       <td>A1</td>
       <td>2093-11</td>
       <td>Escala de profesores numerarios de institutos politécnicos marítimo-pesqueiros. Especialidade en formación e orientación laboral</td>
      </tr>
      <tr>
       <td>A2</td>
       <td>2051</td>
       <td>Corpo de xestión da Administración xeral da Comunidade Autónoma de Galicia</td>
      </tr>
      <tr>
       <td>A2</td>
       <td>2052</td>
       <td>Escala de enxeñeiros técnicos. Especialidade de enxeñaría técnica forestal</td>
      </tr>
      <tr>
       <td>A2</td>
       <td>205F</td>
       <td>Escala técnica de finanzas</td>
      </tr>
      <tr>
       <td>A2</td>
       <td>205H</td>
       <td>Escala de xestión de sistemas de informática</td>
      </tr>
      <tr>
       <td>A2</td>
       <td>206N</td>
       <td>Escala de axudantes de arquivos, bibliotecas e museos. Especialidade de arquivos</td>
      </tr>
      <tr>
       <td>A2</td>
       <td>206P</td>
       <td>Escala de axudantes de arquivos, bibliotecas e museos. Especialidade de bibliotecas</td>
      </tr>
      <tr>
       <td>A2</td>
       <td>206Q</td>
       <td>Escala de axudantes de arquivos, bibliotecas e museos. Especialidade de museos</td>
      </tr>
      <tr>
       <td>A2</td>
       <td>2074</td>
       <td>Escala de enxeñeiros técnicos. Especialidade de enxeñaría técnica de obras públicas</td>
      </tr>
      <tr>
       <td>A2</td>
       <td>2075</td>
       <td>Escala de enxeñeiros técnicos. Especialidade de enxeñaría técnica industrial</td>
      </tr>
      <tr>
       <td>A2</td>
       <td>2076</td>
       <td>Escala de enxeñeiros técnicos. Especialidade de topografía</td>
      </tr>
      <tr>
       <td>A2</td>
       <td>2077</td>
       <td>Escala de enxeñeiros técnicos. Especialidade de enxeñaría técnica agrícola</td>
      </tr>
      <tr>
       <td>A2</td>
       <td>2079</td>
       <td>Escala de enxeñeiros técnicos. Especialidade de enxeñaría técnica de minas</td>
      </tr>
      <tr>
       <td>A2</td>
       <td>2085</td>
       <td>Escala técnica de estatísticos</td>
      </tr>
      <tr>
       <td>A2</td>
       <td>2094-01</td>
       <td>Escala de mestres de taller de institutos politécnicos marítimo-pesqueiros. Especialidade en traballos técnicos de mergullo</td>
      </tr>
      <tr>
       <td>A2</td>
       <td>2094-02</td>
       <td>Escala de mestres de taller de institutos politécnicos marítimo-pesqueiros. Especialidade en máquinas e produción</td>
      </tr>
      <tr>
       <td>A2</td>
       <td>2094-03</td>
       <td>Escala de mestres de taller de institutos politécnicos marítimo-pesqueiros. Especialidade en servizos ao buque</td>
      </tr>
      <tr>
       <td>A2</td>
       <td>208A</td>
       <td>Escala técnica de facultativos. Especialidade de enfermaría</td>
      </tr>
      <tr>
       <td>A2</td>
       <td>208B</td>
       <td>Escala técnica de facultativos. Especialidade de fisioterapia</td>
      </tr>
      <tr>
       <td>A2</td>
       <td>208C</td>
       <td>Escala técnica de facultativos. Especialidade de educadores</td>
      </tr>
      <tr>
       <td>A2</td>
       <td>208D</td>
       <td>Escala técnica de facultativos. Especialidade de terapia ocupacional</td>
      </tr>
      <tr>
       <td>A2</td>
       <td>208E</td>
       <td>Escala técnica de facultativos. Especialidade de traballo social</td>
      </tr>
      <tr>
       <td>B</td>
       <td>208J</td>
       <td>Escala de axentes técnicos facultativos. Especialidade de xardín de infancia</td>
      </tr>
      <tr>
       <td>C1</td>
       <td>2053</td>
       <td>Corpo administrativo da Administración xeral da Comunidade Autónoma de Galicia</td>
      </tr>
      <tr>
       <td>C1</td>
       <td>205I</td>
       <td>Escala técnica auxiliar de informática</td>
      </tr>
      <tr>
       <td>C1</td>
       <td>207C-02</td>
       <td>Escala de axentes do Servizo de Gardacostas de Galicia</td>
      </tr>
      <tr>
       <td>C1</td>
       <td>207V</td>
       <td>Escala operativa do Servizo de Gardacostas de Galicia. Especialidade de patrón</td>
      </tr>
      <tr>
       <td>C1</td>
       <td>207W</td>
       <td>Escala operativa do Servizo de Gardacostas de Galicia. Especialidade de mecánico</td>
      </tr>
      <tr>
       <td>C2</td>
       <td>20A3</td>
       <td>Escala de auxiliares de clínica</td>
      </tr>
      <tr>
       <td>C2</td>
       <td>2059</td>
       <td>Corpo auxiliar da Administración xeral da Comunidade Autónoma de Galicia</td>
      </tr>
      <tr>
       <td></td>
       <td>2055</td>
       <td>Agrupación profesional do persoal funcionario subalterno da Administración xeral da Comunidade Autónoma de Galicia</td>
      </tr>
     </tbody>
    </table>
    <h2>ANEXO II</h2>
    <h3>Grupos e categorías (persoal laboral)</h3>
    <table>
     <thead>
      <tr>
       <td>Grupo</td>
       <td>Categoría</td>
       <td>Denominación</td>
      </tr>
     </thead>
     <tbody>
      <tr>
       <td>I</td>
       <td>032</td>
       <td>Técnico/a superior en centros de arte</td>
      </tr>
      <tr>
       <td>II</td>
       <td>005</td>
       <td>Profesor/a. Profesor/a titular. Profesor/a EXB. Mestre/a. Profesor/a de educación física. Profesor/a de matemáticas</td>
      </tr>
      <tr>
       <td>II</td>
       <td>008</td>
       <td>Director/a de gardaría infantil</td>
      </tr>
      <tr>
       <td>II</td>
       <td>031</td>
       <td>Restaurador/a</td>
      </tr>
      <tr>
       <td>II</td>
       <td>040</td>
       <td>Mestre/a especialista en educación infantil</td>
      </tr>
      <tr>
       <td>III</td>
       <td>006</td>
       <td>Xefe/a de servizos técnicos. Encargado/a de mantemento. Conservador/a de edificios. Encargado/a de oficios varios de mantemento. Xefe/a de taller. Encargado/a de traballos. Especialista de oficios</td>
      </tr>
      <tr>
       <td>III</td>
       <td>011</td>
       <td>Encargado/a agrario/a</td>
      </tr>
      <tr>
       <td>III</td>
       <td>012</td>
       <td>Mestre/a de taller</td>
      </tr>
      <tr>
       <td>III</td>
       <td>014</td>
       <td>Xefe/a de cociña</td>
      </tr>
      <tr>
       <td>III</td>
       <td>017</td>
       <td>Analista de laboratorio</td>
      </tr>
      <tr>
       <td>III</td>
       <td>052</td>
       <td>Tradutor/a. Intérprete da Administración de xustiza</td>
      </tr>
      <tr>
       <td>III</td>
       <td>065</td>
       <td>Oficial 1ª cociña. Oficial 1ª cociñeiro/a. Xefe/a cociña. Cociñeiro/a 1ª</td>
      </tr>
      <tr>
       <td>III</td>
       <td>067</td>
       <td>Capataz de obras. Capataz de cuadrilla. Xefe/a de equipo. Oficial 1ª obra COTOP. Capataz</td>
      </tr>
      <tr>
       <td>III</td>
       <td>068</td>
       <td>Oficial/a 1ª agrario, capataz agrario</td>
      </tr>
      <tr>
       <td>III</td>
       <td>069</td>
       <td>Oficial/a servizos técnicos. Oficial 1ª mantemento. Oficial 1ª oficios varios. Oficial de primeira</td>
      </tr>
      <tr>
       <td>III</td>
       <td>090</td>
       <td>Animador/a sociocultural</td>
      </tr>
      <tr>
       <td>III</td>
       <td>104</td>
       <td>Intérprete de linguaxe de signos</td>
      </tr>
      <tr>
       <td>IV</td>
       <td>002</td>
       <td>Auxiliar mecánico/a. Oficial/a 2ª mecánico/a. Mecánico/a reparación obras</td>
      </tr>
      <tr>
       <td>IV</td>
       <td>004</td>
       <td>Auxiliar fogar. Coidador/a auxiliar. Auxiliar coidador/a. Auxiliar de internado</td>
      </tr>
      <tr>
       <td>IV</td>
       <td>005</td>
       <td>Oficial/a 2ª cociña. Cociñeiro/a oficial 2ª</td>
      </tr>
      <tr>
       <td>IV</td>
       <td>006</td>
       <td>Axudante/a servizos técnicos. Oficial/a 2ª mantemento</td>
      </tr>
      <tr>
       <td>IV</td>
       <td>016</td>
       <td>Condutor/a</td>
      </tr>
      <tr>
       <td>IV</td>
       <td>020</td>
       <td>Conserxe (cando teñan ao seu cargo persoal subalterno ou ordenanza)</td>
      </tr>
      <tr>
       <td>IV</td>
       <td>034</td>
       <td>Axudante/a restauración e proxección cinematográfica</td>
      </tr>
      <tr>
       <td>IV</td>
       <td>035</td>
       <td>Auxiliar de arquivos e bibliotecas</td>
      </tr>
      <tr>
       <td>IV</td>
       <td>036</td>
       <td>Auxiliar de museos</td>
      </tr>
      <tr>
       <td>V</td>
       <td>001</td>
       <td>Camareiro/a-limpador/a. Axudante de cociña. Pasador/a de ferro-lavandeiro/a. Costureiro/a. Cortador/a. Pasador/a de ferro/a. Lavandeiro/a</td>
      </tr>
      <tr>
       <td>V</td>
       <td>003-02</td>
       <td>Resolución 26.6.2018 (DOG núm. 122, do 27 de xuño). Ordenanza. Celador/a. Vixilante de oficinas. Vixilante nocturno/a. Vixilante. Subalterno/a. Porteiro/a. Recepcionista. Telefonista. Sereno/a. Garda. Garda xuramentado</td>
      </tr>
      <tr>
       <td>V</td>
       <td>008</td>
       <td>Peón/oa agrario/a</td>
      </tr>
      <tr>
       <td>V</td>
       <td>009</td>
       <td>Celador/a de segunda. Vixilante de recursos naturais</td>
      </tr>
      <tr>
       <td>V</td>
       <td>10F</td>
       <td>Peón/oa forestal</td>
      </tr>
      <tr>
       <td>V</td>
       <td>011</td>
       <td>Limpador/a. Fregador/a. Empregado/a comedor. Empregado/a cociña-pinche. Servizo doméstico. Mozo/a de limpeza. Pinche de cociña. Persoal de servizos xerais</td>
      </tr>
     </tbody>
    </table>
    <h3>Grupos e categorías do persoal laboral dos servizos de prevención<br>e defensa contra os incendios forestais </h3>
    <table>
     <tbody>
      <tr>
       <td>Grupo</td>
       <td>Categoría</td>
       <td>Denominación</td>
      </tr>
      <tr>
       <td>I</td>
       <td>038</td>
       <td>Técnico/a superior de defensa contra incendios forestais</td>
      </tr>
      <tr>
       <td>III</td>
       <td>100</td>
       <td>Bombeiro/a forestal xefe/a de brigada</td>
      </tr>
      <tr>
       <td>IV</td>
       <td>032</td>
       <td>Operador/a codificador/a de datos de defensa contra incendios forestais</td>
      </tr>
      <tr>
       <td>IV</td>
       <td>033</td>
       <td>Bombeiro/a forestal condutor/a de motobomba</td>
      </tr>
      <tr>
       <td>IV</td>
       <td>037</td>
       <td>Oficial/a 2ª mecánico máquinas defensa contra incendios forestais</td>
      </tr>
      <tr>
       <td>V</td>
       <td>10A</td>
       <td>Vixilante móbil defensa contra incendios forestais</td>
      </tr>
      <tr>
       <td>V</td>
       <td>10B</td>
       <td>Vixilante fixo/a de defensa contra incendios forestais</td>
      </tr>
      <tr>
       <td>V</td>
       <td>10C</td>
       <td>Emisorista de defensa contra incendios forestais. Escoita incendios</td>
      </tr>
      <tr>
       <td>V</td>
       <td>014</td>
       <td>Bombeiro/a forestal</td>
      </tr>
      <tr>
       <td>V</td>
       <td>14A</td>
       <td>Bombeiro/a forestal condutor/a</td>
      </tr>
     </tbody>
    </table>

