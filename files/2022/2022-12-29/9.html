---
date: '2022-12-29'
id: O90-271222-0003
page: 66594
number: 247
agency: Axencia Galega de Desenvolvemento Rural
section: III. Outras disposicións.
title: >-
  EXTRACTO da Resolución do 26 de decembro de 2022 pola que se convocan,
  mediante tramitación anticipada de gasto, subvencións para a execución de
  proxectos ao abeiro da submedida 19.2 (apoio para a realización de operacións
  conforme á estratexia de desenvolvemento local participativo), da medida
  Leader do Programa de desenvolvemento rural de Galicia 2014-2020, para as
  anualidades 2023 e 2024, cofinanciadas co Fondo Europeo Agrícola de
  Desenvolvemento Rural (código de procedemento MR701D).
range: Resolución
url: >-
  https://www.xunta.gal/dog/Publicados/2022/20221229/AnuncioO90-271222-0003_gl.html
---
<p>BDNS (Identif.): 666428.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.minhap.gob.es/bsnstrans/index).</p>
    <p>Primeiro. <em>Beneficiarias</em></p>
    <p>a) As persoas físicas ou xurídicas de carácter privado.</p>
    <p>b) As entidades públicas de carácter local ou comarcal: concellos, mancomunidades, consorcios e entidades dependentes das anteriores.</p>
    <p>c) As comunidades de montes veciñais en man común e as súas mancomunidades.</p>
    <p>Segundo. <em>Obxecto</em></p>
    <p>Convocar, en réxime de concorrencia competitiva, en relación coa medida 19 (Leader) do Programa de desenvolvemento rural de Galicia 2014-2020 (PDR) e con cargo ás anualidades 2023 e 2024, as subvencións que se corresponden coa submedida 19.2 do PDR (apoio para a realización de operacións conforme as estratexias de desenvolvemento local participativas dos grupos de desenvolvemento rural).</p>
    <p>Terceiro. <em>Bases reguladoras</em></p>
    <p>Resolución do 26 de decembro de 2022 pola que se convocan, mediante tramitación anticipada de gasto, subvencións para a execución de proxectos ao abeiro da submedida 19.2 (apoio para a realización de operacións conforme á estratexia de desenvolvemento local participativo), da medida Leader do Programa de desenvolvemento rural de Galicia 2014-2020, para as anualidades 2023 e 2024, cofinanciadas co Fondo Europeo Agrícola de Desenvolvemento Rural (código de procedemento MR701D).</p>
    <p>Cuarto. <em>Contía</em></p>
    <p>A contía global da convocatoria é de 3.056.886,80 € para a anualidade 2023 e de 12.227.547,20 € para a anualidade 2024. Este crédito está cofinanciado nun 75 % polo Feader e o seu importe está distribuído entre os grupos de desenvolvemento rural seleccionados no marco do PDR de Galicia 2014-2020.</p>
    <p>Quinto. <em>Prazo de presentación das solicitudes</em></p>
    <p>O prazo de presentación de solicitudes será, como mínimo, dun mes e iniciarase o día 1 de xaneiro de 2023. Estará aberto durante todo o período de execución da medida Leader do PDR de Galicia 2014-2020, coa data límite que determine cada grupo de desenvolvemento rural en función da dispoñibilidade de fondos.</p>
    <p>Sexto. <em>Outros datos</em></p>
    <p>Serán subvencionables proxectos de natureza produtiva que supoñan a realización dunha actividade económica con fins lucrativos. Tamén serán subvencionables proxectos de natureza non produtiva, consistentes na realización dunha actividade que sexa de interese público ou colectivo e que careza de finalidade lucrativa.</p>
    <p>Na xestión destas axudas participan os grupos de desenvolvemento rural (GDR) que foron seleccionados como entidades colaboradoras da Administración para a xestión da medida 19 (Leader) do PDR de Galicia 2014-2020.</p>
    <p>As persoas beneficiarias poderán solicitar un anticipo de ata un importe máximo do 50 % da subvención concedida.</p>
    <p>Santiago de Compostela, 26 de decembro de 2022</p>
    <footer><p>Inés Santé Riveira<br>Directora xeral da Axencia Galega de Desenvolvemento Rural</p></footer>

