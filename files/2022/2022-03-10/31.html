---
date: '2022-03-10'
id: G0596-180222-0005
page: 17083
number: 48
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 16 de febreiro de 2022, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública, en concreto, dunha
  instalación eléctrica no concello de Redondela (expediente IN407A 2022/28-4).
range: Resolución
url: >-
  https://www.xunta.gal/dog/Publicados/2022/20220310/AnuncioG0596-180222-0005_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América, 38, 28028 Madrid.</p>
    <p>Denominación: LMTS e substitución CTI Gasolineira-Concheira por CTC.</p>
    <p>Situación: Redondela.</p>
    <p>Características técnicas: substitución do centro de transformación intemperie Gasolineira-Concheira por un centro de transformación compacto de 250 kVA, RT 15 kV/400 V, e LMT subtérranea a 15 kV, con conductor RHZ1, de 28 metros de lonxitude, con orixe no apoio existente HV-1000-11 no tramo RED7020047, mediante un paso aéreo-subterráneo, e final no CTC proxectado. A instalación está situada no Camiño das Regueiras, Cedeira, Redondela.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días a partir da última publicación ou notificación individual. </p>
    <p>O proxecto encóntrase á disposición do público para a súa consulta no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia.</em></p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 16 de febreiro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Predio 1. Municipio: Redondela; lugar: Cotarelo Arriba; titular: Ángel Rodríguez Pereiro; afección: 20,68 m2 para o centro de transformación e 18,8 m2 para 4 metros de liña subterránea.</p>
    <p>Predio 2. Municipio: Redondela; lugar: Cotarelo Arriba; titular: Herminia Quelle Fernández; afección: 9,89 m2 para 1,75 metros de liña subterránea.</p>

