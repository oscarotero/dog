---
date: '2022-12-26'
id: G0003-151222-0004
page: 65722
number: 244
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 13 de decembro de 2022 pola que se fai público o financiamento
  ao 80 % do gasto elixible, no marco do programa operativo Feder Galicia
  2014-2020, OT1, OE 1.2.4. do encargo á empresa pública Empresa de
  Transformación Agraria, S.A., S.M.E., M.P. (Tragsa), como medio propio
  personificado, para a execución das obras previstas no Plan funcional de
  ampliación da Área de Urxencias do Hospital Clínico Universitario de Santiago
  de Compostela.
range: Resolución
url: >-
  https://www.xunta.gal/dog/Publicados/2022/20221226/AnuncioG0003-151222-0004_gl.html
---
<p>Para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos devanditos fondos, anexo XII do Regulamento (UE) nº 1303/2013 do Parlamento Europeo e do Consello, do 17 de decembro, faise constar que o luns 13 de xullo de 2020 publicouse no DOG a Resolución do 29 de xuño de 2020 pola que se dá publicidade do encargo á empresa pública Empresa de Transformación Agraria, S.A., S.M.E., M.P. (Tragsa), como medio propio personificado, da execución das obras previstas no Plan funcional de ampliación da Área de Urxencias do Hospital Clínico Universitario de Santiago de Compostela. Este encargo será susceptible de financiamento ao 80 % do gasto elixible, no marco do programa operativo Feder Galicia 2014-2020: OT1 Potenciar a investigación, o desenvolvemento tecnolóxico e a innovación, OE 1.2.4 Actuacións necesarias para reforzar as capacidades de resposta á crise de saúde pública provocada pola COVID-19. Trátase dunha iniciativa de investimento como resposta da Unión Europea ao coronavirus.</p>
    <p>Santiago de Compostela, 13 de decembro de 2022</p>
    <footer><p>O presidente do Servizo Galego de Saúde<br>P.D. (Decreto 137/2019 e Orde do 22.4.2020)<br>María Jesús Piñeiro Bello<br>Directora xeral de Recursos Económicos</p></footer>

