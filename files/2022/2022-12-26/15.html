---
date: '2022-12-26'
id: V0653-301122-0008
page: 65716
number: 244
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 29 de novembro de 2022, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de Melón (expediente IN407A 2022/186-3).
range: Resolución
url: >-
  https://www.xunta.gal/dog/Publicados/2022/20221226/AnuncioV0653-301122-0008_gl.html
---
<p>Visto o expediente para outorgamento da autorización administrativa previa e de construción dunha instalación eléctrica que a seguir se describe, tal e como se recolle no proxecto asinado polo enxeñeiro técnico industrial Rubén Francisco Fernández Vayo, colexiado número 2.880 do COITI Vigo e con visado número 22202262, do 14 de outubro de 2022, do sinalado colexio profesional.</p>
    <p>Solicitante: Distribuidora Eléctrica de Melón, S.L.; CIF: B32011173.</p>
    <p>Domicilio: rúa Coruña, nº 20, 36700 Tui, Pontevedra.</p>
    <p>Denominación: modificación CTA Moces (expediente 3268-AT).</p>
    <p>Situación: lugar de Moces, concello de Melón (Ourense).</p>
    <p>Orzamento: 9.692,39 € de execución material.</p>
    <p>Características técnicas: modificación CTA Moces.</p>
    <p>– Substitución do transformador aéreo existente de 50 kVA por un novo transformador de 160 kVA, xunto con toda a súa aparataxe asociada. Montaxe dos cadros de BT e de compensación de reactiva, material illante en aceite mineral; coordenadas xeográficas: latitude 42°16’40.1”N, lonxitude 8°12’36.6”W, fuso UTM: 29.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder a autorización administrativa previa e de construción á devandita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 29 de novembro de 2022</p>
    <footer><p>Alicia María López Míguez<br>Xefa territorial de Ourense</p></footer>

