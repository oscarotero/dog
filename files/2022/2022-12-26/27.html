---
date: '2022-12-26'
id: L230-011222-0002
page: 65736
number: 244
agency: Concello de Mondariz
section: VI. Anuncios. b) Administración local.
title: >-
  ANUNCIO da aprobación inicial do Plan especial de infraestruturas e dotacións
  para a construción dun albergue na Cela (Mondariz).
range: Anuncio
url: >-
  https://www.xunta.gal/dog/Publicados/2022/20221226/AnuncioL230-011222-0002_gl.html
---
<p>Logo de aprobar inicialmente o seguinte Plan especial pola Resolución da Alcaldía núm. 1018, do 30 de novembro de 2022, de conformidade co artigo 75.1.a) da Lei 2/2016, do 10 de febreiro, do solo de Galicia, e co artigo 186.1.a) do Regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro, sométese á información pública por un prazo de dous meses, contados desde a última publicación no <em>Diario Oficial de Galicia</em>. </p>
    <p>Así mesmo, estará á disposición na sede electrónica deste concello [http://mondariz.sedelectronica.gal].</p>
    <p>Durante o devandito prazo, poderá examinarse por calquera interesado nas dependencias municipais, para que se formulen as alegacións que se consideren pertinentes ou para obter copias.</p>
    <p>Así mesmo, suspéndese o outorgamento das seguintes licenzas nas áreas afectadas pola aprobación do Plan especial de infraestruturas e dotacións para a construción dun albergue na Cela por un prazo máximo de dous anos, contados desde a devandita aprobación inicial, extinguíndose, en calquera caso, coa aprobación definitiva do plan. </p>
    <p>Mondariz, 1 de decembro de 2022</p>
    <footer><p>Xosé Emilio Barros Bello<br>Alcalde</p></footer>

