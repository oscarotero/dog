---
date: '2022-06-27'
id: V0653-210622-0005
page: 36363
number: 121
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  ORDE do 16 de xuño de 2022 pola que se amplía o crédito da Orde do 27 de
  decembro de 2021 pola que se establecen as bases reguladoras para a concesión,
  en réxime de concorrencia competitiva, de subvencións destinadas á creación de
  viveiros industriais de empresas en parques empresariais da Comunidade
  Autónoma de Galicia, e se convocan para o ano 2022 (código de procedemento
  IN541A).
range: Orde
url: >-
  https://www.xunta.gal/dog/Publicados/2022/20220627/AnuncioV0653-210622-0005_gl.html
---
<p>A través da Orde do 27 de decembro de 2021 (DOG núm. 17, do 26.1.2022), convocáronse para o ano 2022 as subvencións destinadas á creación de viveiros industriais de empresas en parques empresariais da Comunidade Autónoma de Galicia, en réxime de concorrencia competitiva.</p>
    <p>O artigo 2 da parte dispositiva da Orde do 27 de decembro de 2021, relativo ao crédito orzamentario destinado ás axudas, establece que se destinarán unhas contías, con cargo á aplicación orzamentaria 06.02.732A.760.1, de 750.000,00 euros para a anualidade 2022 e de 750.000,00 euros para a anualidade 2023, e prevese a posibilidade de incrementar tales cantidades en función das solicitudes presentadas e de acordo coa dispoñibilidade de crédito, feito que non implica a apertura dun novo prazo de presentación de solicitudes. </p>
    <p>Para a tramitación dos expedientes de axuda desta convocatoria o crédito orzamentario inicial deberase incrementar para atender as necesidades de fondos para a súa tramitación, polo que procede a oportuna modificación orzamentaria incorporando crédito na aplicación 06.02.732A.760.1, Axudas para a creación de viveiros industriais de empresas en parques empresariais da Comunidade Autónoma de Galicia, por un importe total de 180.000,00 euros, 90.000,00 euros na anualidade 2022 e 90.000,00 euros na anualidade 2023.</p>
    <p>En consecuencia, en uso das atribucións que me foron conferidas,</p>
    <h2>DISPOÑO:</h2>
    <p>Artigo único. <em>Ampliación do crédito orzamentario</em></p>
    <p>Modifícase o artigo 2 da parte dispositiva da Orde da Vicepresidencia Segunda e Consellería de Economía, Empresa e Innovación do 27 de decembro de 2021, no referente ao crédito orzamentario destinado, incrementándoo en 180.000,00 euros, de maneira que a anualidade 2022 pasa de 750.000,00 euros a 840.000,00 euros, a anualidade 2023 de 750.000,00 euros a 840.000,00 euros, e a cantidade total das dúas anualidades pasa de 1.500.000,00 euros a 1.680.000,00 euros.</p>
    <p>Santiago de Compostela, 16 de xuño de 2022</p>
    <footer><p>Francisco Conde López<br>Vicepresidente primeiro e conselleiro de Economía, Industria e Innovación</p></footer>

