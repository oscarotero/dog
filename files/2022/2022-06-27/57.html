---
date: '2022-06-27'
id: L239-030622-0001
page: 36725
number: 121
agency: Concello do Porriño
section: VI. Anuncios. b) Administración local.
title: ANUNCIO de requirimento de xestión da biomasa.
range: Anuncio
url: >-
  https://www.xunta.gal/dog/Publicados/2022/20220627/AnuncioL239-030622-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, posto que se descoñecen os titulares dos bens que se relacionan a seguir e que resulta imposible establecer comunicación con eles, os responsables son informados da súa obriga legal de xestionar a biomasa e de retirar as especies arbóreas prohibidas nas parcelas descritas, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Nº de expediente</td>
       <td>Titular</td>
       <td>Referencia catastral</td>
       <td>Lugar</td>
       <td>Parroquia</td>
      </tr>
      <tr>
       <td>2766/2022</td>
       <td>En investigación</td>
       <td>36039A023007710000DB</td>
       <td>Penedos-A Insua</td>
       <td>Atios</td>
      </tr>
     </tbody>
    </table>
    <p>En consecuencia, comunícaselles ás persoas que resulten responsables conforme o artigo 21.ter da devandita Lei 3/2007, do 9 de abril, de prevención e defensa contra os incendios forestais de Galicia, a súa obriga de xestión da biomasa e, de ser o caso, da retirada de especies arbóreas prohibidas, e concédeselles un prazo de quince (15) días naturais, que se iniciará o día seguinte ao da recepción desta notificación, co apercibimento e a advertencia de que:</p>
    <p>1º. En caso de persistencia no incumprimento, transcorrido o referido prazo, este concello procederá sen máis trámites á execución subsidiaria con repercusión dos custos de xestión da biomasa e, de ser o caso, ao comiso das especies arbóreas prohibidas, retiradas pola Administración, nas condicións establecidas no artigo 22.4 da devandita Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda.</p>
    <p>As persoas titulares dos terreos ou dos dereitos de aproveitamento terán a obriga legal de facilitar o acceso necesario para a realización dos traballos de xestión da biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, espazos físicos susceptibles de mereceren a cualificación de domicilio para os efectos do artigo 18.2 da Constitución española.</p>
    <p>2º. No caso de proceder á execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados, de ser o caso, os traballos. A liquidación provisional consiste no establecemento dunha cantidade estimada por hectárea dos traballos necesarios para xestionar a biomasa. Así mesmo, poderanse comisar as especies arbóreas prohibidas retiradas por esta Administración.</p>
    <p>3º. En caso de persistencia no incumprimento logo do transcurso do prazo outorgado, iniciarase tamén o correspondente procedemento sancionador segundo o previsto no título VII da Lei 3/2007.</p>
    <p>4º.a) Cualificación da infracción: infracción leve (artigo 51.3.a) da Lei 3/2007, do 9 de abril, de prevención e defensa contra os incendios forestais de Galicia, sen prexuízo do establecido no artigo 51.2.g) para as faltas graves).</p>
    <p>b) Contía máxima da sanción pecuniaria que se pode impoñer no caso de infracción leve: 1 000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 € (artigo 74.b).</p>
    <p>O Porriño, 3 de xuño de 2022</p>
    <footer><p>Manuel Alejandro Alonso Lorenzo<br>Alcalde</p></footer>

