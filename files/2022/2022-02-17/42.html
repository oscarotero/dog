---
date: '2022-02-17'
id: L105-270122-0001
page: 11804
number: 33
agency: Concello de Arteixo
section: VI. Anuncios. b) Administración local.
title: >-
  ANUNCIO de aprobación definitiva do Plan especial de infraestruturas e
  dotacións para a creación dunha zona de equipamentos públicos en Vilarrodís
  (expediente 2019/U035/000002 (1/2017. PEDT).
range: Anuncio
url: >-
  https://www.xunta.gal/dog/Publicados/2022/20220217/AnuncioL105-270122-0001_gl.html
---
<p>O Pleno da Corporación, en sesión ordinaria que tivo lugar por medios telemáticos o xoves 30 de decembro de 2021, adoptou, entre outros, o seguinte acordo:</p>
    <p>Primeiro. Aprobar definitivamente o Plan especial, coas modificacións resultantes das alegacións formuladas e dos informes emitidos, isto é, o documento que tivo entrada o 21 de decembro de 2021 (7547) Plan especial de infraestruturas e dotacións para a creación dunha zona de equipamentos en Vilarrodís, subscrito polos arquitectos Álvaro Fernández Carballada e Beatriz Aneiros Filgueira (datado en decembro de 2021), documento para aprobación definitiva, co documento que incorpora (número 2.7 da memoria informativa) o estudo da paisaxe elaborado de acordo co sinalado no artigo 35 do Regulamento da Lei 7/2008.</p>
    <p>Segundo. Publicar a aprobación definitiva no <em>Diario Oficial de Galicia</em>, para os efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberase realizar no prazo dun mes desde a adopción da aprobación definitiva.</p>
    <p>Igualmente, xunto coa publicación deste acordo publicarase a indicación das medidas adoptadas para o seguimento dos efectos no ambiente da aplicación do plan e a referencia ao enderezo electrónico no cal figurará o contido íntegro do plan ao dispor do público.</p>
    <p>Terceiro. Comunicarlle o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de urbanismo, para a súa inscrición no Rexistro de Planeamento Urbanístico de Galicia, achegando un exemplar en soporte dixital, debidamente dilixenciado.</p>
    <p>Cuarto. Notificarlles individualmente a aprobación definitiva do Plan especial a todas as persoas titulares catastrais dos terreos afectados ás cales xa se lles notificou a súa aprobación inicial, de conformidade co artigo 186.4 do Regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro.</p>
    <p>Para os efectos do disposto no punto segundo da parte dispositiva deste acordo, a ligazón en que se poderá consultar a documentación íntegra aprobada definitivamente é a seguinte: https://sede.arteixo.org/opencms/es/informacion/</p>
    <p>Contra este acordo, con carácter de disposición administrativa de carácter xeral, pódese interpor directamente recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei do solo de Galicia e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co disposto no artigo 46 da Lei 29/1998, do 13 de xullo, da xurisdición contencioso-administrativa, sen prexuízo de interpor calquera outro recurso que se entenda máis procedente e sexa conforme dereito.</p>
    <p>Arteixo, 14 de xaneiro de 2022 </p>
    <footer><p>O alcalde<br>P.D. (Decreto 1513/2021, do 7.6.2021)<br>Luis Alberto Castro Calvete<br>Concelleiro delegado en materia de Urbanismo e Patrimonio</p></footer>

