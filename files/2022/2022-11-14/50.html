---
date: '2022-11-14'
id: L382-241022-0001
page: 59198
number: 216
agency: Concello de Trasmiras
section: VI. Anuncios. b) Administración local.
title: >-
  ANUNCIO da aprobación inicial do Plan parcial SURB-I para o polígono
  industrial de Trasmiras.
range: Anuncio
url: >-
  https://www.xunta.gal/dog/Publicados/2022/20221114/AnuncioL382-241022-0001_gl.html
---
<p>O alcalde pola Resolución nº 2022-0263, do 19 de outubro de 2022, acordou aprobar inicialmente o documento do Plan parcial do SURB-I para o polígono industrial de Trasmiras.</p>
    <p>Este acordo determinará, por si só, a suspensión do procedemento de outorgamento de licenzas naqueles ámbitos do territorio obxecto do plan, no caso de que as novas determinacións deste supoñan a modificación da ordenación urbanística vixente. Para estes efectos, determínase expresamente a área afectada.</p>
    <p>Esta eventual suspensión terá unha duración máxima de dous (2) anos, contados desde a devandita aprobación inicial e, en calquera caso, extinguirase coa aprobación definitiva do plan.</p>
    <p>O citado plan parcial, así como o expediente administrativo de que trae causa, sométense ao trámite de información pública durante o prazo de dous (2) meses, contado a partir da data de publicación deste anuncio no <em>Diario Oficial de Galicia</em>, e sen prexuízo da súa publicación nun dos xornais de maior difusión na provincia, así como da súa inserción no taboleiro municipal de edictos e anuncios.</p>
    <p>Lugar e horario de exhibición: concello de Trasmiras, na casa do concello, de luns a venres (agás os festivos), das 9.00 ás 14.00 horas.</p>
    <p>Trasmiras, 19 de outubro de 2022</p>
    <footer><p>Emilio José Pazos Ojea<br>Alcalde</p></footer>

