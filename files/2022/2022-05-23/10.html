---
date: '2022-05-23'
id: C3Q2-120522-0003
page: 30357
number: 98
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 11 de maio de 2022 pola que se dá publicidade dos convenios de
  colaboración subscritos no primeiro cuadrimestre do ano 2022.
range: Resolución
url: >-
  https://www.xunta.gal/dog/Publicados/2022/20220523/AnuncioC3Q2-120522-0003_gl.html
---
<p class="x-ning-n-estilo-de-p-rrafo-">O artigo 15.2 da Lei 1/2016, do 18 de xaneiro, de transparencia e bo goberno, impón a cada consellería ou entidade da Xunta de Galicia a obriga de publicar no <em>Diario Oficial de Galicia</em>, dentro dos vinte primeiros días dos meses de xaneiro, maio e setembro de cada ano, unha relación dos convenios de colaboración subscritos referida ao cuadrimestre anterior.</p>
    <p class="x-ning-n-estilo-de-p-rrafo-">En consecuencia, e para dar cumprimento a esa obriga,</p>
    <p class="dog-titulo">DISPOÑO:</p>
    <p class="x-ning-n-estilo-de-p-rrafo-">Artigo único</p>
    <p class="x-ning-n-estilo-de-p-rrafo-">Darlle publicidade á relación dos convenios subscritos polo Instituto Galego da Vivenda e Solo (IGVS) no primeiro cuadrimestre do ano 2022, que se incorpora como anexo a esta resolución.</p>
    <p class="x-ning-n-estilo-de-p-rrafo-">Santiago de Compostela, 11 de maio de 2022</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>
    <h2>ANEXO</h2>
    <h3>Convenios de colaboración subscritos polo Instituto Galego da Vivenda e Solo no primeiro cuadrimestre do ano 2022</h3>
    <table>
     <thead>
      <tr>
       <td>Título do convenio</td>
       <td>Obxecto do convenio</td>
       <td>Importe achegado&lt;br&gt;polo IGVS</td>
       <td>Data da&lt;br&gt;sinatura</td>
      </tr>
     </thead>
     <tbody>
      <tr>
       <td>Convenio de colaboración entre o Instituto Galego da Vivenda e Solo e o Consello da Avogacía Galega para prestar un servizo de asesoramento e orientación xurídica en materia de vivenda</td>
       <td>Regular a colaboración entre o IGVS e o CAG, para os fins de crear as canles de información necesarias para procurar que persoas en situación de desamparo non perdan a súa vivenda habitual ou, de ser o caso, poidan acollerse aos programas existentes en materia de acceso á vivenda, así como para posibilitar que as persoas físicas propietarias ou usufrutuarias de vivendas que sexan ocupadas ilegalmente saiban como actuar nestas situacións.</td>
       <td>2022: 50.000 euros</td>
       <td>9.2.2022</td>
      </tr>
      <tr>
       <td>Addenda para a modificación do Acordo da comisión bilateral que tivo lugar o 26 de outubro de 2017, relativo á área de rexeneración e renovación urbana do núcleo histórico de Corcubión (A Coruña). Plan estatal de fomento do alugamento de vivendas, a rehabilitación edificatoria e a rexeneración e renovación urbanas 2013-2016</td>
       <td>Modificación do número de vivendas obxecto de rehabilitación, sen que supoña incremento ningún do financiamento inicialmente previsto: 12</td>
       <td>Sen achega</td>
       <td>9.3.2022</td>
      </tr>
      <tr>
       <td>Addenda para a modificación do Acordo de comisión bilateral que tivo lugar o 26 de outubro de 2017, relativo á área de rexeneración e renovación urbana do núcleo histórico de Bouzas, Vigo (Pontevedra) Plan estatal de fomento do alugamento de vivendas, a rehabilitación edificatoria e a rexeneración e renovación urbanas 2013-2016</td>
       <td>Modificación do número de vivendas obxecto de rehabilitación, sen que supoña incremento ningún do financiamento inicialmente previsto: 125</td>
       <td>Sen achega</td>
       <td>9.3.2022</td>
      </tr>
      <tr>
       <td>Addenda para a prórroga do Convenio de colaboración entre o Instituto Galego da Vivenda e Solo e a entidade Abanca Corporación Bancaria, S.A. para facilitar a permanencia nas súas vivendas das persoas afectadas por execucións hipotecarias, por desafiuzamentos por falta de pagamento de rendas e en virtude doutras políticas sociais en materia de vivenda</td>
       <td>Prorrogar a vixencia do Convenio de colaboración que tivo lugar entre o IGVS e Abanca Corporación Bancaria, S.A. para facilitar a permanencia nas súas vivendas das persoas afectadas por execucións hipotecarias, por desafiuzamentos por falta de pagamento de rendas e en virtude doutras políticas sociais en materia de vivenda, ata o 5 de abril de 2023</td>
       <td>2022: 191.250 euros
        2023: 63.750 euros</td>
       <td>4.4.2022</td>
      </tr>
      <tr>
       <td>Addenda para a modificación do Acordo de comisión bilateral que tivo lugar o 27 de outubro de 2015, relativo á área de rexeneración e renovación urbana do núcleo histórico de Lugo. Plan estatal de fomento do alugamento de vivendas, a rehabilitación edificatoria e a rexeneración e renovación urbanas 2013-2016</td>
       <td>Modificación do número de vivendas obxecto de rehabilitación, sen que supoña incremento ningún do financiamento inicialmente previsto: 41</td>
       <td>Sen achega</td>
       <td>22.4.2022</td>
      </tr>
     </tbody>
    </table>

