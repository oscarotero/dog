---
date: '2022-05-23'
id: L325-020522-0001
page: 30442
number: 98
agency: Concello de Cenlle
section: VI. Anuncios. b) Administración local.
title: ANUNCIO da incoación de expediente de execución subsidiaria.
range: Anuncio
url: >-
  https://www.xunta.gal/dog/Publicados/2022/20220523/AnuncioL325-020522-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, tras ser publicada a notificación no BOE o 25 de agosto de 2021 e no DOG o 25 de agosto 2021, aos titulares dos bens que se relacionan a continuación, por seren descoñecidos ou non recolleren a notificación en que se lles comunicaba a súa obriga legal de xestionar a biomasa e de retirar as especies arbóreas prohibidas nas parcelas que se sinalan, imposta polo artigo 22.1 da Lei 3/2007.</p>
    <p>Tras comprobar que non se realizaron os labores de xestión da biomasa no prazo concedido tras a publicación nos diarios indicados.</p>
    <p>Visto, ademais, que o Concello de Cenlle ten un convenio asinado con Seaga polo cal encarga a este organismo da Xunta de Galicia a limpeza efectiva de moitas parcelas que están en situación de risco de incendio e para as cales non foi posible lograr que realizasen a limpeza os seus titulares, ben porque non se coñecen ou ben por incumprimento, considerando que resulta obrigatorio, chegados a este punto, acordar a execución subsidiaria polo Concello e que resulta necesario formalizar tamén a liquidación provisional dos custos que terán esas limpezas,</p>
    <p>De acordo co previsto nos artigos 21 e seguintes da Lei 3/2007, de prevención de incendios de Galicia; 135 e seguintes da Lei 2/2016, do solo de Galicia, e 21.1 da Lei 7/1985, do 2 de abril, reguladora das bases do réxime local,</p>
    <h2>RESOLVO:</h2>
    <p>Primeiro. Acordar a execución subsidiaria das seguintes ordes de limpeza dos predios en risco de incendio, ao abeiro do previsto no artigo 22 da Lei 3/2007, por incumprimento dos titulares ou por descoñecemento deles, en zona de franxas de protección de núcleos de poboación:</p>
    <table>
     <tbody>
      <tr>
       <td>Referencia catastral</td>
       <td>Titular/es</td>
       <td>Localización</td>
       <td>Polígono</td>
       <td>Parcela</td>
       <td>Metros</td>
       <td>Custo</td>
       <td>Liquidación provisional</td>
      </tr>
      <tr>
       <td>32026A02700169000TL</td>
       <td>Bóveda López Andrés</td>
       <td>Cenlle (Santa María)</td>
       <td>27</td>
       <td>169</td>
       <td>7.105</td>
       <td>1,20 m²</td>
       <td>8.526 euros</td>
      </tr>
      <tr>
       <td>32026A008005660000TB</td>
       <td>Veciños de Cenlle e Sadurnín</td>
       <td>Sadurnín (San Xoán)</td>
       <td>21</td>
       <td>1000</td>
       <td>160.749</td>
       <td>1,20 m²</td>
       <td>192.898 euros</td>
      </tr>
      <tr>
       <td>32026A021010000000TM</td>
       <td>Veciños de Saa e Navas</td>
       <td>Sadurnín (San Xoán)</td>
       <td>20</td>
       <td>2000</td>
       <td>12.038</td>
       <td>1,20 m²</td>
       <td>14.445 euros</td>
      </tr>
     </tbody>
    </table>
    <p>Segundo. En aplicación do previsto no artigo 22.4 da Lei 3/2007, de prevención e defensa contra os incendios forestais de Galicia, considérase que a limpeza xerará os custos que aparecen na mesma táboa, na columna de liquidación provisional.</p>
    <p>Terceiro. Ordenar e requirir o pagamento da presente liquidación provisional dos custos que deberán aboar as persoas responsables. Os importes que se presentan constitúen a liquidación voluntaria, cos prazos previstos na Lei xeral tributaria. Todo isto sen prexuízo da liquidación definitiva que se cursará unha vez rematados os traballos de corta e rozadura.</p>
    <p>Cuarto. As persoas titulares do terreo ou do dereito de aproveitamento terán a obriga legal de facilitar o acceso necesario para a realización dos traballos de xestión da biomasa. Adóptase como medida cautelar o comiso da madeira procedente da corta de especies arbóreas que se deban retirar, se é o caso, en conformidade co artigo 22.2 da Lei 3/2007.</p>
    <p>Quinto. Outorgarlles aos titulares afectados un prazo de audiencia de 15 días hábiles, para que aleguen e presenten os documentos e xustificacións que consideren convenientes consonte os seus dereitos. Para tales efectos, poderán consultar o expediente administrativo instruído e obter as copias que consideren oportunas para unha maior defensa dos seus intereses, de conformidade co previsto na Lei 39/2015, do 1 de outubro, do procedemento administrativo común das administracións públicas.</p>
    <p>Sexto. Ordenar a publicación da presente resolución no Boletín Oficial del Estado, no Diario Oficial de Galicia e no taboleiro de anuncios do Concello, para o seu coñecemento, e comunicarlla a Seaga, para os efectos que procedan.</p>
    <p>Indícase que o expediente no seu conxunto se atopa á disposición dos/das interesados/as nas dependencias do Concello, sitas en Trasariz, 1, Cenlle, de luns a venres, das 9.00 ás 14.00 horas.</p>
    <p>Cenlle, 25 de abril de 2022</p>
    <footer><p>José Manuel Rodríguez Lamas<br>Alcalde</p></footer>

