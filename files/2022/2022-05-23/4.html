---
date: '2022-05-23'
id: G0598-110522-0003
page: 30241
number: 98
agency: 'Consellería de Cultura, Educación e Universidade'
section: III. Outras disposicións.
title: >-
  RESOLUCIÓN do 10 de maio de 2022 pola que se inscribe a Asociación Cultural
  Plana Sunt in Agros et Orippo y Valme, Amigos del Camino de Santiago no
  Rexistro de Entidades de Promoción do Camiño de Santiago.
range: Resolución
url: >-
  https://www.xunta.gal/dog/Publicados/2022/20220523/AnuncioG0598-110522-0003_gl.html
---
<p>Feitos:</p>
    <p>A Asociación Cultural Plana Sunt in Agros et Orippo y Valme, Amigos del Camino de Santiago presenta unha solicitude de inscrición no Rexistro de Entidades de Promoción do Camiño de Santiago o día 28 de setembro de 2021.</p>
    <p>A solicitude foi presentada segundo o modelo que figura como anexo I do Decreto 45/2001, do 1 de febreiro, de refundición da normativa en materia do Camiño de Santiago (DOG núm. 36, do 20 de febreiro), modificado polo Decreto 209/2002, do 13 de xuño (DOG núm. 121, do 25 de xuño), e con ela foi achegada a documentación pertinente segundo o artigo 26 do citado decreto.</p>
    <p>Fundamentos de dereito:</p>
    <p>É de aplicación especificamente ao procedemento a seguinte normativa:</p>
    <p>– Decreto 198/2020, do 20 de novembro, polo que se establece a estrutura orgánica da Consellería de Cultura, Educación e Universidade.</p>
    <p>– Decreto 45/2001, do 1 de febreiro, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O artigo 23 deste último decreto regula que «para a súa inscrición no rexistro as entidades solicitantes deberán ter como finalidade, expresa e prioritariamente reflectida nos seus estatutos, a recuperación, conservación e promoción do Camiño de Santiago, así como a difusión da cultura derivada deste».</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 9 de maio de 2022 sobre a solicitude, en que se constata que a Asociación Cultural Plana Sunt in Agros et Orippo y Valme, Amigos del Camino de Santiago persegue os obxectivos fixados no decreto.</p>
    <p>A solicitude presentada cumpre as normas establecidas no citado Decreto 45/2001, do 1 de febreiro. Por iso,</p>
    <h2>RESOLVO:</h2>
    <p>Que a Asociación Cultural Plana Sunt in Agros et Orippo y Valme, Amigos del Camino de Santiago sexa inscrita no Rexistro de Entidades de Promoción do Camiño de Santiago co número 228. </p>
    <p>Réxime de recursos:</p>
    <p>A presente resolución pon fin á vía administrativa. Contra ela poderase interpor potestivamente un recurso de reposición perante este mesmo órgano no prazo dun mes, contado a partir do día seguinte ao da notificación desta resolución. Tamén pode ser impugnada directamente cun recurso contencioso-administrativo, no prazo de dous meses desde a recepción desta notificación, ante esa orde xurisdicional.</p>
    <p>Non se poderá interpor en ningún caso recurso contencioso-administrativo ata que o recurso de reposición, de ter sido presentado, sexa resolto expresamente ou se produza a súa desestimación presunta. O anterior é acorde co que dispoñen os artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de maio de 2022</p>
    <footer><p>O conselleiro de Cultura, Educación e Universidade<br>P.D. (Orde do 21.3.2019)<br>Mª Carmen Martínez Insua<br>Directora xeral do Patrimonio Cultural</p></footer>

