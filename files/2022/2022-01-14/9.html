---
date: '2022-01-14'
id: G0599-301221-0009
page: 1602
number: 9
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 21 de decembro de 2021, da Dirección Xeral de Relacións
  Laborais, pola que se dispón a inscrición no rexistro e a publicación do
  Acordo de adhesión temporal ao convenio colectivo das fundacións sanitarias en
  canto non se acorde un convenio colectivo propio para o persoal da Fundación
  Pública Galega de Medicina Xenómica.
range: Resolución
url: >-
  https://www.xunta.gal/dog/Publicados/2022/20220114/AnuncioG0599-301221-0009_gl.html
---
<p>Visto o texto do Acordo de adhesión temporal ao convenio colectivo das fundacións sanitarias en canto non se acorde un convenio colectivo propio para o persoal da Fundación Pública Galega de Medicina Xenómica, que se subscribiu con data do 14 de outubro de 2021 entre a representación da Fundación, Función Pública e os representantes dos traballadores e traballadoras, pertencentes aos sindicatos UGT e CC.OO., e de conformidade co disposto no artigo 90, números 2 e 3, do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo,</p>
    <p>A Dirección Xeral de Relacións Laborais,</p>
    <h2>RESOLVE:</h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Rexcon), creado mediante Orde do 29 de outubro de 2010 (DOG nº 222, do 18 de novembro).</p>
    <p>Segundo. Dispoñer a súa publicación no <em>Diario Oficial de Galicia</em>.</p>
    <p>Santiago de Compostela, 21 de decembro de 2021</p>
    <footer><p>Elena Mancha Montero de Espinosa<br>Directora xeral de Relacións Laborais</p></footer>
    <h2>ANEXO</h2>
    <h2>Acta da segunda sesión da Comisión Negociadora do convenio colectivo para o persoal da Fundación Pública Galega de Medicina Xenómica na cal se acordou a adhesión temporal ao convenio colectivo das fundacións sanitarias en canto non se acorde un convenio colectivo propio para o persoal da Fundación Pública Galega de Medicina Xenómica</h2>
    <p>Reunidos:</p>
    <p>En representación de función pública:</p>
    <p>Victor Gallego Vincent, subdirector xeral de Réxime Xurídico e Relacións Laborais, Dirección Xeral de Función Pública.</p>
    <p>Fernando Domínguez Puente, director técnico da FPGMX.</p>
    <p>En representación da fundación:</p>
    <p>Rosario Royo Martel, directora de RRHH, Galaria.</p>
    <p>Antonio Andreu Vázquez, responsable de Relacións Laborais e Prevención, Galaria.</p>
    <p>Torres Español, técnico de calidade da FPGMX.</p>
    <p>En representación dos traballadores:</p>
    <p>Victoria Eugenia Pardo Fraga, representante legal dos traballadores da FPGMX-CC.OO.</p>
    <p>Pilar Caamaño Vara, representante legal dos traballadores da FPGMX-UGT.</p>
    <p>Ana Riveiro Currais, CC.OO.</p>
    <p>Emilia Lamas Seoane, CC.OO.</p>
    <p>Javier González Castro, CC.OO.</p>
    <p>Javier Martínez Fente, UGT.</p>
    <p>David Modesto Macía Arce, UGT.</p>
    <p>Orde do día:</p>
    <p>1. Lectura e aprobación da acta da sesión do 16 de setembro de 2021.</p>
    <p>Asínase a acta, remitida por correo electrónico con anterioridade aos membros da comisión negociadora.</p>
    <p>2. Pronunciamento dos representantes legais dos traballadores á proposta presentada pola Fundación.</p>
    <p>Ao tratar este segundo punto da Orde do día, ambas as partes alcanzan os acordos que despois se relacionarán e, con carácter previo:</p>
    <p>Manifestan:</p>
    <p>I. Que se recoñecen capacidade e lexitimación suficiente, de acordo co establecido no artigo 87 do Estatuto dos traballadores.</p>
    <p>II. Que, no momento da sinatura da presente acta, as partes aquí representadas non teñen constancia da afectación de ningún convenio colectivo.</p>
    <p>Acordan:</p>
    <p>Primeiro. As partes acordan unha adhesión temporal ao convenio colectivo das fundacións sanitarias en canto non se acorde un convenio colectivo propio nos termos propostos neste documento. A vixencia da dita adhesión, salvo acordo previo das partes en sentido contrario, decaerá o 1 de xuño de 2023 sen que se prorrogue automaticamente a súa vixencia.</p>
    <p>Así mesmo, e coa aprobación previa do Padroado da Fundación, darase traslado e copia do presente escrito á autoridade laboral competente para que teña constancia del e proceda o seu rexistro.</p>
    <p>Segundo. A estrutura salarial é a xa proposta pola empresa e estudada polas partes e anexarase a este documento.</p>
    <p>Terceiro. A xornada de traballo, permisos licenzas e vacacións serán os establecidos na normativa do Sergas. A xornada semanal será de 37,5 horas.</p>
    <p>Cuarto. Na primeira quincena do mes de xaneiro de 2022 as partes retomarán, se procede, as negociacións dun convenio propio para a Fundación.</p>
    <p>Quinto. Os efectos das cláusulas segunda e a terceira iniciaranse o primeiro día do mes seguinte á sinatura da acta onde se recollan estes acordos.</p>
    <p>Sexto. A adhesión e os efectos establecidos neste instrumento só se establecen para o persoal que realiza funcións asistenciais e administrativas na fundación.</p>
    <p>3. Rogos e preguntas.</p>
    <p>En proba de conformidade das partes cos acordos adoptados, asinan esta acta, e finalizan a sesión ás 14.30 horas do 14 de outubro de 2021.</p>

