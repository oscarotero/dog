---
date: '2022-08-12'
id: V0653-210722-0007
page: 44049
number: 154
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 20 de xullo de 2022, da Xefatura Territorial de Ourense, polo que se
  somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Xinzo de Limia (expediente IN407A 2022/23-3).
range: Acordo
url: >-
  https://www.xunta.gal/dog/Publicados/2022/20220812/AnuncioV0653-210722-0007_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: instalación de reconectador TC no apoio núm. 40 da LMT SRS804.</p>
    <p>Situación: lugar de Trandeiras, concello de Xinzo de Limia.</p>
    <p>Características principais recollidas no proxecto: substitución do apoio nº 40 da LMTA SRS804, de tipo HV, por novo apoio de celosía metálica no cal se instala un reconectador TC, retensando o condutor existente. Desmontaxe de elemento XS, matrícula 32HCR0, do apoio núm. 40-1.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado nº 1534 do ICOIIG o 10.12.2021.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no Diario Oficial de Galicia.</p>
    <p>Toda a documentación poderase examinar na Xefatura Territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez núm. 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 20 de xullo de 2022</p>
    <footer><p>O xefe territorial de Ourense<br>P.S.L. (Decreto 116/2022, artigo 41.3)<br>José Luis Prada Suárez<br>Xefe do Servizo de Industria</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Núm. de expediente: IN407A 2022/23-3.</p>
    <p>Termo municipal: Xinzo de Limia.</p>
    <p>Denominación da instalación: instalación de reconectador TC no apoio núm. 40 da LMT SRS804.</p>
    <p>Predio núm. en proxecto: 1</p>
    <p>Paraxe: Pintareiros.</p>
    <p>Cultivo: matogueira.</p>
    <p>Titular: descoñecido.</p>
    <p>Afección: ocupación de 2 m² para o apoio núm. 40.</p>

