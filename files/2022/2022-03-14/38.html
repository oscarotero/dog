---
date: '2022-03-14'
id: G0425-280222-0001
page: 17446
number: 50
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 11 de xaneiro de 2022, da Dirección Xeral de Familia, Infancia e
  Dinamización Demográfica, polo que se notifican as resolucións ditadas no
  procedemento BS403B (expediente 2021-00002496 e tres máis).
range: Anuncio
url: >-
  https://www.xunta.gal/dog/Publicados/2022/20220314/AnuncioG0425-280222-0001_gl.html
---
<p>Logo de tentar en tempo e forma a práctica da notificación dos actos que se relacionan no anexo sen que fose posible por causas non imputables á Administración, e tendo en conta que a publicación do seu contido íntegro pode lesionar dereitos e intereses lexítimos, en virtude do disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, notifícanse a través deste anuncio as resolucións dos recursos de reposición interpostos polas persoas interesadas contra as resolucións ditadas nos procedementos, de conformidade co establecido na Orde do 28 de decembro de 2020 pola que se establecen as bases polas que se rexerá a concesión da axuda económica, a través da tarxeta Benvida, para as familias con fillas e fillos nados, adoptados/as ou declaradas/os en situación de garda con fins adoptivos no ano 2021, e se procede á súa convocatoria (código de procedemento BS403B), publicada no Diario Oficial de Galicia núm. 11, do 19 de xaneiro de 2021.</p>
    <p>Para estes efectos, emprázanse as persoas interesadas que figuran no dito anexo, por si mesmas ou a través da persoa que as represente legalmente, para que comparezan no prazo máximo de dez días contados desde o día seguinte ao da publicación deste anuncio no Boletín Oficial del Estado, no Servizo de Conciliación Familiar da Dirección Xeral de Familia, Infancia e Dinamización Demográfica (Edificio Administrativo San Caetano, 8B, 15781 Santiago de Compostela), das 9.00 ás 14.00 horas, de luns a venres, tendo á súa disposición o expediente para coñecer o contido íntegro do acto que se notifica.</p>
    <p> Se as persoas interesadas non comparecen no dito prazo, a notificación entenderase producida o día do vencemento do prazo sinalado para comparecer.</p>
    <p>Así mesmo, este anuncio publicarase no Diario Oficial de Galicia, ben que a notificación quedará supeditada á súa publicación no Boletín Oficial del Estado.</p>
    <p>Advírtese que contra a referida resolución do recurso de reposición, de conformidade co disposto no artigo 46 da Lei 29/1998, do 13 de xullo, reguladora da xurisdición contencioso-administrativa, pode interpoñerse recurso contencioso-administrativo ante o Tribunal Superior de Xustiza de Galicia, no prazo de dous meses a partir do día seguinte ao da súa notificación, practicada por comparecencia.</p>
    <p>Santiago de Compostela, 11 de xaneiro de 2022</p>
    <footer><p>Jacobo Rey Sastre<br>Director xeral de Familia, Infancia e Dinamización Demográfica</p></footer>
    <h2>ANEXO</h2>
    <h2>Resolución recurso de reposición (procedemento BS403B)</h2>
    <table>
     <tbody>
      <tr>
       <td>Núm. de expediente</td>
       <td>Persoa interesada
         DNI/NIE/pasaporte</td>
       <td>Acto administrativo e data</td>
      </tr>
      <tr>
       <td>BS403B-2021-00002496</td>
       <td>47384570Q</td>
       <td>Resolución do 30.11.2021</td>
      </tr>
      <tr>
       <td>BS403B-2021-00005726</td>
       <td>77407371C</td>
       <td>Resolución do 30.11.2021</td>
      </tr>
      <tr>
       <td>BS403B-2021-00008643</td>
       <td>76718527A</td>
       <td>Resolución do 16.11.2021</td>
      </tr>
      <tr>
       <td>BS403B-2021-00008714</td>
       <td>53484652S</td>
       <td>Resolución do 18.1.2022</td>
      </tr>
     </tbody>
    </table>

