---
date: '2022-03-14'
id: G0598-030322-0005
page: 17348
number: 50
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 2 de marzo de 2022 pola que se modifica a autorización, por cambio da
  súa denominación específica, do centro privado de educación especial Aspanaes,
  do concello de Ferrol.
range: Orde
url: >-
  https://www.xunta.gal/dog/Publicados/2022/20220314/AnuncioG0598-030322-0005_gl.html
---
<p>A representación da titularidade do centro privado de educación especial Aspanaes, do concello de Ferrol, solicita o cambio da denominación específica do centro.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e na Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización por cambio da denominación específica do seguinte centro privado de educación especial:</p>
    <p>Provincia: A Coruña.</p>
    <p>Concello: Ferrol.</p>
    <p>Código: 15025359.</p>
    <p>Denominación específica actual: Aspanaes.</p>
    <p>Nova denominación específica: Aspanaes Ricardo Touceda.</p>
    <p>Artigo 2. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 2 de marzo de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

