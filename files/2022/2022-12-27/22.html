---
date: '2022-12-27'
id: V0653-301122-0012
page: 66117
number: 245
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 30 de novembro de 2022, da Xefatura Territorial de Ourense, polo que
  se somete a información pública o plan de restauración do establecemento de
  beneficio vinculado á concesión de explotación San Juan número 5226, no termo
  municipal da Gudiña, provincia de Ourense.
range: Acordo
url: >-
  https://www.xunta.gal/dog/Publicados/2022/20221227/AnuncioV0653-301122-0012_gl.html
---
<p>Para os efectos previstos no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras (BOE núm. 143, do 13 de xuño), esta xefatura territorial</p>
    <p>Acorda someter a información pública, durante un prazo de trinta (30) días hábiles contados desde o seguinte ao da publicación do presente acordo, o plan de restauración do establecemento de beneficio vinculado á concesión de explotación <em>San Juan</em> nº 5226, no termo municipal da Gudiña, promovido por Tungsten San Juan, S.L. con domicilio social na rúa Nelson Mandela, nº 8, Perillo 15172 Oleiros (A Coruña).</p>
    <p>Durante o prazo indicado, aquelas persoas ou entidades que se consideren afectadas polo dito plan poderán examinalo nas dependencias desta xefatura territorial, rúa Curros Enríquez, 1-3ª, 32003 Ourense, das 9.00 ás 14.00 horas, de luns a venres, así como no portal da devandita consellería: </p>
    <p>https://ceei.xunta.gal/transparencia/informacion-publica/en-tramitacion/explotacions-mineiras</p>
    <p>Así mesmo, poderán formular as súas alegacións por escrito perante este órgano administrativo, que se presentarán en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Transcorrido o período de información pública, proseguirase coa tramitación do plan de restauración do establecemento de beneficio, cuxa autorización compete á Dirección Xeral de Planificación Enerxética e Recursos Naturais, ao abeiro do establecido na Lei 22/1973, do 21 de xullo, de minas.</p>
    <p>Ourense, 30 de novembro de 2022</p>
    <footer><p>Alicia María López Míguez<br>Xefa territorial de Ourense</p></footer>

