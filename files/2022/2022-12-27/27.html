---
date: '2022-12-27'
id: V0653-021222-0007
page: 66132
number: 245
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 30 de novembro de 2022, da Xefatura Territorial de Ourense, pola
  que se conceden as autorizacións administrativas previa e de construción e se
  declaran, en concreto, de utilidade pública, para os efectos da urxente
  ocupación, varias instalacións eléctricas no concello de Ourense (expediente
  IN407A 2022/35-3).
range: Resolución
url: >-
  https://www.xunta.gal/dog/Publicados/2022/20221227/AnuncioV0653-021222-0007_gl.html
---
<p>Examinado o expediente instruído por solicitude de UFD Distribución Electricidad, S.A. sobre as instalacións eléctricas que a seguir se describen:</p>
    <p>Expediente: IN407A 2022/35-3.</p>
    <p>Titular: UFD Distribución Electricidad, S.A.</p>
    <p>Denominación: regulamentación da LMTA SAC805 entre os apoios números B4KOLBVG//21-15 E B4OURFEC//21-24.</p>
    <p>Situación: concello de Ourense.</p>
    <p>As características principais do proxecto, que foi redactado polo enxeñeiro técnico industrial Sergio Rodríguez Rodríguez, colexiado núm. 482 do COITIOU, o 21.9.2021, son as seguintes:</p>
    <p>– Reforma para a súa regulamentación, por distancia antirregulamentarias ao terreo e deterioración en apoios, da LMTA SAC805-Carballiño 5, a 20 kV, coa substitución de 7 apoios en mal estado, que pasan a ser apoios metálicos, e do propio condutor por un novo do tipo LA-110 en 700 m de lonxitude. A reforma ten a súa orixe no apoio existente núm. B4K0N689//21-15 do expediente IN407A 2016/75-3 e o seu final no apoio números B4Q0X0VX//D21-24.</p>
    <p>Antecedentes de feito:</p>
    <p>Primeiro. O día 3.4.2022, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública das citadas instalacións eléctricas.</p>
    <p>Segundo. Esta xefatura territorial solicitou a emisión dos condicionados técnicos aos seguintes organismos ou empresas de servizos de interese xeral afectados: ao Concello de Ourense, que emitiu informe favorable o 6.5.2022; á Confederación Hidrográfica Miño-Sil, que achegou informe condicionado do 26.8.2022; ao Administrador de Infraestruturas Ferroviarias (ADIF), que emitiu informe condicionado o 24.5.2022; e a Telefónica de España, S.A.U., que emitiu informe favorable sobre o proxecto o 25.4.2022.</p>
    <p>Terceiro. A solicitude someteuse a información pública mediante o Acordo desta xefatura territorial do 7.4.2022, que foi inserido no DOG do 3.5.2022 e no xornal La Región de Ourense do 21.4.2022; o proxecto tamén estivo en exposición pública nesta xefatura territorial e no portal de transparencia desta vicepresidencia durante o prazo regulamentario.</p>
    <p>As persoas con domicilio coñecido afectadas pola declaración de utilidade pública, conforme a relación de bens e dereitos (RBDA) achegada pola empresa promotora, foron debidamente notificadas mediante escrito do 11.4.2022; e para dar cumprimento ao artigo 44 da Lei 39/2015, do 1 de outubro, do procedemento administrativo común das administracións públicas, realizouse o trámite de notificación a descoñecidos co correspondente anuncio que se inseriu no DOG do 25.5.2022 e no TEU do BOE de data 30.5.2022.</p>
    <p>Durante o mencionado período de información pública presentáronse as seguintes alegacións:</p>
    <p>– Esperanza González Vázquez, titular do predio núm. 5 da RBDA, presentou alegacións nas cales condiciona a utilidade pública do proxecto e solicita o soterramento deste tendido eléctrico co obxecto de protexer o ambiente na zona afectada polo proxecto, ao representar, segundo indica, un importante impacto ambiental por atravesar espazos naturais protexidos. Desta alegación déuselle traslado á empresa promotora o 23.5.2022.</p>
    <p>Fundamentos de dereito:</p>
    <p>Primeiro. Esta xefatura territorial é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma galega en materia de industria, enerxía e minas, no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; en relación coa Lei 24/2013, do 26 de decembro, do sector eléctrico, e co citado Real decreto 1955/2000, do 1 de decembro.</p>
    <p>Segundo. Cumpríronse os trámites ordenados na Lei 24/2013, do 26 de decembro, do sector eléctrico, no capítulo II do título VII do citado Real decreto 1955/2000, do 1 de decembro, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>Dentro do trámite de condicionados, citado no antecedente de feito segundo desta resolución, consta no expediente a aceptación do promotor de todos os informes e condicións establecidas polos organismos/empresas consultados.</p>
    <p>Terceiro. Á vista do proxecto, das alegacións presentadas, da contestación realizada pola empresa eléctrica solicitante e da lexislación de aplicación, cómpre manifestar o seguinte:</p>
    <p>Non se poden estimar as alegacións presentadas por Esperanza González Vázquez xa que, no relativo á declaración de utilidade pública para instalacións de distribución eléctrica, como a presente, esta vén recoñecida polo artigo 54 da Lei 24/2013, do 26 de decembro, do sector eléctrico, cumprindo para iso a empresa cos requisitos que recolle o artigo 55 da mencionada norma.</p>
    <p>E, no relativo ás reformas en aéreo da liña actual, como indica a empresa eléctrica na contestación ás alegacións, o proxecto presentado a trámite foi realizado observando o establecido no Real decreto 223/2008, do 15 de febreiro, polo cal se aproba o Regulamento sobre condicións técnicas e garantías de seguridade en liñas de alta tensión e, en concreto, segundo o disposto no punto 1.5.1 da Instrución técnica complementaria ITC-LAT 07, que literalmente di: «as liñas eléctricas estudaranse seguindo o trazado que considere máis conveniente o autor do proxecto, no seu intento de lograr a solución óptima para o conxunto da instalación, axustándose en todo caso ás prescricións que na dita instrución se establecen...», sen que existan nas parcelas afectadas as limitacións ou prohibicións á constitución da servidume de paso establecidas tanto no artigo 58 da Lei 24/2013, do 26 de decembro, do sector eléctrico, como no artigo 161 do Real decreto 1955/2000, do 1 de decembro, que impidan o establecemento de servidumes a través dos terreos incluídos na relación de bens e de dereitos afectados presentada.</p>
    <p>As instalacións previstas no proxecto, en función da súa tensión e lonxitude, quedan fóra das obrigas de realizar calquera trámite de avaliación ambiental ordinaria ou simplificada, ao non estaren comprendidas no anexo I nin no anexo II da Lei 21/2013, do 9 de decembro, de avaliación ambiental.</p>
    <p>En conformidade co punto 5 do artigo 43 da Lei 2/2016, do 10 de febreiro, do solo e urbanismo de Galicia, o planeamento poderá prohibir os tendidos aéreos e prever o soterramento dos existentes. Neste senso, o Concello de Ourense emitiu informe favorable sobre o proxecto de reforma en aéreo para a regulamentación da LMTA SAC805-Carballiño 5 existente.</p>
    <p>Esta xefatura territorial, de acordo co que antecede e no exercicio das competencias que ten atribuídas,</p>
    <h2>RESOLVE:</h2>
    <p>Conceder as autorizacións administrativas previa e de construción e declarar, en concreto, a utilidade pública das ditas instalacións, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa do 16 de decembro de 1954.</p>
    <p>Que o representante da Administración, en cumprimento do disposto nos artigos 52 da Lei de expropiación forzosa, do 16 de decembro de 1954, e 149 do Real decreto 1955/2000, do 1 de decembro, dea comezo ao levantamento das actas previas á ocupación, nos días e horas que a cada interesado se lle notifiquen de xeito individual, daqueles predios que figuran no anexo do acordo de información pública do proxecto.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación, no prazo dun mes contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 30 de novembro de 2022</p>
    <footer><p>Alicia María López Míguez<br>Xefa territorial de Ourense</p></footer>

