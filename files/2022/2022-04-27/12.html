---
date: '2022-04-27'
id: G0597-220422-0018
page: 25473
number: 80
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 22 de abril de 2022, do tribunal designado para xulgar o proceso
  selectivo para o ingreso, pola quenda de acceso libre e promoción interna, no
  corpo facultativo superior de Administración especial da Administración xeral
  da Comunidade Autónoma de Galicia, escala de veterinarios (subgrupo A1),
  convocado pola Resolución do 10 de decembro de 2020 (Diario Oficial de Galicia
  número 249, do 11 de decembro), pola que se fai pública a data, a hora e o
  lugar de realización do segundo exercicio do proceso selectivo.
range: Resolución
url: >-
  https://www.xunta.gal/dog/Publicados/2022/20220427/AnuncioG0597-220422-0018_gl.html
---
<p>En sesión que tivo lugar o día 19 de abril de 2022, o tribunal nomeado pola Resolución do 30 de xullo de 2021 (DOG núm. 155, do 13 de agosto), modificada pola Resolución do 13 de setembro de 2021 (DOG núm. 180, do 17 de setembro), encargado de cualificar o proceso selectivo para o ingreso, pola quenda de acceso libre e promoción interna, no corpo facultativo superior de Administración especial da Administración xeral da Comunidade Autónoma de Galicia, escala de veterinarios (subgrupo A1),</p>
    <h2>ACORDOU:</h2>
    <p>Primeiro. Convocar para a realización do segundo exercicio da fase de oposición a persoa aspirante que a seguir se relaciona que, de acordo co establecido nas bases da convocatoria, non acreditou estar en posesión do Celga 4 ou do título equivalente debidamente homologado polo órgano competente en materia de política lingüística da Xunta de Galicia, de acordo coa disposición adicional segunda da Orde do 16 de xullo de 2007 (DOG núm. 146, do 30 de xullo), modificada pola Orde do 10 de febreiro de 2014 (DOG núm. 34, do 19 de febreiro) pola que se regulan os certificados oficiais acreditativos dos niveis de coñecemento da lingua galega.</p>
    <table>
     <tbody>
      <tr>
       <td>NIF</td>
       <td>Apelidos e nome</td>
      </tr>
      <tr>
       <td>***6140**</td>
       <td>Pineda Mariño, Emilia</td>
      </tr>
     </tbody>
    </table>
    <p>Segundo. De conformidade coa base II.1.1.2, este segundo exercicio da fase de oposición terá lugar no seminario B da Escola Galega de Administración Pública (rúa de Madrid, 2, 15707 Santiago de Compostela, A Coruña) o día 4 de maio de 2022, en chamamento único que se iniciará ás 16.00 horas.</p>
    <p>O exercicio constará de dúas probas:</p>
    <p>– Primeira proba: consistirá na tradución dun texto do castelán para o galego elixido por sorteo de entre dous textos propostos polo tribunal.</p>
    <p>– Segunda proba: consistirá na tradución dun texto do galego para o castelán, elixido por sorteo de entre dous textos propostos polo tribunal.</p>
    <p>O exercicio terá unha duración de sesenta (60) minutos.</p>
    <p>As persoas aspirantes deberán ir provistas de DNI ou documento fidedigno acreditativo da súa identidade, a xuízo do tribunal, e bolígrafo de cor azul.</p>
    <p>Non se permitirá o acceso ao recinto en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 22 de abril de 2022</p>
    <footer><p>José Ángel Viñuela Rodríguez<br>Presidente do tribunal</p></footer>

