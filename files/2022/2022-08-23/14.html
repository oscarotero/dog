---
date: '2022-08-23'
id: V0654-120822-0001
page: 45467
number: 159
agency: 'Vicepresidencia Segunda e Consellería de Presidencia, Xustiza e Deportes'
section: VI. Anuncios. a) Administración autonómica.
title: >-
  ACORDO do 11 de agosto de 2022, da Secretaría Xeral para o Deporte, polo que
  se somete a trámite de audiencia o proxecto de interese autonómico (PIA)
  Factoría do Deporte Galego-Galicia Sports 360, promovido polo Real Club Celta
  de Vigo, S.A.D., aos concellos e administracións afectados.
range: Acordo
url: >-
  https://www.xunta.gal/dog/Publicados/2022/20220823/AnuncioV0654-120822-0001_gl.html
---
<p>O 15 de marzo de 2022 o Real Club Celta de Vigo, S.A.D. presentou, ante esta Secretaría Xeral para o Deporte, a solicitude de declaración de interese autonómico do proxecto Factoría do Deporte Galego-Galicia Sports 360, ao abeiro da Lei 1/2021, do 8 de xaneiro, de ordenación do territorio.</p>
    <p>A declaración de interese autonómico está regulada nos artigos 41, 42 e 43 da Lei 1/2021, do 8 de xaneiro, de ordenación do territorio de Galicia.</p>
    <p>Esta Secretaría Xeral para o Deporte, visto o contido e deseño das actuacións deportivas descritas no proxecto presentado, considerou procedente a declaración de interese autonómico.</p>
    <p>De acordo co artigo 42 da mencionada Lei de ordenación do territorio de Galicia, o 1 de xuño de 2022 solicitouse informe da consellería competente en materia de ordenación do territorio sobre a coherencia da proposta de actuación coas determinacións das directrices de ordenación do territorio e dos restantes instrumentos de ordenación do territorio vixente que afectan o ámbito do proxecto.</p>
    <p>O 4 de xullo de 2022 a Dirección Xeral de Ordenación do Territorio e Urbanismo (DXOTU) emitiu informe de carácter favorable sobre a declaración do proxecto como de interese autonómico.</p>
    <p>De conformidade co disposto no artigo 42.2 da Lei 1/2021, do 8 de xaneiro, de ordenación do territorio de Galicia, dáse traslado do proxecto a través da ligazón: https://descargas.xunta.es/8d740fbc-f119-4b15-9516-05e696a5b1781659078229814, para os efectos do cumprimento do trámite de audiencia polo prazo de dous (2) meses aos concellos e demais administracións públicas cuxas funcións poidan verse afectadas.</p>
    <p>Santiago de Compostela, 11 de agosto de 2022</p>
    <footer><p>José Ramón Lete Lasa<br>Secretario xeral para o Deporte</p></footer>

