---
date: '2022-08-23'
id: G0181-040822-0001
page: 45530
number: 159
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 4 de agosto de 2022 polo que se someten ao trámite de información
  pública o proxecto de construción do itinerario peonil na contorna do enlace
  da AG-4.1 coa PO-504, de clave PO/21/068.06, así como a relación individual de
  bens, dereitos e propietarios afectados polo proxecto referido.
range: Anuncio
url: >-
  https://www.xunta.gal/dog/Publicados/2022/20220823/AnuncioG0181-040822-0001_gl.html
---
<p>Antecedentes:</p>
    <p>Mediante a Resolución do director da Axencia Galega de Infraestruturas do 4 de xullo de 2022, aprobouse provisionalmente o proxecto de construción: itinerario peonil na contorna do enlace da AG-4.1 coa PO-504, de clave PO/21/068.06, no municipio de Sanxenxo (Pontevedra).</p>
    <p>A Lei 8/2013, do 28 de xuño, de estradas de Galicia, determina no seu artigo 6.2 que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta de Galicia conta, entre os seus obxectivos, o desenvolvemento de actuacións que permitan o fomento dunha mobilidade alternativa á motorizada, así como minimizar as repercusións sobre o ambiente e os seus impactos sociais e económicos.</p>
    <p>A actuación consiste na construción dun itinerario peonil na contorna do enlace da AG-4.1 (punto quilométrico (p.q.) 19+350) coa estrada PO-504 en Sanxenxo, tendo en conta que supón unha barreira para o tránsito de peóns pola intensidade de tráfico que se rexistra. Mediante este proxecto proponse o desenvolvemento dun percorrido que evite o dito enlace aproveitando o paso inferior da PO-504 baixo a AG-4.1.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado documento sométese ao trámite de información pública durante un período de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957 polo que se aproba o Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. Do mesmo xeito, sométese este proxecto a información pública para os efectos do establecido no Real decreto 849/1986, do 11 de abril, polo que se aproba o Regulamento do dominio público hidráulico, en relación coa protección do dominio público hidráulico e coas actuacións neste ou na súa zona de policía.</p>
    <p>Cuarto. A exposición ao público, para os efectos desta resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (avenida Mª Victoria Moreno, 43-1º, 36071 Pontevedra) e na casa do concello (rúa Consistorio, 4, 36960 Sanxenxo).</p>
    <p>Así mesmo, na páxina web da Consellería de Infraestruturas e Mobilidade:</p>
    <p>(https://infraestruturasemobilidade.xunta.gal/transparencia/procedementos-informacion-publica/estudos-proxectos), atópase á disposición dos interesados o documento completo do proxecto de construción.</p>
    <p>Santiago de Compostela, 4 de agosto de 2022</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h2>Relación de bens, dereitos e propietarios afectados</h2>
    <p>Itinerario peonil na contorna do enlace da AG-4.1 coa PO-504.</p>
    <p>PO/21/068.06.</p>
    <p>Concello de Sanxenxo.</p>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Políg.</td>
       <td>Parc.</td>
       <td>Propietario/s</td>
       <td>DNI</td>
       <td>Sup. exp. (m2)</td>
       <td>Ocup. temporal (m2)</td>
       <td>Sit. básica do solo</td>
       <td>Clasificación
        PXOM 2003</td>
       <td>Uso do solo</td>
       <td>Bens afectados</td>
      </tr>
      <tr>
       <td>1</td>
       <td>36051A047006450000FK</td>
       <td>47</td>
       <td>645</td>
       <td>Martínez Fernández, José (Hros.)</td>
       <td>***4047**</td>
       <td>7,28</td>
       <td>-</td>
       <td>Urbanizado</td>
       <td>Urbano</td>
       <td>Viña secaño
        Labor ou labradío secaño</td>
       <td>-</td>
      </tr>
      <tr>
       <td>2</td>
       <td>36051A047006460000FR</td>
       <td>47</td>
       <td>646</td>
       <td>Martínez Fernández, José (Hros.)</td>
       <td>***4047**</td>
       <td>19,81</td>
       <td>-</td>
       <td>Urbanizado</td>
       <td>Urbano</td>
       <td>Labor ou labradío secaño</td>
       <td>-</td>
      </tr>
      <tr>
       <td>3</td>
       <td>36051A047006470000FD</td>
       <td>47</td>
       <td>647</td>
       <td>Martínez Camiña, Custodio (Hros.)</td>
       <td>***6660**</td>
       <td>27,52</td>
       <td>-</td>
       <td>Urbanizado</td>
       <td>Urbano</td>
       <td>Viña secaño
        Labor ou labradío secaño</td>
       <td>-</td>
      </tr>
      <tr>
       <td>4</td>
       <td>5461107NG1956S0001JE</td>
       <td>47</td>
       <td>-</td>
       <td>Otero Martínez, Ángel Custodio</td>
       <td>***0532**</td>
       <td>10,95</td>
       <td>14,91</td>
       <td>Urbanizado</td>
       <td>Urbano</td>
       <td>Residencial</td>
       <td>-</td>
      </tr>
      <tr>
       <td>C-1</td>
       <td>-</td>
       <td>47</td>
       <td>-</td>
       <td>Dominio público estrada PO-504</td>
       <td>-</td>
       <td>19,60</td>
       <td>20,80</td>
       <td>Rural</td>
       <td>Urbano</td>
       <td>Residencial</td>
       <td>Columna de pedra (2 unidades)</td>
      </tr>
     </tbody>
    </table>

