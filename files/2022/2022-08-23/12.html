---
date: '2022-08-23'
id: V0653-280722-0007
page: 45459
number: 159
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 27 de xullo de 2022, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica no concello de Ponte Caldelas (expediente IN407A
  2022/211-4).
range: Resolución
url: >-
  https://www.xunta.gal/dog/Publicados/2022/20220823/AnuncioV0653-280722-0007_gl.html
---
<p>Expediente: IN407A 2022/211-4.</p>
    <p>Promotora: Eléctrica Los Molinos, S.L.</p>
    <p>Denominación: LMTS, CD Cruz do Brasil I.</p>
    <p>Concello: Ponte Caldelas.</p>
    <p>Feitos:</p>
    <p>Primeiro. O 16 de maio de 2022, Eléctrica Los Molinos, S.L. solicitou a autorización administrativa previa e a autorización administrativa de construción do proxecto de execución da instalación eléctrica denominada LMTS, CD Cruz do Brasil I.</p>
    <p>Examinado o proxecto de execución, conclúese que consiste na instalación dun centro de distribución e unha liña de media tensión subterránea en dúas actuacións. Estas actuacións están previstas no lugar de Cruz do Brasil, na parroquia de Taboadelo, no concello de Ponte Caldelas (Pontevedra).</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Ponte Caldelas. A empresa promotora manifestou a súa conformidade co condicionado emitido.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo) e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segundo. A lexislación de aplicación a este expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>Centro de distribución (CD) en edificio prefabricado PFU3, que alberga no seu interior catro celas de liña e unha de servizos auxiliares.</p>
    <p>Liña de media tensión subterránea (LMTS) de dobre circuíto a 20 kV, con condutor RHZ5 de 240 mm2 de sección, cunha lonxitude de 154 metros, con orixe no CD proxectado e final no paso aéreo-subterráneo (PAS) proxectado no apoio núm. 9 da liña de media tensión aérea (LMTA) entre Taboadelo e o polígono empresarial da Reigosa.</p>
    <p>LMTS a 20 kV, con condutor RHZ5 de 240 mm2 de sección, cunha lonxitude de 164 metros, con orixe no CD proxectado e final no paso aéreo-subterráneo (PAS) proxectado no apoio núm. 1 da LMTA dirección Santana.</p>
    <p>A instalación está situada no lugar de Cruz do Brasil, na parroquia de Taboadelo, no concello de Ponte Caldelas (Pontevedra).</p>
    <p>Conforme con todo o indicado, </p>
    <h2>RESOLVO:</h2>
    <p>Primeiro. Outorgar a Eléctrica Los Molinos, S.L. as autorizacións administrativas previa e de construción da instalación de distribución de enerxía eléctrica denominada LMTS, CD Cruz do Brasil I (expediente IN407A 2022/211-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Eléctrica Los Molinos, S.L. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 27 de xullo de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

