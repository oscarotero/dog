---
date: '2022-07-28'
id: L217-110722-0002
page: 41718
number: 143
agency: Concello da Estrada
section: VI. Anuncios. b) Administración local.
title: ANUNCIO de requirimento de xestión da biomasa (expediente 4409/2021).
range: Anuncio
url: >-
  https://www.xunta.gal/dog/Publicados/2022/20220728/AnuncioL217-110722-0002_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e posto que non se puido efectuar la notificación aos titulares dos bens que se mencionan a continuación, comunícaselles ás persoas responsables a súa obriga legal de xestión da biomasa e de retirada das especies arbóreas prohibidas nas parcelas que se describen, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia.</p>
    <table>
     <tbody>
      <tr>
       <td>Referencia catastral</td>
       <td>Titularidade da parcela</td>
       <td>Parroquia</td>
       <td>Concello</td>
       <td>Hectáreas afectadas</td>
      </tr>
      <tr>
       <td>36017R518004520000QX</td>
       <td>Carmen López González</td>
       <td>Oca</td>
       <td>A Estrada</td>
       <td>846 m2</td>
      </tr>
      <tr>
       <td>36017R518004530000QI</td>
       <td>Bastar López López</td>
       <td>Oca</td>
       <td>A Estrada</td>
       <td>721 m2</td>
      </tr>
     </tbody>
    </table>
    <p>Primeiro. En virtude do que antecede, comunícaselle que na referida parcela se incumpre o establecido no artigo 21 da Lei 3/2007, polo tanto, dispón dun prazo máximo de quince (15) días naturais para o cumprimento voluntario e xestión da biomasa na parcela citada, desde a publicación deste decreto no <em>Boletín Oficial del Estado</em>. </p>
    <p>Segundo. En caso de persistencia no incumprimento, transcorrido o devandito prazo, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, ao comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>Terceiro. No caso de proceder a execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procedera á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, de ser o caso.</p>
    <p>Cuarto. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007.</p>
    <p>a) Administración competente para sancionar: artigo 54.3. A incoación do procedemento sancionador en aplicación desta lei, por ausencia de ordenanzas municipais ao respecto, para infraccións cometidas en solo urbano, núcleo rural e urbanizable, será competencia do correspondente concello. A resolución dos expedientes para a comisión de infraccións leves, graves ou moi graves corresponderalle á persoa titular da Alcaldía, de acordo co establecido no número 3 do artigo 21.ter.</p>
    <p>b) Cualificación da infracción: infracción leve incluída no artigo 51.3 da Lei 3/2007, do 9 de abril, de prevención e defensa contra os incendios forestais de Galicia, sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impor no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007). No caso de ser considerado infracción grave, a contía máxima da sanción será de 100.000 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser reiteradas de acordo co establecido no artigo 22.2 da Lei 3/2007.</p>
    <p>A Estrada, 7 de xullo de 2022</p>
    <footer><p>José C. López Campos<br>Alcalde</p></footer>

