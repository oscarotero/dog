---
date: '2022-07-28'
id: V0653-070722-0001
page: 41643
number: 143
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 4 de xullo de 2022, da Xefatura Territorial de Pontevedra, de
  declaración, en concreto, de utilidade pública e a necesidade da urxente
  ocupación que leva implícita da parte aérea da instalación eléctrica
  Recuamento LMT VAA-705 derivada CT SMA encoro, nos concellos de Vigo e
  Gondomar (expediente IN407A 2019/014-4).
range: Resolución
url: >-
  https://www.xunta.gal/dog/Publicados/2022/20220728/AnuncioV0653-070722-0001_gl.html
---
<p>Feitos:</p>
    <p>Primeiro. O 22 de xaneiro de 2019, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada Recuamento LMT VAA-705 derivada CT SMA encoro.</p>
    <p>Examinado o proxecto de execución, conclúese que a instalación consiste nunha liña área de media tensión a 15 kV e nunha liña área de media tensión subterránea a 15 kV que discorre entre os concellos de Vigo e Gondomar, ademais da instalación dun centro de transformación de 250 kVA.</p>
    <p>Segundo. Mediante escritos do 17 de xuño de 2019, esta xefatura territorial notificou ás persoas contidas na relación de bens e dereitos afectados a solicitude da autorización administrativa previa, a autorización administrativa de construción e a declaración de utilidade pública da instalación eléctrica referida.</p>
    <p>Terceiro. O proxecto someteuse ao trámite de información pública mediante a Resolución do 17 de xuño de 2019, publicada nos seguintes medios:</p>
    <p>– DOG (<em>Diario Oficial de Galicia</em>): 8 de xullo de 2019.</p>
    <p>– BOPPO (<em>Boletín Oficial</em> da provincia de Pontevedra): 4 de xullo de 2019.</p>
    <p>– Xornal <em>Faro de Vigo</em>: 28 de xuño de 2019.</p>
    <p>– Taboleiro de anuncios dos concellos de Vigo e Gondomar.</p>
    <p>Durante o mencionado trámite recibíronse unicamente as alegacións presentadas por Remedios Fernández Costas.</p>
    <p>Cuarto. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas. A empresa promotora manifestou a súa conformidade cos condicionados establecidos.</p>
    <p>Quinto. Para aqueles casos en que non foi posible efectuar notificacións, o 2 de xullo de 2019 e o 18 de xullo de 2019 publicouse o correspondente anuncio no <em>Diario Oficial de Galicia</em> e no taboleiro de edictos único do <em>Boletín Oficial del Estado</em>, respectivamente, co fin de realizar a notificación por comparecencia. Transcorrido o prazo establecido no dito anuncio, non compareceu ningunha persoa interesada.</p>
    <p>Sexto. Os servizos técnicos da xefatura territorial, á vista das alegacións presentadas e da documentación contida no expediente, emitiron informe favorable sobre a solicitude de autorización.</p>
    <p>Sétimo. O 6 de agosto de 2020, esta xefatura territorial resolveu outorgar unha autorización administrativa, declaración, en concreto, de utilidade pública e a necesidade da urxente ocupación que leva implícita e de autorización de construción da instalación eléctrica Recuamento LMT VAA-705 derivada CT SMA encoro, nos concellos de Vigo e Gondomar (expediente IN407A 2019/014-4). A declaración de utilidade pública estableceuse para os seguintes bens e dereitos afectados:</p>
    <p>Parcela 4. Municipio: Vigo; lugar: Campo do Muíño; titular: Remedios Fernández Costas; afección: 2 m2 para o apoio 6-16.</p>
    <p>Parcela 5. Municipio: Vigo; lugar: Campo do Muíño; titular: Sergio Abalde Vila; afección: 2 m2 para o apoio 6-19.</p>
    <p>Parcela 7. Municipio: Vigo-Gondomar; lugar: Cacheiro; titular: descoñecido; afección: 16,81 m2 para o centro de transformación e 16,4 m2 de servidume aérea.</p>
    <p>Oitavo. O 13 de outubro de 2021, UFD Distribución Electricidad, S.A. achega unha solicitude de ampliación da declaración de utilidade pública para a parte aérea da instalación eléctrica Recuamento LMT VAA-705 derivada CT SMA encoro, nos concellos de Vigo e Gondomar (expediente IN407A 2019/014-4) por problemas de permisos.</p>
    <p>Noveno. Mediante escritos do 22 de febreiro de 2022, esta xefatura territorial notificou ás persoas contidas na relación de bens e dereitos afectados a solicitude da autorización administrativa previa, a autorización administrativa de construción e a declaración de utilidade pública da instalación eléctrica referida.</p>
    <p>Naqueles casos en que non foi posible efectuar notificacións, o 11 de marzo de 2022 e o 8 de xuño de 2022 publicouse o correspondente anuncio no <em>Diario Oficial de Galicia</em>; e o 22 de marzo de 2022 e o 13 de xuño de 2022 no taboleiro de edictos único do <em>Boletín Oficial del Estado</em>, co fin de realizar a notificación por comparecencia. Transcorrido o prazo establecido nos mencionados anuncios, non compareceu ningunha persoa interesada.</p>
    <p>Décimo. O proxecto someteuse ao trámite de información pública mediante a Resolución do 22 de febreiro de 2022, publicada nos seguintes medios:</p>
    <p>– DOG: 17 de marzo de 2022.</p>
    <p>– Xornal <em>Faro de Vigo</em>: 17 de marzo de 2022.</p>
    <p>– Taboleiro de anuncios dos concellos de Vigo e Gondomar durante o prazo regulamentario.</p>
    <p>Durante o mencionado trámite non se recibiron alegacións.</p>
    <p>Consideracións legais e técnicas.</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, da Vicepresidencia Primeira e Consellería de Economía, Industria e Innovación, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo) e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 3/2007, do 9 de abril, de prevención e defensa contra os incendios forestais de Galicia.</p>
    <p>Lei do 16 de decembro de 1954, sobre expropiación forzosa.</p>
    <p>Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>• LMT aérea a 15 kV con condutor tipo LA-56 en dúas actuacións:</p>
    <p>◦ 594 metros; orixe no apoio existente 6-9 da LMT VAA-705 e final no apoio existente 6-21 da LMT VA A-705.</p>
    <p>◦ 50 metros; orixe no apoio proxectado 6-10 na LMT VAA-705, onde se fai a derivada ao CT Fraga e final no apoio existente 6-10-1 da LMT VAA-705.</p>
    <p>• LMT subterránea a 15 kV con condutor tipo RHZ en dúas actuacións:</p>
    <p>◦ 146 metros; orixe no paso aero-subterráneo (PAS) no apoio proxectado 6-10 e final no novo CT Fraga proxectado.</p>
    <p>◦ 638 metros; orixe no PAS no apoio 6-21 e final no CT SMA encoro.</p>
    <p>• Novo centro de transformación prefabricado (en substitución do existente intemperie de 160 kVA) a 250 kVA con R.T. 15 kV/400 V.</p>
    <p>A instalación discorre polo lugar da Fraga, entre os concellos de Vigo e Gondomar (Pontevedra).</p>
    <p>Conforme con todo o indicado,</p>
    <h2>RESOLVO:</h2>
    <p>Declarar a utilidade pública, en concreto, da parte aérea da instalación eléctrica Recuamento LMT VAA-705 derivada CT SMA encoro, nos concellos de Vigo e Gondomar (expediente IN407A 2019/014-4), o que leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 4 de xullo de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

