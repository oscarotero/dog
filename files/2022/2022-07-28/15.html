---
date: '2022-07-28'
id: V0653-070722-0003
page: 41628
number: 143
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 29 de xuño de 2022, da Xefatura Territorial de Pontevedra, de
  autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción dunha instalación eléctrica no
  concello de Vigo (expediente IN407A 2022/025-4).
range: Resolución
url: >-
  https://www.xunta.gal/dog/Publicados/2022/20220728/AnuncioV0653-070722-0003_gl.html
---
<p>Feitos:</p>
    <p>Primeiro. O 21 de xaneiro de 2022, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada Ret. LMT DC Bal708-702 e BAL708-706 e CS Baixada Gándara.</p>
    <p>Examinado o proxecto de execución, conclúese que ten como finalidade as seguintes actuacións no lugar da Gándara, na parroquia de Coruxo, no concello de Vigo (Pontevedra):</p>
    <p>Instalación dun centro de seccionamento de superficie cun conxunto de celas 4L+TT(3TC) no que se conectarán as liñas de media tensión proxectadas realizando entrada e saída da LMT BAL708.</p>
    <p>Desmontaxe nos tramos BAL7082996 e BAL702018 da liña de media tensión aérea existente desde o apoio proxectado C-9000/22 ata o apoio 9U2JSMOR//D26. Desmontaxe nos tramos BAL7083000, BAL7082980, BAL7023337 e BAL7023282 da liña de media tensión aérea existente desde o apoio 9U2JSMOR//D26 existente ata o apoio proxectado C-9000/18. Retirada de dous vans en condutor LAC-80 e do seccionador (36HJM1) na derivación ao CT Crown Embalajes (36PNL1) que pasa a ter o punto de entroncamento no CS proxectado. En consecuencia, retíranse un total de 410 metros de condutor LA-110, 384 metros de condutor LAC-80, tres apoios de formigón, dous apoios de chapa e un apoio de celosía.</p>
    <p>Desmontaxe dos tramos BAL7082998, BAL706219, BAL7082999 e BAL7023336 da liña de media tensión subterránea existente en condutor RHZ1.</p>
    <p>Instalación de 160 metros dunha liña de media tensión aérea (LMTA) en dúas actuacións.</p>
    <p>Instalación de 2.242 metros dunha liña de media tensión subterránea (LMTS) en cinco actuacións.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo, a Axencia Estatal de Seguridade Aérea, a Axencia Galega de Infraestruturas, a Demarcación de Estradas del Estado, o Servizo de Urbanismo de Pontevedra e o Servizo do Patrimonio Cultural de Pontevedra. A empresa promotora manifestou a súa conformidade co condicionado emitido polo Concello de Vigo.</p>
    <p>O Servizo do Patrimonio Cultural manifestou que mentres non se inicie o procedemento específico de delimitación do Camiño de Santiago no SU de Vigo, este non se entende como territorio histórico, polo que non existen elementos a protexer desde o punto de vista de protección do patrimonio que podan verse afectados polas referidas obras.</p>
    <p>Os demais organismos non emitiron condicionado técnico, entendéndose en consecuencia a súa conformidade coa autorización de construción da dita infraestrutura eléctrica, conforme ao disposto no artigo 131 do Real decreto 1955/2000, do 1 de decembro, sen prexuízo da autorización que lle corresponda outorgar.</p>
    <p>Terceiro. Mediante anuncio do 16 de febreiro de 2022, publicado no taboleiro de edictos único do <em>Boletín Oficial del Estado</em> do 9 de marzo de 2022, notificouse a afección da única parcela afectada pola solicitude de declaración de utilidade pública que figura na relación de bens e dereitos achegada pola empresa. Este anuncio foi publicado de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, para aqueles casos nos que non foi posible efectuar notificacións.</p>
    <p>Cuarto. O proxecto someteuse ao trámite de información pública mediante Resolución do 16 de febreiro de 2022 publicada nos seguintes medios:</p>
    <p>DOG (<em>Diario Oficial de Galicia</em>): 10 de marzo de 2022.</p>
    <p>Xornal <em>Faro de Vigo</em>: 10 de marzo de 2022.</p>
    <p>Taboleiro de anuncios do Concello de Vigo.</p>
    <p>Durante o mencionado trámite non se recibiron alegacións.</p>
    <p>Consideracións legais e técnicas.</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 230/2020, do 23 de decembro, da Vicepresidencia Segunda e Consellería de Economía, Empresa e Innovación, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG nº 5, do 11 de xaneiro de 2021) e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 3/2007, do 9 de abril, de prevención e defensa contra os incendios forestais de Galicia.</p>
    <p>Lei do 16 de decembro de 1954, sobre expropiación forzosa.</p>
    <p>Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>LMT aérea (actuación 1) a 15 kV con condutor tipo LA 110 de 0,109 km de lonxitude (retensado), con orixe no apoio existente 9U57LR23//D24 e final no apoio proxectado C-9000/22 (Pto. 1).</p>
    <p>LMT aérea (actuación 2) a 15 kV con condutor tipo LA 110 de 0,051 km de lonxitude (retensado), con orixe no apoio proxectado C-9000/18 (Pto. 2) e final no apoio existente 9TVA8E2U//D29.</p>
    <p>LMT subterránea (actuación 1) a 15 kV con condutor tipo RHZ de 0,129 km de lonxitude, con orixe no apoio proxectado C-9000/22 (Pto. 1) e final na cela de liña do CR Camiño do Romeu (36CFT5).</p>
    <p>LMT subterránea (actuación 2) a 15 kV con condutor tipo RHZ de 0,926 km de lonxitude, con orixe na cela de liña do CR Camiño do Romeu (36CFT5) e final na LMTS existente BAL7023318 (cambiará a BAL708) (nó U).</p>
    <p>LMT subterránea (actuación 3) a 15 kV con condutor tipo RHZ de 0,032 km de lonxitude, con orixe na LMTS existente BAL7023318 (cambiará a BAL708) (nó U), e final na LMTS existente BAL7023318 (cambiará a BAL708) unha vez alimente ao CS proxectado (nó J).</p>
    <p>LMT subterránea (actuación 4) a 15 kV con condutor tipo RHZ de 0,129 km de lonxitude, con orixe no apoio proxectado C-9000/22 (Pto. 1) e final na cela de liña do CR Camiño do Romeu (36CFT5).</p>
    <p>LMT subterránea (actuación 5) a 15 kV con condutor tipo RHZ de 0,926 km de lonxitude, con orixe na cela de liña do CR Camiño do Romeu (36CFT5) e final na LMTS existente BAL7023318 (nó T).</p>
    <p>Centro de seccionamento situado na parcela con referencia catastral 9118968NG1791N0001RI.</p>
    <p>A instalación está situada no lugar da Gándara, Coruxo, Vigo.</p>
    <p>Conforme con todo o indicado,</p>
    <p class="dog-titulo">RESOLVO:</p>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada Ret. LMT DC Bal708-702 e BAL708-706 e CS Baixada Gándara (expediente IN407A 2022/025-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Declarar a utilidade pública, en concreto, da citada instalación eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 29 de xuño de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

