---
date: '2022-03-17'
id: G0532-090222-0003
page: 18241
number: 53
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 8 de febreiro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Bioetanol Galicia, S.A. para a súa planta de produción de etanol e produtos
  para a alimentación animal no concello de Curtis (A Coruña) (expediente
  2020-IPPC-M-66).
range: Anuncio
url: >-
  https://www.xunta.gal/dog/Publicados/2022/20220317/AnuncioG0532-090222-0003_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada polo titular, para que calquera persoa interesada poida consultala e, de ser o caso, presentar dentro do citado prazo as alegacións, suxestións ou observacións que xulgue convenientes. </p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación. </p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 8 de febreiro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expediente: 2020-IPPC-M-66.</p>
    <p>Núm. da autorización ambiental integrada: 2005/0246_NAA/IPPC_019.</p>
    <p>Categoría principal da actividade: anexo I, categoría 4.1.b) do Real decreto lexislativo 1/2016, do 16 de decembro.</p>
    <p>Titular: Bioetanol Galicia, S.A.</p>
    <p>Enderezo da instalación: polígono industrial de Teixeiro N-634 km 664,3, 15310, concello de Curtis, A Coruña (ref. da parcela 9488507NH7798N0001YU).</p>
    <p>Actividade principal: fabricación doutros produtos básicos de química orgánica.</p>
    <p>Verteduras: as augas residuais industriais do proceso produtivo, xunto coas purgas da caldeira, condúcense á planta de tratamento de efluentes da empresa, para logo incorporarse depuradas, tras o paso por unha arqueta, á rede de augas limpas do polígono industrial de Teixeiro. A esta arqueta tamén se dirixen as purgas das torres de refrixeración e de lavados de filtros sen depuración previa, para logo incorporarse á citada rede. No caso de detectarse contaminación nestas purgas, diríxense previamente á planta de tratamento de efluentes da empresa. </p>
    <p>As augas pluviais limpas diríxense a outra arqueta para logo incorporarse á rede de pluviais do polígono no mesmo punto de vertedura que as correntes descritas no parágrafo anterior. No caso de detectarse contaminación destas augas pluviais, diríxense á planta de tratamento de efluentes da empresa previa incorporación á rede. </p>
    <p>As augas residuais fecais atópanse conectadas á rede de augas sucias do polígono industrial de Teixeiro, para despois recibir depuración na EDAR do polígono.</p>

