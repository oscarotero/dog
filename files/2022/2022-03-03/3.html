---
date: '2022-03-03'
id: G0426-250222-0001
page: 15071
number: 43
agency: Consellería do Medio Rural
section: III. Outras disposicións.
title: >-
  CORRECCIÓN DE ERROS. Orde do 29 de decembro de 2021 pola que se establecen as
  bases reguladoras das axudas destinadas á elaboración de instrumentos de
  ordenación ou xestión forestais, cofinanciadas polo Fondo Europeo Agrícola de
  Desenvolvemento Rural (Feader) no marco do Programa de desenvolvemento rural
  (PDR) de Galicia 2014-2020, e se convocan para o ano 2022 (código de
  procedemento MR462B).
range: Corrección de orde
url: >-
  https://www.xunta.gal/dog/Publicados/2022/20220303/AnuncioG0426-250222-0001_gl.html
---
<p>Advertidos erros na Orde do 29 de decembro de 2021 pola que se establecen as bases reguladoras das axudas destinadas á elaboración de instrumentos de ordenación ou xestión forestais, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2022 (código de procedemento MR462B), publicada no <em>Diario Oficial de Galicia</em> núm. 21, do 1 de febreiro de 2022, cómpre facer as seguintes correccións:</p>
    <p>1. Na páxina 6651, no artigo 2, número 1.a), onde di: «Dos bosques ou doutras superficies forestais que sexan propiedade da Administración central, autonómica ou local.», debe dicir: «Dos bosques ou doutras superficies forestais que sexan propiedade da Administración central ou autonómica.».</p>
    <p>2. Na páxina 6654, no artigo 5, número 2, onde di: «Serán obxecto de axuda, igualmente, aqueles IOXF nos cales o plan especial finalizou con anterioridade ao 2019.», debe dicir: «Serán obxecto de axuda, igualmente, aqueles IOXF nos cales o plan especial finalizou con anterioridade a 2021.».</p>
    <p>3. Na páxina 6672, no artigo 17, número 1, onde di: «O prazo para executar e xustificar as axudas concedidas nesta orde remata o 30 de abril de 2022, para propietarios particulares de xeito individual, sociedades e agrupacións de propietarios particulares, cooperativas agrícolas, pro indivisos, entidades locais, comunidades de bens e outras persoas xurídicas (S.A., S.L., ...) e o 30 de xuño de 2022 para CMVMC e montes de varas, abertais, de voces, de vocerío e fabeo.», debe dicir: «O prazo para executar e xustificar as axudas concedidas nesta orde remata o 30 de abril de 2023 para propietarios particulares de xeito individual, sociedades e agrupacións de propietarios particulares, cooperativas agrícolas, pro indivisos, entidades locais, comunidades de bens e outras persoas xurídicas (S.A., S.L., ...) e o 30 de xuño de 2023 para CMVMC e montes de varas, abertais, de voces, de vocerío e fabeo.».</p>
    <p>4. Na páxina 6689, no anexo III, en Proxectos de ordenación (PO), epígrafe B, na táboa de atributos da capa de superficie arborada e inventariable, na descrición do campo Sarb, onde di: «En Xorfor se corresponde cos datos da táboa D1.TaboaEstratosInv no campo [TipoEst]=’111’→Monte arborizado. Bosque ata [TipoEst]=’127’→Monte arborizado ralo. Alineacións estreitas.», debe dicir: «En Xorfor correspóndese cos datos da táboa D1.TaboaEstratosInv no campo [TipoEst]=’111’→Monte arborizado. Bosque ata [TipoEst]=’134’→Monte arborizado temporalmente sen cobertura. Devasas.».</p>

