---
date: '2022-09-02'
id: G0656-190822-0002
page: 47122
number: 167
agency: Consellería de Promoción do Emprego e Igualdade
section: III. Outras disposicións.
title: >-
  EXTRACTO da Resolución do 12 de agosto de 2022, da Secretaría Xeral da
  Igualdade, pola que se establecen as bases reguladoras das subvencións para
  facilitar a mobilidade xeográfica das mulleres vítimas de violencia de xénero,
  no marco do Pacto de Estado contra a violencia de xénero, e se convocan para o
  ano 2022 (código de procedemento SI451B).
range: Resolución
url: >-
  https://www.xunta.gal/dog/Publicados/2022/20220902/AnuncioG0656-190822-0002_gl.html
---
<p>BDNS (Identif.): 646272.</p>
    <p>De conformidade co previsto no artigo 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) <br>(http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>1. Poderán ser beneficiarias das subvencións previstas nesta resolución as mulleres vítimas de violencia de xénero que cumpran os seguintes requisitos:</p>
    <p>a) Que acrediten a súa situación por calquera dos medios previstos no artigo 5 da Lei 11/2007, do 27 de xullo, galega para a prevención e o tratamento integral da violencia de xénero.</p>
    <p>En todo caso, a documentación acreditativa da situación de violencia de xénero debe estar emitida no prazo dos 24 meses anteriores ao cambio de residencia.</p>
    <p>Para os efectos desta resolución tamén terán a condición de vítima de violencia de xénero as mulleres que padeceran violencia vicaria ou violencia por interpósita persoa.</p>
    <p>b) Que teñan cesado a relación de convivencia co seu agresor.</p>
    <p>c) Que a media dos ingresos brutos mensuais da solicitante non supere o límite do importe de 3,5 veces o IPREM vixente nos 6 meses anteriores á data de presentación da solicitude.</p>
    <p>2. As axudas recollidas nesta resolución recoñeceranse cando o traslado se producira con posterioridade ao 1 de xaneiro de 2020.</p>
    <p>Segundo. <em>Obxecto</em></p>
    <p>Estas axudas concédense en réxime de concorrencia non competitiva e a súa finalidade é facilitar a mobilidade xeográfica das mulleres vítimas de violencia de xénero cando, a causa desa situación, se viran obrigadas a cambiar a súa residencia habitual como consecuencia da súa contratación por conta allea ou establecemento por conta propia.</p>
    <p>Terceiro. <em>Tipos de subvencións</em></p>
    <p>Serán subvencionables os seguintes tipos de gastos:</p>
    <p>1. Gastos de desprazamento.</p>
    <p>2. Gastos de transporte de mobiliario e enseres.</p>
    <p>3. Gastos de aloxamento.</p>
    <p>4. Gastos de gardaría e de atención a persoas dependentes.</p>
    <p>Cuarto. <em>Bases reguladoras</em></p>
    <p>Resolución do 12 de agosto de 2022, da Secretaría Xeral da Igualdade, pola que se establecen as bases reguladoras das subvencións para facilitar a mobilidade xeográfica das mulleres vítimas de violencia de xénero, no marco do Pacto de Estado contra a violencia de xénero, e se convocan para o ano 2022 (código de procedemento SI451B).</p>
    <p>Quinto. <em>Importe</em></p>
    <p>Para a concesión destas axudas destínase crédito por un importe total de corenta mil euros (40.000,00 €).</p>
    <p>O financiamento enmárcase nos fondos do Pacto de Estado contra a violencia de xénero correspondentes á Comunidade Autónoma de Galicia para 2022.</p>
    <p>Sexto. <em>Prazo de presentación de solicitudes</em></p>
    <p>O prazo de presentación de solicitudes comeza o día seguinte ao da publicación desta convocatoria no <em>Diario Oficial de Galicia</em> e rematará o 30 de novembro de 2022.</p>
    <p>Santiago de Compostela, 12 de agosto de 2022</p>
    <footer><p>Susana López Abella <br>Secretaria xeral da Igualdade</p></footer>

