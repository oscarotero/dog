---
date: '2022-01-20'
id: G0599-271221-0012
page: 3314
number: 13
agency: Consellería de Emprego e Igualdade
section: III. Outras disposicións.
title: >-
  EXTRACTO da Orde do 17 de decembro de 2021 pola que se establecen as bases
  reguladoras dos premios á cooperación e se procede á súa convocatoria para o
  ano 2022 (código de procedemento TR802Q).
range: Orde
url: >-
  https://www.xunta.gal/dog/Publicados/2022/20220120/AnuncioG0599-271221-0012_gl.html
---
<p>BDNS (Identif.): 606150.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 11 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. <em>Entidades beneficiarias</em></p>
    <p>Poden participar nos premios á cooperación as cooperativas galegas que realizasen un destacado labor no eido do cooperativismo. </p>
    <p>Segundo. <em>Obxecto e finalidade</em></p>
    <p>Os premios á cooperación teñen como finalidade fomentar e difundir o cooperativismo, os seus principios e valores, así como recompensar publicamente o labor que as cooperativas veñen realizando a prol do desenvolvemento do movemento cooperativo na Comunidade Autónoma galega.</p>
    <p>Outorgaranse premios nas seguintes categorías:</p>
    <p>– Premio aos valores cooperativos, á cooperativa galega que máis destacase no impulso dos valores e principios cooperativos.</p>
    <p>– Premio ao mellor proxecto cooperativo novo, á cooperativa galega que na data de publicación da convocatoria teña unha antigüidade igual ou menor de corenta e dous meses e que destacase nas súas achegas nos aspectos sociais, económicos, culturais ou ambientais.</p>
    <p>– Premio á traxectoria cooperativa, á cooperativa galega que na data de publicación da convocatoria teña unha antigüidade maior de corenta e dous meses e que destacase pola súa traxectoria no ámbito económico e social.</p>
    <p>Terceiro. <em>Bases reguladoras</em></p>
    <p>Orde do 17 de decembro de 2021 pola que se establecen as bases reguladoras dos premios á cooperación e se procede á súa convocatoria para o ano 2022 (código de procedemento TR802Q).</p>
    <p>Cuarto. <em>Contía</em></p>
    <p>O orzamento total ascende a quince mil euros (15.000,00 €).</p>
    <p>Outorgarase un premio de cinco mil euros (5.000,00 €) en cada unha das categorías.</p>
    <p>Quinto. <em>Prazo de presentación de solicitudes</em></p>
    <p>O prazo de presentación das solicitudes remata o 29 de abril de 2022. Non obstante, se o período de presentación resulta inferior a un mes, as solicitudes poderanse presentar no prazo dun mes a partir do día seguinte ao da publicación da orde de convocatoria no <em>Diario Oficial de Galicia</em>.</p>
    <p>Santiago de Compostela, 17 de decembro de 2021</p>
    <footer><p>Mª Jesús Lorenzana Somoza<br>Conselleira de Emprego e Igualdade</p></footer>

