---
date: '2022-01-20'
id: G0599-120122-0004
page: 3316
number: 13
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 31 de decembro de 2021, da Secretaría Xeral da Igualdade, pola
  que se resolven as axudas con cargo á Resolución do 15 de setembro de 2021
  pola que se establecen as bases reguladoras e se convoca o procedemento para a
  concesión de subvencións destinadas á realización de programas de interese
  xeral para fins de carácter social dirixidos á promoción da igualdade entre
  mulleres e homes e de prevención e loita contra a violencia de xénero, con
  cargo á asignación do 0,7 % do imposto sobre a renda das persoas físicas para
  o ano 2021 (código de procedemento SI452A) (Diario Oficial de Galicia número
  186, do 27 de setembro de 2021).
range: Resolución
url: >-
  https://www.xunta.gal/dog/Publicados/2022/20220120/AnuncioG0599-120122-0004_gl.html
---
<p>Mediante a Resolución do 15 de setembro de 2021, da Secretaría Xeral da Igualdade, establecéronse e convocáronse as bases reguladoras para as subvencións destinadas á realización de programas de interese xeral para fins de carácter social dirixidos á promoción da igualdade entre mulleres e homes e de prevención e loita contra a violencia de xénero, con cargo á asignación tributaria do 0,7 % do imposto sobre a renda das persoas físicas, xestionado pola Secretaría Xeral da Igualdade, para o ano 2021 (código de procedemento SI452A), DOG núm. 186, do 27 de setembro de 2021.</p>
    <p>Segundo o artigo 15.2 das bases reguladoras, e de acordo co establecido no artigo 45 da Lei 39/2015, do 1 de outubro, do procedemento administrativo común das administracións públicas, as resolucións destas subvencións serán obxecto de publicación no <em>Diario Oficial de Galicia</em>, a cal producirá os mesmos efectos da notificación. Nesta publicación especificarase a data da convocatoria, a entidade beneficiaria, a cantidade concedida e a finalidade da subvención outorgada, así como as solicitudes desestimadas, con expresión sucinta dos motivos da desestimación.</p>
    <p>Unha vez rematada a fase de instrución das solicitudes recibidas na Secretaría Xeral da Igualdade, avaliadas as solicitudes pola comisión de valoración prevista no artigo 13 das bases reguladoras, vista a proposta de resolución formulada polo órgano instrutor e tendo en conta as dispoñibilidades orzamentarias,</p>
    <h2>RESOLVO:</h2>
    <p>Primeiro. Conceder as axudas destinadas á realización de programas de interese xeral para fins de carácter social dirixidos á promoción da igualdade entre mulleres e homes e de prevención e loita contra a violencia de xénero, con cargo á asignación tributaria do 0,7 % do imposto sobre a renda das persoas físicas que se indican no anexo I, como consecuencia da aplicación dos criterios de valoración e prelación previstos no artigo 14 e segundo o establecido nos artigos 5 e 13 das bases reguladoras, por un importe total de 741.945,64 euros, con cargo á aplicación orzamentaria 2021.11.02.313B.481.2, código de proxecto e denominación 2018 00004 Axudas 0.7% IRPF, dos orzamentos xerais da Comunidade Autónoma de Galicia para 2021.</p>
    <p>Segundo. Excluír e declarar desistidas as solicitudes que se relacionan no anexo II, con indicación da causa específica, por non superaren o limiar de puntuación establecido no artigo 13.4 ou non cumpriren o requisito de emenda e/ou achega dos documentos preceptivos no prazo establecido, segundo o disposto no artigo 12.1 das bases reguladoras, ou ben por non cumprir algún dos requisitos establecidos nas referidas bases.</p>
    <p>Terceiro. De acordo co establecido no artigo 17 das bases reguladoras, unha vez notificada a resolución de concesión, a entidade beneficiaria deberá comunicar no prazo de dez días (10) a súa aceptación, e comprometerse a executar o programa ou actuación subvencionada no prazo e nas condicións establecidas na convocatoria. No caso de non comunicar o dito aspecto no prazo indicado, entenderase tacitamente aceptada. Utilizarase para tal efecto o anexo V.</p>
    <p>Cuarto. Segundo o artigo 3 das bases reguladoras, estas subvencións son compatibles con outras subvencións, axudas e ingresos ou recursos para a mesma finalidade procedentes de calquera outra Administración ou ente público ou privado, agás aquelas da mesma natureza que se outorguen pola Administración xeral do Estado en virtude das súas competencias e sen prexuízo daqueles gastos que poidan ser imputables ás subvencións que se concedan nos respectivos ámbitos.</p>
    <p>Non obstante, estas axudas son incompatibles para o mesmo programa, actuación ou actividade coas subvencións a entidades de iniciativa social sen ánimo de lucro para programas dirixidos a mulleres en situación de especial vulnerabilidade convocadas anualmente pola Secretaría Xeral da Igualdade.</p>
    <p>Quinto. De conformidade co artigo 22 das bases reguladoras, o pagamento realizarase dunha soa vez en concepto de anticipado, que se fará efectivo unha vez notificada a resolución de concesión e, en todo caso, na anualidade 2021.</p>
    <p>Sexto. A data límite de presentación da documentación xustificativa da realización do programa subvencionado, de acordo co artigo 23 das bases reguladoras, é o 15 de febreiro de 2023.</p>
    <p>As actuacións correspondentes aos programas subvencionados xustificaranse a través de conta xustificativa con achega de xustificantes de gasto ou a través de conta xustificativa con achega de informe de auditoría, e coa documentación xustificativa prevista nas bases reguladoras e segundo o establecido no artigo 23, ademais do anexo VI.</p>
    <p>O período de referencia para o desenvolvemento do programa e para a imputación dos gastos subvencionables é o ano 2022.</p>
    <p>Sétimo. As entidades beneficiarias deberán cumprir, en todo caso, cos requisitos e obrigas exixidos nos artigos 10 e 11 da Lei 9/2007, do 13 de xuño, de subvencións de Galicia, así como coas condicións e obrigas establecidas no artigo 21 das bases reguladoras e demais que resulten exixibles segundo a normativa de aplicación e, en particular, as seguintes:</p>
    <p>a) Executar o proxecto, realizar a actividade ou adoptar o comportamento que fundamenta a concesión da subvención e cumprir o seu obxectivo.</p>
    <p>b) Xustificar ante o órgano concedente o cumprimento da finalidade da subvención, a realización da actividade ou adopción do comportamento que fundamentou a súa concesión e o seu custo real, de acordo co establecido no artigo 23.</p>
    <p>c) Destinar os fondos percibidos ao obxecto concreto para o cal foron concedidos e realizar as actuacións que integran o proxecto subvencionado, segundo o estipulado no artigo 41 do Decreto 11/2009, do 8 de xaneiro.</p>
    <p>d) Comunicarlle ao órgano concedente a obtención de subvencións, axudas, ingresos ou recursos que financien as actividades subvencionadas. Esta comunicación deberá efectuarse tan axiña como se coñeza e, en todo caso, con anterioridade á xustificación da aplicación dada aos fondos percibidos.</p>
    <p>e) Consentir expresamente a inclusión dos datos relevantes da subvención nos rexistros públicos que proceda, conforme a disposición adicional do Decreto 132/2006, do 27 de xullo, polo que se regulan os rexistros públicos creados nos artigos 44 e 45 da Lei 7/2005, do 29 de decembro, dos orzamentos xerais da comunidade autónoma para o exercicio 2006, e o artigo 16 da Lei 9/2007, do 13 de xuño, de subvencións de Galicia.</p>
    <p>f) Conservar os documentos xustificativos orixinais da aplicación dos fondos recibidos, incluídos os documentos electrónicos, en tanto poidan ser obxecto das actuacións de comprobación e control.</p>
    <p>g) Someterse ás actuacións de comprobación que deba efectuar o órgano concedente e ás de control financeiro que corresponden á Intervención Xeral da Comunidade Autónoma en relación coa subvención concedida, ás previstas na lexislación do Tribunal de Contas e do Consello de Contas e achegar canta información lles sexa requirida no exercicio das actuacións anteriores.</p>
    <p>h) Incorporar de forma visible no material de difusión dos programas ou investimentos subvencionados o seu financiamento por parte da Xunta de Galicia, de xeito que se cumpra a obriga de dar publicidade aos programas/investimentos subvencionados con cargo a esta convocatoria, nos termos establecidos no artigo 15.3 da Lei 9/2007, do 13 de xuño, e no artigo 20 do Decreto 11/2009, do 8 de xaneiro.</p>
    <p>i) Ter subscrito unha póliza de seguro de accidentes e de enfermidade e de responsabilidade civil a favor do persoal voluntario que participe nos programas subvencionados conforme o previsto nos artigos 7.g) e 11.i) da Lei 10/2011, do 28 de novembro, de acción voluntaria.</p>
    <p>j) Cumprir coa obriga de subministración de información nos termos establecidos no artigo 4 da Lei 1/2016, do 18 de xaneiro, de transparencia e bo goberno.</p>
    <p>k) Calquera outra obriga imposta ás beneficiarias na normativa estatal ou autonómica aplicable, así como nesta resolución.</p>
    <p>Oitavo. Esta resolución esgota a vía administrativa e contra ela poderá interpoñerse recurso potestativo de reposición ante a Secretaria Xeral da Igualdade, no prazo dun mes, contado desde o día seguinte ao desta publicación, ou ben directamente recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día seguinte ao desta publicación, de acordo co establecido nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira</p>
    <p>Esta resolución entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 31 de decembro de 2021</p>
    <footer><p>Susana López Abella<br>Secretaria xeral da Igualdade</p></footer>
    <h2>ANEXO I</h2>
    <h3>Concesións</h3>
    <table>
     <thead>
      <tr>
       <td>Número de expediente</td>
       <td>Nome da entidade</td>
       <td>NIF</td>
       <td>Denominación do programa</td>
       <td>Importe solicitado</td>
       <td>Valoración total</td>
       <td>Importe da axuda</td>
      </tr>
     </thead>
     <tbody>
      <tr>
       <td>SI452A-2021-00000023-00</td>
       <td>Cáritas diocesana de Santiago de Compostela (Agrupación das cáritas diocesanas de Galicia)</td>
       <td>R1500053B</td>
       <td>Programa de educación para a saúde e apoio á muller-Avelaiña</td>
       <td>75.000,00</td>
       <td>98,5</td>
       <td>51.247,29</td>
      </tr>
      <tr>
       <td>SI452A-2021-00000016-00</td>
       <td>Cruz Vermella Española</td>
       <td>Q2866001G</td>
       <td>Empoderamento a mulleres en situacións de dificultade social</td>
       <td>97.156,66</td>
       <td>93</td>
       <td>48.385,77</td>
      </tr>
      <tr>
       <td>SI452A-2021-00000050-00</td>
       <td>Federación de asociacións de persoas xordas de Galicia (FAXPG)</td>
       <td>G15068091</td>
       <td>Portas abertas ás mulleres xordas do rural galego</td>
       <td>74.803,79</td>
       <td>90</td>
       <td>46.824,94</td>
      </tr>
      <tr>
       <td>SI452A-2021-00000020-00</td>
       <td>Fundación Acción contra el Hambre</td>
       <td>G81164105</td>
       <td>Vives Emprega Saudable: Competencias para o emprego para mulleres en risco de exclusión</td>
       <td>22.706,95</td>
       <td>87</td>
       <td>22.706,95</td>
      </tr>
      <tr>
       <td>SI452A-2021-00000009-00</td>
       <td>Fundación Anar</td>
       <td>G80453731</td>
       <td>Teléfono/chat Anar contra a violencia de xénero da Comunidade Autónoma de Galicia</td>
       <td>29.970,85</td>
       <td>85,5</td>
       <td>29.970,85</td>
      </tr>
      <tr>
       <td>SI452A-2021-00000046-00</td>
       <td>Confederación galega de persoas con discapacidade (Cogami)</td>
       <td>G32115941</td>
       <td>Activa-Das. Claves para o empoderamento das mulleres con discapacidade</td>
       <td>75.000,00</td>
       <td>84,5</td>
       <td>29.308,94</td>
      </tr>
      <tr>
       <td>SI452A-2021-00000024-00</td>
       <td>ACCEM</td>
       <td>G79963237</td>
       <td>Atención integral a mulleres vítimas de trata sexual e/ou persoas prostituídas</td>
       <td>75.009,89</td>
       <td>82,5</td>
       <td>28.615,24</td>
      </tr>
      <tr>
       <td>SI452A-2021-00000041-00</td>
       <td>Ecos do Sur</td>
       <td>G15354483</td>
       <td>Olimpia IV</td>
       <td>73.771,10</td>
       <td>80,5</td>
       <td>27.921,54</td>
      </tr>
      <tr>
       <td>SI452A-2021-00000035-00</td>
       <td>Cáritas diocesana de Lugo</td>
       <td>R2701016D</td>
       <td>Programa dirixido a promover a saúde integral das mulleres</td>
       <td>75.000,00</td>
       <td>79</td>
       <td>27.401,26</td>
      </tr>
      <tr>
       <td>SI452A-2021-00000008-00</td>
       <td>Fundación Érguete-Integración</td>
       <td>G36861078</td>
       <td>Achégate á rede</td>
       <td>16.960,00</td>
       <td>77,5</td>
       <td>16.960,00</td>
      </tr>
      <tr>
       <td>SI452A-2021-00000010-00</td>
       <td>Asociación española contra el cáncer</td>
       <td>G28197564</td>
       <td>Atención integral á muller con cancro</td>
       <td>75.000,00</td>
       <td>77,5</td>
       <td>26.880,98</td>
      </tr>
      <tr>
       <td>SI452A-2021-00000013-00</td>
       <td>Asociación de axuda ao enfermo mental A Mariña</td>
       <td>G27262799</td>
       <td>Velando pola miña saúde integral III</td>
       <td>20.000,00</td>
       <td>76</td>
       <td>20.000,00</td>
      </tr>
      <tr>
       <td>SI452A-2021-00000033-00</td>
       <td>Médicos del mundo</td>
       <td>G79408852</td>
       <td>Tratamento da saúde integral das mulleres en situación de prostitución con especial atención ás consecuencias da pandemia COVID-19</td>
       <td>74.985,33</td>
       <td>76</td>
       <td>26.360,70</td>
      </tr>
      <tr>
       <td>SI452A-2021-00000032-00</td>
       <td>Fundación Ronsel</td>
       <td>G15752660</td>
       <td>Xerentas: empoderamento da muller a través da promoción do autoemprego</td>
       <td>65.288,63</td>
       <td>75,5</td>
       <td>26.187,28</td>
      </tr>
      <tr>
       <td>SI452A-2021-00000002-00</td>
       <td>Asociación mujeres en igualdad provincia de Lugo (Bumei)</td>
       <td>G27441153</td>
       <td>Enténdote, colle a miña man IV!</td>
       <td>75.000,00</td>
       <td>71</td>
       <td>18.469,84</td>
      </tr>
      <tr>
       <td>SI452A-2021-00000017-00</td>
       <td>Fundación secretariado gitano</td>
       <td>G83117374</td>
       <td>Calí, pola igualdade das mulleres xitanas</td>
       <td>74.900,60</td>
       <td>71</td>
       <td>18.469,84</td>
      </tr>
      <tr>
       <td>SI452A-2021-00000034-00</td>
       <td>Radio ECCA. Fundación canaria</td>
       <td>G35103431</td>
       <td>Muller avanza</td>
       <td>68.829,31</td>
       <td>70,5</td>
       <td>18.339,77</td>
      </tr>
      <tr>
       <td>SI452A-2021-00000021-00</td>
       <td>Fundación amigos de Galicia</td>
       <td>G15859911</td>
       <td>A voz da igualdade</td>
       <td>26.811,21</td>
       <td>69,5</td>
       <td>18.079,63</td>
      </tr>
      <tr>
       <td>SI452A-2021-00000007-00</td>
       <td>Instituto galego de xestión para o terceiro sector</td>
       <td>G15784978</td>
       <td>Programa de prevención para o desenvolvemento integral da sexualidade da muller</td>
       <td>52.586,20</td>
       <td>69</td>
       <td>17.949,56</td>
      </tr>
      <tr>
       <td>SI452A-2021-00000011-00</td>
       <td>Red Araña. Red española de entidades por el empleo</td>
       <td>G58579806</td>
       <td>Muller TIC</td>
       <td>39.556,00</td>
       <td>68,5</td>
       <td>17.819,49</td>
      </tr>
      <tr>
       <td>SI452A-2021-00000044-00</td>
       <td>Fundación Solidaridad Amaranta</td>
       <td>G84913946</td>
       <td>Actuacións para a prevención de VIH e outras ITS en mulleres que exercen a prostitución</td>
       <td>21.105,87</td>
       <td>68</td>
       <td>17.689,42</td>
      </tr>
      <tr>
       <td>SI452A-2021-00000005-00</td>
       <td>Agrupación de entidades rurais Terra e Xente-CDR O Viso</td>
       <td>G32122376</td>
       <td>Elas-Empoderamento, Liberdade, Autoestima, Solidaridade</td>
       <td>75.000,00</td>
       <td>67</td>
       <td>17.429,28</td>
      </tr>
      <tr>
       <td>SI452A-2021-00000054-00</td>
       <td>ValoReSC Innovation</td>
       <td>G70377585</td>
       <td>Vivenda activa e preventiva, dentro do programa integral "A tribo de Malala, un espazo de axuda e crecemento, con propósito e acción para mulleres vulnerables”</td>
       <td>17.088,00</td>
       <td>67</td>
       <td>17.088,00</td>
      </tr>
      <tr>
       <td>SI452A-2021-00000025-00</td>
       <td>Federación de asociacións de mulleres rurais de Galicia (Fademur)</td>
       <td>G70101647</td>
       <td>RedMur</td>
       <td>66.968,31</td>
       <td>66,5</td>
       <td>17.299,21</td>
      </tr>
      <tr>
       <td>SI452A-2021-00000037-00</td>
       <td>Fundación amigó</td>
       <td>G81454969</td>
       <td>Prevención e atención da violencia contra a muller no ámbito familiar-Proxecto Convivindo</td>
       <td>75.000,00</td>
       <td>65,5</td>
       <td>17.039,07</td>
      </tr>
      <tr>
       <td>SI452A-2021-00000026-00</td>
       <td>ONG Mestura para la integración social de las personas inmigrantes y emigrantes</td>
       <td>G15940414</td>
       <td>Programa Saimi (Saúde Integral a Mulleres Inmigrantes) Edición III</td>
       <td>16.306,92</td>
       <td>65</td>
       <td>16.306,92</td>
      </tr>
      <tr>
       <td>SI452A-2021-00000031-00</td>
       <td>Fundación Juan Soñador</td>
       <td>G24452435</td>
       <td>Itinerarios de empoderamento para mulleres migrantes de especial vulnerabilidade</td>
       <td>75.000,00</td>
       <td>65</td>
       <td>16.909,00</td>
      </tr>
      <tr>
       <td>SI452A-2021-00000001-00</td>
       <td>Asociación Alar Galicia-Proxectos de inserción</td>
       <td>G15775901</td>
       <td>Proxecto Súmate</td>
       <td>69.000,00</td>
       <td>63</td>
       <td>10.925,82</td>
      </tr>
      <tr>
       <td>SI452A-2021-00000029-00</td>
       <td>Down Vigo. Asociación para a síndrome de Down</td>
       <td>G36697324</td>
       <td>Formación universitaria para mulleres coa síndrome de Down e diversidade intelectual para a mellora da súa capacitación e empregabilidade</td>
       <td>25.000,00</td>
       <td>62</td>
       <td>10.752,39</td>
      </tr>
      <tr>
       <td>SI452A-2021-00000015-00</td>
       <td>Asociación de mulleres rurais de Galicia</td>
       <td>G70453584</td>
       <td>Sementar ideas para recoller desenvolvemento</td>
       <td>27.900,00</td>
       <td>60,5</td>
       <td>10.492,25</td>
      </tr>
      <tr>
       <td>SI452A-2021-00000055-00</td>
       <td>Asociación Antonio Noche</td>
       <td>G15210388</td>
       <td>Escola de emprego Elas</td>
       <td>75.000,00</td>
       <td>60,5</td>
       <td>10.492,25</td>
      </tr>
      <tr>
       <td>SI452A-2021-00000014-00</td>
       <td>Apetamcor</td>
       <td>G32026056</td>
       <td>Programa Áncora</td>
       <td>86.267,49</td>
       <td>60</td>
       <td>10.405,54</td>
      </tr>
      <tr>
       <td>SI452A-2021-00000018-00</td>
       <td>Asociación Diagnosticados de cancro de mama (Adicam)</td>
       <td>G36380301</td>
       <td>Por vós vale a pena! Programa de saúde integral para mulleres en situación de vulnerabilidade e con cancro de mama ou xinecolóxico</td>
       <td>21.405,61</td>
       <td>60</td>
       <td>10.405,54</td>
      </tr>
      <tr>
       <td>SI452A-2021-00000049-00</td>
       <td>Viraventos</td>
       <td>G70136429</td>
       <td>Proxecto Xogoteca-Espazo de conciliación, proxecto para a conciliación de mulleres en situación ou risco de exclusión social, con fillo e fillas de 0 a 12 anos residentes na cidade da Coruña e na súa contorna</td>
       <td>15.998,28</td>
       <td>60</td>
       <td>10.405,54</td>
      </tr>
      <tr>
       <td>SI452A-2021-00000059-00</td>
       <td>ONG de desarrollo FIET</td>
       <td>G86114741</td>
       <td>Asistencia integral a mulleres vítimas ou posibles vítimas de trata de seres humanos e explotación sexual, con/ou sen fillos/as menores ao seu cargo</td>
       <td>74.794,56</td>
       <td>60</td>
       <td>10.405,54</td>
      </tr>
     </tbody>
    </table>

