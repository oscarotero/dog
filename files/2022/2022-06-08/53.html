---
date: '2022-06-08'
id: L135-180522-0001
page: 33760
number: 109
agency: Concello de Fene
section: VI. Anuncios. b) Administración local.
title: ANUNCIO de requirimento de xestión da biomasa.
range: Anuncio
url: >-
  https://www.xunta.gal/dog/Publicados/2022/20220608/AnuncioL135-180522-0001_gl.html
---
<p>Ao non ser posible efectuarlle a comunicación ao titular da referencia catastral que se relaciona a continuación por causas non imputables a esta administración, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, faise pública a comunicación de xestión da biomasa, co fin de que no prazo de 15 días, que comezarán a contar desde o día seguinte ao da publicación do presente edicto no <em>Boletín Oficial del Estado</em>, os interesados no procedemento realicen a xestión da biomasa, segundo o establecido nos artigos 135 e 136 da Lei 2/2016, do 10 de febreiro, do solo de Galicia, e 21 da Lei 3/2007, do 9 de abril, de prevención e defensa contra os incendios forestais en Galicia, así como a retirada das especies arbóreas prohibidas a que se refire o artigo 22 da devandita lei.</p>
    <p>A eficacia do acto notificado quedará demorada ata a publicación do pertinente anuncio no taboleiro de edictos único (TEU) do <em>Boletín Oficial del Estado</em> (BOE).</p>
    <p>Así mesmo, ponse en coñecemento das persoas responsable que o contido íntegro das citadas notificacións, así como da totalidade dos expedientes administrativos, está á súa disposición no Departamento de Urbanimo do Concello de Fene, situado no segundo andar do edificio do Concello, praza do Alcalde Ramón José Souto s/n, Fene.</p>
    <table>
     <thead>
      <tr>
       <td>Número de expediente</td>
       <td>Referencia catastral</td>
       <td>Propietaria</td>
      </tr>
     </thead>
     <tbody>
      <tr>
       <td>2022/DU001/000024</td>
       <td>15036A00300211</td>
       <td>Josefa Alvariño Gómez</td>
      </tr>
     </tbody>
    </table>
    <p>Fene, 16 de maio de 2022</p>
    <footer><p>Juventino J. Trigo Rey<br>Alcalde presidente</p></footer>

