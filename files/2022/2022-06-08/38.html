---
date: '2022-06-08'
id: V0653-240522-0005
page: 33636
number: 109
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 24 de maio de 2022, da Xefatura Territorial da Coruña, de
  comunicación do traslado de follas de valoración por expediente de
  expropiación, no concello da Laracha (expediente IN407A 2021/29-1).
range: Anuncio
url: >-
  https://www.xunta.gal/dog/Publicados/2022/20220608/AnuncioV0653-240522-0005_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no <em>Boletín Oficial del Estado</em> resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar...», mediante o presente anuncio infórmase da presentación das follas de valoración da entidade beneficiaria, no procedemento expropiatorio sobre os bens e dereitos afectados pola instalación eléctrica denominada LMT e CT Teixoeira, no concello da Laracha (expediente IN407A 2021/29-1), correspondente ao predio e á titularidade que se sinala no cadro anexo que máis abaixo se detalla.</p>
    <p>O texto íntegro das referidas follas de valoración atópase ao dispor das persoas interesadas na sede da Xefatura Territorial da Vicepresidencia Primeira e Consellería de Economía, Industria e Innovación da Coruña, situada no Edificio Administrativo de Monelos, na rúa Vicente Ferrer, 2-2º, 15008 A Coruña, na Sección de Expropiacións (solicitando cita previa no teléfono de contacto 981 18 49 11), das 9.00 ás 14.00 horas, de luns a venres. A dita persoa interesada disporá dun prazo de dez (10) días, a partir da publicación deste anuncio, para solicitar a remisión das correspondentes valoracións ao enderezo que sinale.</p>
    <p>Transcorrido o prazo de dez días indicado no parágrafo anterior sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>A Coruña, 24 de maio de 2022</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN407A 2021/29-1.</p>
    <p>Entidade beneficiaria: Hidroeléctrica de Laracha, S.L.</p>
    <p>Denominación da instalación: LMT e CT Teixoeira.</p>
    <p>Concello: A Laracha.</p>
    <table>
     <tbody>
      <tr>
       <td>Predio</td>
       <td>Referencia catastral</td>
       <td>Titularidade proposta</td>
      </tr>
      <tr>
       <td>1</td>
       <td>0674903NH3807S0001TA</td>
       <td>Descoñecida</td>
      </tr>
     </tbody>
    </table>

