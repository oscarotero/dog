---
date: '2022-06-08'
id: G0597-020622-0009
page: 33552
number: 109
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 31 de maio de 2022, do tribunal designado para xulgar o proceso
  selectivo para o ingreso no corpo de xestión da Administración xeral da
  Comunidade Autónoma de Galicia, subgrupo A2, escala técnica de seguridade e
  saúde no traballo, especialidades de seguridade no traballo e de hixiene
  industrial, convocado mediante a Orde do 28 de febreiro de 2019 (Diario
  Oficial de Galicia número 44, do 4 de marzo), pola que se fai pública a data,
  a hora e o lugar de realización do primeiro exercicio do proceso selectivo.
range: Resolución
url: >-
  https://www.xunta.gal/dog/Publicados/2022/20220608/AnuncioG0597-020622-0009_gl.html
---
<p>En sesión que tivo lugar o 31 de maio de 2022, o tribunal nomeado pola Resolución do 11 de abril de 2022 (DOG núm. 73, do 18 de abril), modificada pola Resolución do 10 de maio de 2022 (DOG núm. 94, do 16 de maio), para cualificar o proceso selectivo para o ingreso no corpo de xestión de Administración xeral da Comunidade Autónoma de Galicia, subgrupo A2, escala técnica de seguridade e saúde no traballo, especialidades de seguridade no traballo e de hixiene industrial, convocado mediante a Orde do 28 de febreiro de 2019 (DOG núm. 44, do 4 de marzo), acordou, de conformidade co disposto na base II.1.2.6. da convocatoria, que o primeiro exercicio da oposición terá lugar o 18 de xuño de 2022, en chamamento único que se iniciará ás 16.00 horas, na Facultade de Dereito en Santiago de Compostela, nas seguintes aulas:</p>
    <p>– Salón de actos e aula 1: especialidade de seguridade no traballo.</p>
    <p>– Aula 9: especialidade de hixiene industrial.</p>
    <p>As persoas aspirantes deberán ir provistas de DNI ou de documento fidedigno acreditativo da súa identidade, a xuízo do tribunal, lapis do número 2 e goma de borrar.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer o/a aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 31 de maio de 2022</p>
    <footer><p>Ángel López Álvarez<br>Presidente do tribunal</p></footer>

