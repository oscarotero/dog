---
date: '2022-04-18'
id: G0595-060422-0001
page: 23420
number: 73
agency: 'Vicepresidencia primeira e Consellería de Presidencia, Xustiza e Turismo'
section: IV. Oposicións e concursos.
title: >-
  ORDE do 30 de marzo de 2022 pola que se resolve a convocatoria pública de
  provisión, polo sistema de libre designación, de dous postos de traballo
  anunciados pola Orde do 10 de febreiro de 2022.
range: Orde
url: >-
  https://www.xunta.gal/dog/Publicados/2022/20220418/AnuncioG0595-060422-0001_gl.html
---
<p>Mediante a Orde do 10 de febreiro de 2022, publicada no <em>Diario Oficial de Galicia</em> núm. 37, do 23 de febreiro, convocáronse a provisión, polo sistema de libre designación, dous postos de traballo vacantes na Vicepresidencia Primeira e Consellería de Presidencia, Xustiza e Turismo.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei e o artigo 17.4 do citado decreto, </p>
    <h2>DISPOÑO:</h2>
    <p>Primeiro. Resolver a convocatoria pública efectuada pola Orde do 10 de febreiro de 2022 e designar os funcionarios cuxos datos se sinalan no anexo desta orde para ocuparen os postos que tamén se especifican.</p>
    <p>Segundo. O cesamento no actual destino efectuarase, segundo o previsto no artigo 14 do Decreto 93/1991, do 20 de marzo, no prazo de tres días hábiles contados a partir do seguinte ao da publicación no <em>Diario Oficial de Galicia</em>.</p>
    <p>O prazo para tomar posesión do novo destino obtido será de tres días hábiles se non implica cambio de residencia ou de sete días hábiles se comporta cambio de residencia. Se comporta o reingreso ao servizo activo, o prazo de toma de posesión será de vinte días hábiles, de conformidade co disposto no referido precepto e na base sétima da convocatoria.</p>
    <p>Terceiro. A xefatura do centro en que cause baixa o persoal funcionario, así como a daquel en que obteña praza, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión, que serán trasladadas mediante copia á Dirección Xeral da Función Pública. </p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante este mesmo órgano, no prazo dun mes contado desde o día seguinte ao da súa publicación, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 30 de marzo de 2022</p>
    <footer><p>Alfonso Rueda Valenzuela<br>Vicepresidente primeiro e conselleiro de Presidencia, <br>Xustiza e Turismo</p></footer>
    <h2>ANEXO </h2>
    <p>Apelidos e nome: Pereiro Santín, Ramón.</p>
    <p>DNI: ***8892**.</p>
    <p>Grupo: A1.</p>
    <p>Posto de traballo: Xefatura Territorial.</p>
    <p>Código do posto: PR.C99.10.000.36001.001. </p>
    <p>Nivel: 28.</p>
    <p>Centro directivo: Xefatura Territorial de Pontevedra.</p>
    <p>Localidade: Pontevedra.</p>
    <p>Apelidos e nome: Pérez Dubois, Miguel Ángel.</p>
    <p>DNI: ***4798**.</p>
    <p>Grupo: A1.</p>
    <p>Posto de traballo: Xefatura do Servizo de Emerxencias.</p>
    <p>Código do posto: PR.C99.10.000.36001.170.</p>
    <p>Nivel: 28.</p>
    <p>Centro directivo: Xefatura Territorial de Pontevedra.</p>
    <p>Localidade: Pontevedra.</p>
    <p>* O DNI amósase cifrado co fin de protexer os datos de carácter persoal.</p>

