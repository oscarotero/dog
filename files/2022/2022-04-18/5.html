---
date: '2022-04-18'
id: G0474-080422-0001
page: 23416
number: 73
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 8 de abril de 2022 pola que se amplía o crédito orzamentario
  recollido na Resolución do 25 de novembro de 2021 pola que se establecen as
  bases reguladoras e se anuncia a convocatoria de subvencións relativas ao Plan
  de transición a unha mobilidade eficiente para o ano 2022 (códigos de
  procedemento IN421T e IN421U).
range: Resolución
url: >-
  https://www.xunta.gal/dog/Publicados/2022/20220418/AnuncioG0474-080422-0001_gl.html
---
<p>Mediante a Resolución do 25 de novembro de 2021, que foi publicada no DOG número 235, do 9 de decembro de 2021, establecéronse as bases reguladoras e anunciouse a convocatoria de subvencións relativas ao Plan de transición a unha mobilidade eficiente. </p>
    <p>O procedemento de concesión destas subvencións tramitouse en réxime de concorrencia non competitiva, segundo a excepción prevista no artigo 19.2 da Lei 9/2007, do 13 de xuño, de subvencións de Galicia.</p>
    <p>O artigo 2 da resolución establece o seguinte:</p>
    <p>«1. As subvencións que se concedan financiaranse con cargo aos orzamentos do Inega para o exercicio 2022. O importe total asignado a esta convocatoria ascende a 2.500.000,00 euros.</p>
    <table>
     <tbody>
      <tr>
       <td>Tipo de beneficiario</td>
       <td>Aplicación orzamentaria</td>
       <td>Orzamento (€)</td>
       <td></td>
      </tr>
      <tr>
       <td>Persoas físicas</td>
       <td>06.A3.733A.780.4</td>
       <td>2.100.000, 00 </td>
       <td></td>
      </tr>
      <tr>
       <td>Autónomos ou empresas</td>
       <td>06.A3.733A.772.2</td>
       <td>400.000,00</td>
       <td></td>
      </tr>
      <tr>
       <td>Total</td>
       <td></td>
       <td>2.500.000,00</td>
       <td>»</td>
      </tr>
     </tbody>
    </table>
    <p>O artigo 2.2 da resolución prevé a posibilidade de ampliar o crédito como consecuencia da existencia dunha maior dispoñibilidade orzamentaria derivada dalgunha das circunstancias previstas no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, e, se for o caso, logo da aprobación da modificación orzamentaria que proceda. Isto podería dar lugar á concesión de máis subvencións de acordo coa orde de prelación de solicitantes que resulte da aplicación dos criterios fixados nas bases que rexen esta convocatoria. </p>
    <p>De producirse a ampliación de crédito, publicarase no DOG e na páxina web do Inega (www.inega.gal), sen que tal publicidade implique a apertura de prazo para presentar novas solicitudes nin o inicio de novo cómputo para resolver.</p>
    <p>O prazo de presentación de solicitudes comezou o día 17 de xaneiro e, un mes despois, non se rexistraron solicitudes suficientes para esgotar os fondos dispoñibles nas epígrafes correspondentes a autónomos ou empresas; non obstante, existe unha importante lista de espera na epígrafe de persoas físicas. </p>
    <p>Por todo o anterior, e dado que na aplicación orzamentaria correspondente existe crédito dispoñible, coa finalidade de incrementar a eficacia administrativa e a eficiencia na asignación de recursos públicos, </p>
    <h2>RESOLVO:</h2>
    <p>Primeiro. Ampliar en 2.000.000 de euros o crédito dispoñible para as subvencións relativas ao Plan de transición a unha mobilidade eficiente, modificando o artigo 2.1 da Resolución do 25 de novembro de 2021, que queda redactado do seguinte xeito:</p>
    <p>«1. As subvencións que se concedan financiaranse con cargo aos orzamentos do Inega para o exercicio 2022. O importe total asignado a esta convocatoria ascende a 4.500.000,00 euros.</p>
    <table>
     <tbody>
      <tr>
       <td>Tipo de beneficiario</td>
       <td>Aplicación orzamentaria</td>
       <td>Orzamento (€)</td>
       <td></td>
      </tr>
      <tr>
       <td>Persoas físicas</td>
       <td>06.A3.733A.780.4</td>
       <td>4.100.000, 00 </td>
       <td></td>
      </tr>
      <tr>
       <td>Autónomos ou empresas</td>
       <td>06.A3.733A.772.2</td>
       <td>400.000,00</td>
       <td></td>
      </tr>
      <tr>
       <td>Total</td>
       <td></td>
       <td>4.500.000,00</td>
       <td>»</td>
      </tr>
     </tbody>
    </table>
    <p>Segundo. Esta modificación, unha vez publicada no <em>Diario Oficial de Galicia</em>, non implicará a modificación do prazo establecido para presentar solicitudes.</p>
    <p>Santiago de Compostela, 8 de abril de 2022</p>
    <footer><p>Paula María Uría Traba<br>Directora do Instituto Enerxético de Galicia</p></footer>

