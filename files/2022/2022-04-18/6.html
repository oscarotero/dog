---
date: '2022-04-18'
id: U500-060422-0001
page: 23418
number: 73
agency: Universidade de Vigo
section: III. Outras disposicións.
title: >-
  EXTRACTO da Resolución do 6 de abril de 2022 pola que se convocan axudas
  propias para a mobilidade de persoal investigador.
range: Resolución
url: >-
  https://www.xunta.gal/dog/Publicados/2022/20220418/AnuncioU500-060422-0001_gl.html
---
<p>De acordo co disposto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode atopar na Base de datos nacional de subvencións https://www.infosubvenciones.es/bdnstrans/GE/es/convocatoria/619079</p>
    <p>BDNS (Identif.): 619079.</p>
    <p>Primeiro. Persoas beneficiarias</p>
    <p>Grupo 1: </p>
    <p>– Alumnado de doutoramento. Quen sexa beneficiaria ou beneficiario dunha axuda de apoio á etapa predoutoral non poderá solicitar axuda para a mesma estadía para a que teña concedido financiamento autonómico ou estatal. </p>
    <p>Grupo 2: </p>
    <p>– Persoal investigador posdoutoral contratado no marco do programa competitivo Juan de la Cierva Formación.</p>
    <p>– Persoal investigador contratado no marco do programa competitivo para a formación de doutoras e doutores (FPI) que se atope no período de orientación posdoutoral (POP).</p>
    <p>Segundo. Modalidades</p>
    <p>Modalidade A. Bolsas para viaxes.</p>
    <p>Modalidade B. Bolsas para estadías en centros de investigación. </p>
    <p>Terceiro. Obxecto.</p>
    <p>O obxecto desta convocatoria é financiar parcialmente os desprazamentos para presentar resultados de investigación e as estadías en centros de investigación, ou empresas no caso de programas coa mención de «Doutoramento industrial», de fóra de Galicia, do persoal investigador que cumpra os requisitos sinalados, co obxectivo de contribuír ao intercambio de coñecemento e á mellora e internacionalización da súa actividade investigadora. </p>
    <p>Cuarto. Bases reguladoras</p>
    <p>Resolución do 6 de abril de 2022 pola que se convocan axudas propias para a movilidade de persoal investigador da Universidade de Vigo, para o ano 2022.</p>
    <p>Quinto. Contía</p>
    <p>A contía total do crédito destinado a estas axudas será de oitenta mil euros (80.000 €), con cargo á aplicación orzamentaria 2022 00VI 131H 481.01</p>
    <p>Sexto. Prazo de presentación de solicitudes</p>
    <p>Desde o día 18 de abril ata o 13 de maio de 2022.</p>
    <p>Vigo, 6 de abril de 2022</p>
    <footer><p>O reitor da Universidade de Vigo<br>P.D. (Resolución do 26.5.2020; DOG do 4 de xuño)<br>Belén Rubio Armesto<br>Vicerreitora de Investigación</p></footer>

