---
date: '2022-04-18'
id: G0597-080422-0001
page: 23422
number: 73
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 7 de abril de 2022 pola que se amplía o prazo de realización do
  segundo exercicio do proceso selectivo para o ingreso, pola quenda de acceso
  libre e de promoción interna, no corpo superior da Administración xeral da
  Comunidade Autónoma de Galicia, subgrupo A1, escala de letrados.
range: Resolución
url: >-
  https://www.xunta.gal/dog/Publicados/2022/20220418/AnuncioG0597-080422-0001_gl.html
---
<p>A Resolución do 15 de abril de 2021 (DOG núm. 76, do 23 de abril) pola que se convoca o proceso selectivo para o ingreso, pola quenda de acceso libre e de promoción interna, no corpo superior de Administración xeral da Comunidade Autónoma de Galicia, subgrupo A1, escala de letrados, dispón na base II.2.2 que o prazo máximo para a realización do segundo exercicio será de 40 días hábiles contados desde o remate do exercicio anterior.</p>
    <p>O primeiro exercicio da fase de oposición correspondente ao proceso selectivo que se cita rematou o día 23 de febreiro de 2022.</p>
    <p>Diversas cuestións de carácter organizativo impiden o cumprimento do prazo a que se fai referencia no parágrafo primeiro polo que, consonte a proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do segundo exercicio do proceso selectivo para o ingreso, pola quenda de acceso libre e de promoción interna, no corpo superior de Administración xeral da Comunidade Autónoma de Galicia, subgrupo A1, escala de letrados, en vinte dias hábiles.</p>
    <p>Contra este acordo de ampliación de prazo non cabe recurso, segundo o disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 7 de abril de 2022</p>
    <footer><p>O conselleiro de Facenda e Administración Pública<br>P.D. (Orde do 8 de xaneiro de 2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

