---
date: '2022-08-22'
id: G0532-100822-0001
page: 44706
number: 158
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 10 de agosto de 2022 pola que se modifica a Orde do 20 de xaneiro de
  2022 pola que se aproban as bases e a convocatoria para a concesión, en réxime
  de concorrencia competitiva, de axudas para actuacións de concellos e
  entidades en reservas da biosfera de Galicia con cargo ao Plan de
  recuperación, transformación e resiliencia, financiado pola Unión
  Europea-NextGenerationEU, para os anos 2022 e 2023 (código de procedemento
  MT724B).
range: Orde
url: >-
  https://www.xunta.gal/dog/Publicados/2022/20220822/AnuncioG0532-100822-0001_gl.html
---
<p>O día 11 de febreiro de 2022 publicouse no <em>Diario Oficial de Galicia</em> a Orde do 20 de xaneiro de 2022 pola que se aproban as bases e a convocatoria para a concesión, en réxime de concorrencia competitiva, de axudas para actuacións de concellos e entidades en reservas da biosfera de Galicia con cargo ao Plan de recuperación, transformación e resiliencia, financiado pola Unión Europea-NextGenerationEU, para os anos 2022 e 2023.</p>
    <p>No seu artigo 1 disponse que a orde ten por obxecto establecer as bases reguladoras e a convocatoria para os anos 2022 e 2023 para a concesión de axudas para actuacións de concellos e entidades en reservas da biosfera de Galicia, criterios obxectivos de distribución territorial e bases reguladoras para o financiamento de actuacións en reservas da biosfera con cargo ao Plan de recuperación, transformación e resiliencia, do Acordo do 9 de xullo de 2021, da Conferencia Sectorial de Medio Ambiente, polo que se aproban os criterios de repartición e a distribución territorial de créditos relativos ao compoñente 4, Conservación e restauración de ecosistemas e a súa biodiversidade.</p>
    <p>O artigo 13 da orde de axudas recolle que as axudas solicitadas serán baremadas segundo os seguintes criterios xerais:</p>
    <p>a) A puntuación máxima dunha operación será de 130 puntos.</p>
    <p>b) O limiar mínimo para ser subvencionable será de 65 puntos, dos cales 30 deben obterse nos tres primeiros criterios.</p>
    <p>c) A igualdade de puntos, darase prioridade aos proxectos cunha maior superficie de actuación. Se continúa o empate, darase prioridade a aqueles proxectos cunha menor relación importe/ha e, de continuar, a aqueles proxectos que inclúan accións de formación, capacitación e planificación en reservas da biosfera transfronteirizas.</p>
    <p>Como resultado da aplicación do limiar mínimo establecido no artigo 13 da orde de axudas, no caso das axudas destinada a concellos integrantes das reservas da biosfera (artigo 2.1.a), observase un elevado número de expedientes que resultan non subvencionables, a pesar de ser elixibles e dispoñer de orzamento suficiente para a súa adxudicación.</p>
    <p> En virtude do exposto, e no uso das facultades que teño conferidas pola Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>Modificación do artigo 13.1 da Orde do 20 de xaneiro de 2022 pola que se aproban as bases e a convocatoria para a concesión, en réxime de concorrencia competitiva, de axudas para actuacións de concellos e entidades en reservas da biosfera de Galicia con cargo ao Plan de recuperación, transformación e resiliencia, financiado pola Unión Europea-NextGenerationEU, para os anos 2022 e 2023 nos seguintes termos:</p>
    <p>1. Modifícase o artigo 13.1 que queda redactado como segue:</p>
    <p>«As axudas solicitadas serán baremadas segundo os seguintes criterios xerais:</p>
    <p>a) A puntuación máxima dunha operación será de 130 puntos.</p>
    <p>b) O limiar mínimo para ser subvencionable será de 25 puntos, no caso dos concellos (artigo 2.1.a), dos cales 20 deben obterse nos tres primeiros criterios; e 65 puntos no caso das restantes beneficiarias (artigo 2.1.b), c) e d), dos cales 30 deben obterse nos tres primeiros criterios.</p>
    <p>c) A igualdade de puntos, darase prioridade aos proxectos cunha maior superficie de actuación. Se continúa o empate, darase prioridade a aqueles proxectos cunha menor relación importe/ha e, de continuar, a aqueles proxectos que inclúan accións de formación, capacitación e planificación en reservas da biosfera transfronteirizas».</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 10 de agosto de 2022</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

