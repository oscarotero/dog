---
date: '2022-08-22'
id: G0474-110822-0001
page: 44713
number: 158
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 8 de agosto de 2022 pola que se redistribúen os créditos
  orzamentarios por epígrafes recollidos na Resolución do 21 de marzo de 2022
  pola que se aproba a convocatoria do procedemento de concesión de axudas
  correspondentes ao Programa de incentivos para a implantación de instalacións
  de enerxías renovables térmicas en diferentes sectores da economía, no marco
  do Plan de recuperación, transformación e resiliencia, financiado pola Unión
  Europea-NextGeneratiónEU (código de procedemento IN422N).
range: Resolución
url: >-
  https://www.xunta.gal/dog/Publicados/2022/20220822/AnuncioG0474-110822-0001_gl.html
---
<p>Mediante a Resolución do 21 de marzo de 2022, que foi publicada no DOG núm. 63, do 31 de marzo, aprobouse a convocatoria do procedemento de concesión de axudas correspondentes ao Programa de incentivos para a implantación de instalación de enerxías renovables térmicas en diferentes sectores da economía, no marco do Plan de recuperación, transformación e resiliencia, financiado pola Unión Europea-NextGeneratiónEU (código de procedemento IN422N).</p>
    <p>O artigo 4.2 da convocatoria prevé que «os orzamentos por tecnoloxía renovable poderán ser redistribuídos pasados tres meses desde a apertura do prazo de solicitudes para adaptarse á evolución da axuda solicitada en cada unha das epígrafes» . </p>
    <p>Transcorrido o dito prazo, nalgunha das epígrafes non se rexistraron solicitudes suficientes para esgotar os fondos dispoñibles e noutras das epígrafes existe listaxe de espera, polo que é de aplicación o establecido no artigo 4.2 citado anteriormente.</p>
    <p>O artigo 31 do Decreto 11/2009 establece que cando a contía total máxima das subvencións convocadas se distribúe entre distintos créditos orzamentarios, a alteración da devandita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria. </p>
    <p>Por todo o anterior, e dado que nas aplicacións orzamentarias correspondentes existe crédito dispoñible e coa finalidade de incrementar a eficacia administrativa e a eficiencia na asignación de recursos públicos, maximizando o impulso de proxectos de enerxías renovables térmicas,</p>
    <h2>RESOLVO:</h2>
    <p>Primeiro. Redistribuír os fondos destinados ás subvencións para proxectos do Programa de incentivos para a implantación de instalacións de enerxías renovables térmicas en diferentes sectores da economía (IN422N) para as anualidades 2022-2023, en función do volume de solicitudes recibido, e modificar a táboa do artigo 4.2 da Resolución do 21 de marzo de 2022 da seguinte maneira:</p>
    <table>
     <tbody>
      <tr>
       <td>Tecnoloxía renovable térmica</td>
       <td>Fondos iniciais (€)</td>
       <td>Modificación (€)</td>
       <td>Fondos finais (€)</td>
      </tr>
      <tr>
       <td>Biomasa</td>
       <td>2.300.000,00</td>
       <td>1.250.000,00</td>
       <td>3.550.000,00</td>
      </tr>
      <tr>
       <td>Xeotermia e hidrotermia</td>
       <td>1.500.000,00</td>
       <td>200.000,00</td>
       <td>1.700.000,00</td>
      </tr>
      <tr>
       <td>Aerotermia</td>
       <td>2.300.000,00</td>
       <td>-1.500.000,00</td>
       <td>800.000,00</td>
      </tr>
      <tr>
       <td>Solar térmica</td>
       <td>45.270,60</td>
       <td>50.000,00</td>
       <td>95.271,00</td>
      </tr>
      <tr>
       <td>Total</td>
       <td>6.145.270,60</td>
       <td>0,00</td>
       <td>6.145.270,60</td>
      </tr>
     </tbody>
    </table>
    <p>Segundo. A presente modificación, unha vez publicada no <em>Diario Oficial de Galicia</em>, non implicará a modificación do prazo establecido para presentar solicitudes.</p>
    <p>Santiago de Compostela, 8 de agosto de 2022</p>
    <footer><p>Pablo Fernández Vila<br>Director do Instituto Enerxético de Galicia</p></footer>

