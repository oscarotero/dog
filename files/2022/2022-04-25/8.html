---
date: '2022-04-25'
id: G0598-010422-0005
page: 24838
number: 78
agency: 'Consellería de Cultura, Educación e Universidade'
section: III. Outras disposicións.
title: >-
  EXTRACTO da Orde do 31 de marzo de 2022 pola que se convocan os premios
  extraordinarios de bacharelato correspondentes ao curso 2021/22 (código de
  procedemento ED311A).
range: Orde
url: >-
  https://www.xunta.gal/dog/Publicados/2022/20220425/AnuncioG0598-010422-0005_gl.html
---
<p>BDNS (Identif.): 621230.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Alumnado que finalizase os estudos de bacharelato no curso 2021/22 nun centro docente da Comunidade Autónoma de Galicia, ben na modalidade presencial ou na modalidade a distancia, fose proposto para título na convocatoria ordinaria do dito curso e obtivese unha nota media do bacharelato igual ou superior a 8,75.</p>
    <p>Segundo. <em>Obxecto</em></p>
    <p>Convocar na Comunidade Autónoma de Galicia os premios extraordinarios de bacharelato (código de procedemento ED311A) para o alumnado que finalizase os estudos de bacharelato no curso 2021/22 nun centro docente da Comunidade Autónoma de Galicia e cumpra os requisitos establecidos nesta orde.</p>
    <p>Terceiro. <em>Bases reguladoras</em></p>
    <p>Orde ECD/482/2018, do 4 de maio (BOE núm. 115, do 11 de maio), pola que se regulan os premios nacionais de bacharelato establecidos pola Lei orgánica 2/2006, do 3 de maio, de educación.</p>
    <p>Cuarto. <em>Importe</em></p>
    <p>Vinte premios extraordinarios cunha dotación global de 20.000 €. Cada premio estará dotado con 1.000 €.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes; comezará o día 26 de abril de 2022 e rematará o día 25 de maio de 2022.</p>
    <p>Santiago de Compostela, 31 de marzo de 2022</p>
    <footer><p>O conselleiro de Cultura, Educación e Universidade<br>P.D. (Orde do 9.2.2021; DOG núm. 31, do 16 de febreiro)<br>Manuel Vila López<br>Secretario xeral técnico da Consellería de Cultura, Educación e Universidade</p></footer>

