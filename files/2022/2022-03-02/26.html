---
date: '2022-03-02'
id: G0596-210222-0008
page: 15022
number: 42
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 14 de febreiro de 2022, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Vilalba (expediente IN407A 2021/50 AT).
range: Resolución
url: >-
  https://www.xunta.gal/dog/Publicados/2022/20220302/AnuncioG0596-210222-0008_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a seguir se describe:</p>
    <p>Peticionaria: Tecnorenova Solar, S.L.U.</p>
    <p>Domicilio social: polígono industrial Sete Pontes, rúa Cerdeira P-A2B, 27800 Vilalba.</p>
    <p>Denominación: LMT subterránea e novo CS Porto Barroso para NS 21303 a FV Porto Barroso.</p>
    <p>Situación: concello de Vilalba.</p>
    <p>Características técnicas principais:</p>
    <p>• LMT soterrada en dobre circuíto cunha lonxitude de 33 metros cada un, con orixe no apoio P1A (expediente 40-2021-AT) e final no CS proxectado, en condutor RHZ1-240 mm.</p>
    <p>• Centro de seccionamento Porto Barroso en edificio prefabricado tipo PFU-4, no cal se instalan dúas celas de liña e unha de interruptor automático.</p>
    <p>Finalidade da instalación: nova subministración.</p>
    <p>Orzamento: 88.737,33 euros.</p>
    <p>Documentación complementaria:</p>
    <p>• Separata para o Concello de Vilalba.</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción a ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira: as instalacións deberán axustarse na súa execución ao disposto no citado proxecto de execución, e a dirección de obra deberá realizarse por técnico competente.</p>
    <p>Segunda: a peticionaria asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira: en todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente ao seu dereito.</p>
    <p>Lugo, 14 de febreiro de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

