---
date: '2022-03-02'
id: G0596-080222-0015
page: 15015
number: 42
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 8 de febreiro de 2022, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Sarria (expediente IN407A 2021-93AT).
range: Resolución
url: >-
  https://www.xunta.gal/dog/Publicados/2022/20220302/AnuncioG0596-080222-0015_gl.html
---
<p>Visto o expediente para o outorgamento da autorización administrativa previa e de construción dunha instalación eléctrica que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: rúa A Batundeira, nº 2, Velle, Ourense.</p>
    <p>Denominación: recuamento LMT lugar de Oural (Sarria).</p>
    <p>Situación: concello de Sarria.</p>
    <p>Características técnicas:</p>
    <p>• LMT aérea a 20 kV con orixe no apoio existente D74 da LMTA SAR804 e final no apoio existente D74-5, na cal se instalan catro apoios novos de celosía, 344 metros de condutor novo tipo LA-110 e se retensan 242 metros de condutor existente.</p>
    <p>• Instalación dun interruptor telecontrolado no apoio proxectado D74-2N en substitución do existente con matrícula 27HR64.</p>
    <p>Finalidade da instalación: recuamento de instalacións por execución de túnel.</p>
    <p>Orzamento: 29.957,59 €.</p>
    <p>Documentación complementaria:</p>
    <p>• Separata para o Concello de Sarria.</p>
    <p>• Separata para o administrador de Infraestruturas Ferroviarias (ADIF).</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución e deberá realizar a dirección de obra un técnico competente.</p>
    <p>Segunda. A peticionaria asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, e o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que xulgue pertinente ao seu dereito.</p>
    <p>Lugo, 8 de febreiro de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

