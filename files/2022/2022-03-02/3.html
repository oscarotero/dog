---
date: '2022-03-02'
id: G0598-230222-0001
page: 14922
number: 42
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 18 de febreiro de 2022 pola que se revoga de oficio a autorización do
  centro privado San Eloy de Vigo, por falta de inicio da actividade docente.
range: Orde
url: >-
  https://www.xunta.gal/dog/Publicados/2022/20220302/AnuncioG0598-230222-0001_gl.html
---
<p>A Orde do 25 de xuño de 2019 (DOG do 15 de xullo) autorizou a apertura e o funcionamento do centro privado San Eloy de Vigo para impartir o ciclo formativo de grao medio de xoiaría.</p>
    <p>A Dirección Xeral de Centros e Recursos Humanos tramitou o procedemento de revogación da autorización, de conformidade co establecido nos artigos 1 e 8 do Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias (DOG núm. 96, do 22 de maio), e o 19.2 do Real decreto 332/1992, do 3 de abril, sobre autorización de centros docentes privados para impartir ensinanzas de réxime xeral non universitarias (BOE núm. 86, do 9 de abril), e a normativa concordante.</p>
    <p>Por canto antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Revogación da autorización</em></p>
    <p>Revogar de oficio, por falta de inicio da actividade docente, a autorización do centro privado San Eloy de Vigo (Pontevedra), código 36025049, con efectos do día seguinte ao da publicación desta orde no <em>Diario Oficial de Galicia</em>.</p>
    <p>Artigo 2. <em>Inscrición no Rexistro de Centros</em></p>
    <p>A revogación da autorización dará lugar á correspondente inscrición no Rexistro de Centros da Comunidade Autónoma de Galicia. </p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante o conselleiro de Cultura, Educación e Universidade no prazo dun mes contado a partir do día seguinte ao da súa publicación no <em>Diario Oficial de Galicia</em> (artigos 123 e 124 da Lei 39/2015, do 1 de outubro, do procedemento administrativo común das administracións públicas), ou ben directamente recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia (cos artigos 10, 14 e 46 da Lei 29/1998, do 13 de xullo, reguladora da xurisdición contencioso-administrativa).</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 18 de febreiro de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

