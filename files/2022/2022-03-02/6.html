---
date: '2022-03-02'
id: G0599-220222-0004
page: 14930
number: 42
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 21 de febreiro de 2022, da Dirección Xeral de Emprego, Traballo
  Autónomo e Economía Social, pola que se fai público o esgotamento do crédito
  orzamentario destinado ao financiamento das axudas establecidas na Orde do 31
  de decembro de 2020 pola que se establecen as bases reguladoras para a
  concesión, en réxime de concorrencia non competitiva, das subvencións para o
  fomento do emprendemento en economía social (programa Aprol-Economía Social) e
  se convocan para o ano 2021.
range: Resolución
url: >-
  https://www.xunta.gal/dog/Publicados/2022/20220302/AnuncioG0599-220222-0004_gl.html
---
<p>Mediante a Orde do 31 de decembro de 2020 da Consellería de Emprego e Igualdade (DOG núm. 25, do 8 de febreiro de 2021) establecéronse as bases reguladoras para a concesión de subvencións en réxime de concorrencia non competitiva, coa finalidade de fomentar a incorporación de persoas desempregadas e persoas traballadoras temporais a cooperativas e sociedades laborais e se procedeu á súa convocatoria para o ano 2021.</p>
    <p>Mediante a Orde do 10 de decembro de 2021 amplíase a dotación orzamentaria para a concesión das axudas establecidas na Orde do 31 de decembro de 2020.</p>
    <p>A citada Orde do 31 de decembro de 2020 establece no seu artigo 12 que a concesión das subvencións se realizará en réxime de concorrencia non competitiva, nos termos previstos no artigo 19.2 da Lei 9/2007, do 13 de xuño, segundo o cal as bases reguladoras das convocatorias de axudas poderán exceptuar o requisito de fixar unha orde de prelación entre as solicitudes presentadas que reúnan os requisitos establecidos cando, polo obxecto e a finalidade da subvención, non sexa necesario realizar a comparación e prelación das solicitudes presentadas nun único procedemento ata o esgotamento do crédito orzamentario.</p>
    <p>Pola súa parte, o artigo 34.2 da mesma orde establece que no suposto de que antes de finalizar o prazo de presentación de solicitudes se esgotase o crédito establecido na convocatoria, o órgano concedente acordará a inadmisión de solicitudes e publicará tal circunstancia no <em>Diario Oficial de Galicia</em> e na páxina web da consellería.</p>
    <p>Unha vez esgotados os recursos económicos destinados a estas axudas previstas na Orde do 31 de decembro de 2020, da Consellería de Emprego e Igualdade, pola que se establecen as bases reguladoras para a concesión de subvencións en réxime de concorrencia non competitiva, coa finalidade de fomentar a incorporación de persoas desempregadas e persoas traballadoras temporais a cooperativas e sociedades laborais e procedeuse á súa convocatoria para o ano 2021,</p>
    <h2>DISPOÑO:</h2>
    <p>Primeiro. Facer público que o crédito orzamentario asignado ao financiamento das axudas recollidas na devandita Orde do 31 de decembro de 2020 quedou esgotado nas seguintes datas:</p>
    <p>– Programa I: 24 de setembro de 2021 coa solicitude presentada ás 14.43 horas. </p>
    <p>– Programa II: 27 de setembro de 2021 coa solicitude presentada ás 18.07 horas.</p>
    <p>Segundo. Ordenar a publicación desta resolución no <em>Diario Oficial de Galicia</em>.</p>
    <p>Contra esta resolución, que pon fin á vía administrativa, cabe interpoñer recurso potestativo de reposición ante o órgano que a ditou, no prazo dun mes contado desde o día seguinte ao da súa publicación no <em>Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses que se contarán desde a mesma data. En todo caso, non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición.</p>
    <p>Santiago de Compostela, 21 de febreiro de 2022</p>
    <footer><p>Covadonga Toca Carús<br>Directora xeral de Emprego, Traballo Autónomo e Economía Social</p></footer>

