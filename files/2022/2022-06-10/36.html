---
date: '2022-06-10'
id: G0426-270522-0007
page: 34190
number: 111
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 24 de maio de 2022 polo que se dá publicidade da Resolución do 14
  de maio de 2022, da Dirección Xeral de Desenvolvemento Rural, que modifica o
  acordo de concentración parcelaria da zona de Saiar (Caldas de Reis,
  Pontevedra).
range: Anuncio
url: >-
  https://www.xunta.gal/dog/Publicados/2022/20220610/AnuncioG0426-270522-0007_gl.html
---
<p>O 14 de maio de 2022 a directora xeral de Desenvolvemento Rural ditou resolución de modificación do Acordo de concentración parcelaria da zona de Saiar (Caldas de Reis, Pontevedra), que se transcribe a seguir:</p>
    <p> «O Acordo da zona de concentración parcelaria de Saiar (Caldas de Reis, Pontevedra) foi aprobado pola dirección xeral competente na materia con data do 8 de marzo de 2005 e foi notificado e publicado na forma legalmente prevista. Na actualidade encóntrase pendente de declaración de firmeza.</p>
    <p>Con posterioridade a estes actos, o Concello de Caldas de Reis solicitou a cesión da titularidade dos predios 2111-3 e 2344 do Fondo de Terras da zona, para o establecemento de depuradoras de augas residuais para o servizo dos núcleos de Soutelo e Cardín, respectivamente.</p>
    <p>Vista a proposta da xunta local da zona; a Lei de reforma e desenvolvemento agrario, do 12 de xaneiro de 1973; a disposición transitoria primeira da Lei 4/2015, do 17 de xuño, de mellora da estrutura territorial agraria de Galicia, a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro; a Lei 39/2015, do 1 de outubro, do procedemento administrativo común das administracións públicas, e demais disposicións vixentes de aplicación ao caso.</p>
    <p>Dado o destino para o cal se solicitan os referidos predios, e respecto do que se entende que é perfectamente subsumible nos supostos recollidos no artigo 32 da antedita lei galega, esta dirección xeral</p>
    <h2>RESOLVE:</h2>
    <p>1. Modificar o Acordo de concentración parcelaria da zona de Saiar (Caldas de Reis, Pontevedra) e adxudicarlle ao Concello de Caldas de Reis a titularidade dos predios número 2111-3 e 2344, que causan baixa no Fondo de Terras da zona, para ser destinados aos fins que se determinan na parte expositiva.</p>
    <p>Transcorridos cinco anos desde a cesión das propiedades sen que os predios fosen destinadas aos fins para os cales son adxudicadas, a titularidade dos referidos predios reverterá sobre o Fondo de Terras da zona, o patrimonio da Comunidade Autónoma, a entidade xestora do Banco de Terras de Galicia ou outra entidade que corresponda, segundo o caso.</p>
    <p>2. Ordenar que se dea a oportuna publicidade da presente resolución, sen prexuízo da súa notificación ao Concello de Caldas de Reis».</p>
    <p> Contra esta resolución, que non é definitiva na vía administrativa, poderase interpor recurso de alzada ante a persoa titular da Consellería do Medio Rural no prazo dun mes, que se contará desde o día seguinte ao da publicación desta resolución.</p>
    <p>Pontevedra, 24 de maio de 2022</p>
    <footer><p>Antonio Crespo Iglesias<br>Xefe territorial de Pontevedra</p></footer>

