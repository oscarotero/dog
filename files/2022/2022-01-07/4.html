---
date: '2022-01-07'
id: C3K1-231221-0001
page: 522
number: 4
agency: Consellería de Sanidade
section: III. Outras disposicións.
title: >-
  RESOLUCIÓN do 21 de decembro de 2021, da Secretaría Xeral Técnica da
  Consellería de Sanidade, pola que se dá publicidade da encomenda de xestión á
  empresa pública Tragsatec, Tecnoloxía e Servizos Agrarios, S.A., para a
  execución da recollida de mostras do Programa de vixilancia sanitaria das
  zonas de baño de Galicia durante as tempadas 2022, 2023 e 2024.
range: Resolución
url: >-
  https://www.xunta.gal/dog/Publicados/2022/20220107/AnuncioC3K1-231221-0001_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade da Resolución da Consellería de Sanidade, con data do 20 de decembro de 2021, pola que se encomenda á empresa pública Tragsatec, Tecnoloxía e Servizos Agrarios, S.A., a execución da recollida de mostras do Programa de vixilancia sanitaria das zonas de baño de Galicia durante as tempadas 2022, 2023 e 2024.</p>
    <p>– Actividades: coordinar e levar a cabo as actividades necesarias para a execución da recollida de mostras do Programa de vixilancia sanitaria das zonas de baño de Galicia durante as tempadas 2022, 2023 e 2024.</p>
    <p>A actividade inclúe a realización das seguintes tarefas:</p>
    <p>a) Coordinación.</p>
    <p>b) Elaboración dos calendarios de recollida da auga das zonas de baño.</p>
    <p>c) Recollida das mostras establecidas no calendario de control.</p>
    <p>d) Entrega das mostras no laboratorio.</p>
    <p>e) Repetición das mostraxes.</p>
    <p>f) Tratamento e remisión da información recollida con cada mostraxe.</p>
    <p>g) Análise das mostras das augas de baño (en casos extraordinarios).</p>
    <p>– Natureza e alcance da xestión encomendada: a Lei 14/2013, do 26 de decembro, de racionalización do sector público autonómico, regula a colaboración no ámbito do sector público autonómico, partindo dos principios de colaboración, cooperación e asistencia recíprocas co fin de garantir a eficacia do sector público e o uso eficiente dos recursos públicos. Asemade, introduce no seu artigo 8 o concepto de autoprovisión de bens e servizos dentro do propio sector público.</p>
    <p>O artigo 10 da citada lei recolle os instrumentos e procedementos para facer efectivos os principios de cooperación, colaboración e asistencia, entre os que se atopan as encomendas de xestión, reguladas especificamente no artigo 13, que remite á Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: recollida das mostras do Programa de vixilancia sanitaria das zonas de baño de Galicia durante as tempadas 2022, 2023 e 2024</p>
    <p>Santiago de Compostela, 21 de decembro de 2021</p>
    <footer><p>Alberto Fuentes Losada<br>Secretario xeral técnico da Consellería de Sanidade</p></footer>

