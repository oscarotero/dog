---
date: '2022-11-16'
id: V0653-251022-0008
page: 59509
number: 218
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 24 de outubro de 2022, da Xefatura territorial da Coruña, pola
  que se conceden as autorizacións administrativas previa e de construción dunha
  instalación de distribución eléctrica no concello de Ferrol (expediente-e
  IN407A 2022/168-1).
range: Resolución
url: >-
  https://www.xunta.gal/dog/Publicados/2022/20221116/AnuncioV0653-251022-0008_gl.html
---
<p>Expediente-e: IN407A 2022/168-1.</p>
    <p>Solicitante: UFD Distribución Electricidad, S.A.</p>
    <p>Denominación: regulamentación CTC Santa Comba (15CN08).</p>
    <p>Situación: concello de Ferrol.</p>
    <p>Feitos:</p>
    <p>Primeiro. O 11 de maio de 2022 UFD Distribución Electricidad, S.A. solicitoulle a esta xefatura territorial o outorgamento das autorizacións administrativas previa e de construción das instalacións do proxecto de execución denominado Regulamentación CTC Santa Comba (15CN08), coa finalidade de proceder á regulamentación do centro de transformación (CT) Santa Comba (expediente IN407A 2016/1602-1/matrícula 15CN08), de 100 kVA de potencia, situado no lugar de Prioiro (parroquia de San Martín de Covas), termo municipal de Ferrol. Proxectouse para tal fin a substitución do centro de transformación existente tipo pombal debido ao seu mal estado e instalouse un novo centro de transformación prefabricado de 100 kVA e unha liña de media tensión soterrada que o enlazará coa liña de distribución de media tensión aérea SMR-723, procedente da subestación Santa Marina.</p>
    <p>Segundo. O promotor achega, xunto coa antedita solicitude, o proxecto de execución, que inclúe memoria, planos e orzamento, conforme establece o artigo 123 do Real decreto 1955/2000, do 1 de decembro, que comprende os seguintes documentos:</p>
    <p>– Proxecto de execución denominado Regulamentación CTC Santa Comba (15CN08), subscrito por Victoriano González Lemos, enxeñeiro técnico industrial (colexiado nº 2.980 do COETI de Vigo), acompañado pola declaración responsable asinada o 8 de outubro de 2021 polo dito técnico proxectista conforme o anexo I da Instrución 5/2012, do 15 de novembro, da Dirección Xeral de Industria, Enerxía e Minas, sobre os criterios que aplicar para exixir visado colexial en materia de industria e enerxía (DOG núm. 229, do 30 de novembro), e que inclúe a acreditación do cumprimento de toda a normativa que lle é de aplicación, nos termos establecidos no punto 1.b) do artigo 53 da Lei 24/2013, do 26 de decembro, do sector eléctrico (BOE núm. 310, do 27 de decembro), e na Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>– Anexo ao proxecto de execución subscrito por Javier Fernández Mitre, enxeñeiro industrial (colexiado nº 15.670 do COEI de Madrid), acompañado pola declaración responsable asinada o 7.6.2022 polo dito técnico proxectista conforme o anexo I da Instrución 5/2012, do 15 de novembro, da Dirección Xeral de Industria, Enerxía e Minas, sobre os criterios que aplicar para exixir visado colexial en materia de industria e enerxía (DOG núm. 229, do 30 de novembro).</p>
    <p>Terceiro. O proxecto non se someteu ao trámite de información pública, de conformidade co disposto no artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>En cumprimento do artigo 46.e) da dita lei, o solicitante declara que o proxecto non afecta novos bens e dereitos de propiedade particular.</p>
    <p>Cuarto. De acordo co establecido no artigo 127 do Real decreto 1955/2000, do 1 de decembro, solicitóuselles o preceptivo informe ou, de ser o caso, o establecemento do condicionado técnico que considerasen pertinente ás distintas administracións, organismos, empresas de servizo público ou de servizos de interese xeral afectadas, para o cal lles foi remitida unha separata do proxecto que contiña as características da instalación e a documentación cartográfica na parte que a instalación puider afectar bens e dereitos ao seu cargo. UFD Distribución Electricidad, S.A. presentou separatas para os seguintes organismos: Concello de Ferrol.</p>
    <p>Quinto. Con data 18 de outubro de 2022, os servizos técnicos da xefatura territorial emitiron informe sobre a solicitude feita por UFD Distribución Electricidad, S.A.</p>
    <p>Consideracións legais e técnicas:</p>
    <p>1. O xefe territorial da Coruña da Consellería de Economía, Industria e Innovación é competente para resolver o presente expediente, ao abeiro do disposto no Decreto 9/2017, do  12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro), e no Decreto 116/2022, do 23 de xuño, da Vicepresidencia Primeira e Consellería de Economía, Industria e Innovación, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo).</p>
    <p>2. A lexislación de aplicación a este expediente é:</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica (BOE núm. 175, do 24 de xuño).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 18 de marzo).</p>
    <p>– Real decreto 337/2014, do 9 de maio, polo que e aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>3. As características máis significativas das instalacións recollidas no proxecto Regulamentación CTC Santa Comba (15CN08), obxecto da solicitude de outorgamento das autorizacións administrativas previa e de construción, son:</p>
    <p>– LMTS a 15 kV, de 19 metros de lonxitude, en condutor tipo RHZ1-2OL 12/20 kV 3(1×150 mm2 Al), con orixe no PA/S proxectado no apoio nº 121-8 (matrícula AK4LATUV) de formigón tipo AM-AG-HV-630/15-CR1-CAIII-XS existente, da LMT SMR-723 e remate no CTC proxectado.</p>
    <p>– Novo CT Santa Comba prefabricado de formigón tipo rural fin de liña, compacto de manobra exterior, de 100 kVA de potencia e relación de transformación de 15.000/400-230 V e configuración de celas 1L+1P.</p>
    <p>– Desmantelamento do CT Santa Comba existente en edificio tipo pombal (expediente IN407A 2016/1602-1/matrícula 15CN08).</p>
    <p>4. Respecto da separata para o Concello de Ferrol, este emitiu un informe en que indica o seguinte:</p>
    <p>– Tras a consulta dos arquivos do Negociado de Licenzas non consta ningunha solicitude de licenza da empresa UFD Distribución Electricidad, S.A. para esta obra.</p>
    <p>– Segundo o artigo 142, licenzas urbanísticas e comunicacións previas, da Lei 2/2016, do 10 de febreiro, do solo de Galicia, este tipo de obras estarían suxeitas ao respectivo réxime de control municipal dos actos de edificación e uso do solo.</p>
    <p>– Nesta situación, no ámbito das miñas competencias e desde o punto de vista técnico, emito informe sobre a non conformidade urbanística do proxecto para regulamentación CTC Santa Comba-15CN08, con data 6.10.2022.</p>
    <p>5. Respecto do informe anterior, UFD Distribución Electricidad, S.A. alegou o seguinte:</p>
    <p>– En contestación ao escrito do 1 de xullo de 2022 de traslado do informe do Concello de Ferrol, organismo afectado pola obra do asunto, esta sociedade informa que, unha vez autorizado o proxecto e previamente ao inicio da obra, solicitará ante o Concello a correspondente licenza municipal.</p>
    <p>– A finalidade do proxecto é a substitución do centro de transformación de caseta do tipo pombal CT Santa Comba con matrícula 15CN08 por centro de transformación prefabricado rural fin de liña, e está motivada pola necesidade de regulamentación da instalación debido ao mal estado da caseta actual.</p>
    <p>Así mesmo, cómpre indicar que, de acordo co artigo 120.2, do título VII, do Real decreto 1955/2000, as autorizacións a que se refire o presente título serán outorgadas, sen prexuízo das concesións e autorizacións que sexan necesarias, de acordo con outras disposicións que resulten aplicables, e en especial as relativas á ordenación do territorio e o ambiente.</p>
    <p>6. O informe presentado polo Concello de Ferrol no trámite de separatas non entra a valorar o proxecto desde o punto de vista urbanístico e oponse a el polo feito de non ter cursado UFD a solicitude de licenza municipal. Por este motivo, resulta de aplicación o disposto no artigo 120 do Real decreto 1955/2000, do 1 de decembro, no que se refire a que as autorizacións administrativas solicitadas por UFD Distribución Electricidad, S.A. serán outorgadas sen prexuízo das concesións e autorizacións que sexan necesarias, de acordo con outras disposicións que resulten aplicables, e en especial as relativas á ordenación do territorio e o ambiente, e queda o solicitante suxeito á obriga de solicitar a licenza municipal.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>Conceder as autorizacións administrativas previa e de construción das instalacións de media tensión recollidas no proxecto Regulamentación CTC Santa Comba (15CN08) de características anteriormente descritas, coas seguintes consideracións:</p>
    <p>– A presente autorización outórgase sen prexuízo daquelas concesións e autorizacións que sexan necesarias de acordo con outras disposicións que sexan de aplicación segundo a lexislación vixente, e en especial as relativas á ordenación do territorio e o ambiente, tal e como se dispón no artigo 120.2, do título VII do Real decreto 1955/2000, do 1 de decembro.</p>
    <p>– A presente autorización circunscríbese ás instalacións de tensión maior de 1 kV, de conformidade co artigo 111 do Real decreto 1955/2000, do 1 de decembro.</p>
    <p>– As instalacións executaranse no prazo dun (1) ano, contado a partir do día seguinte ao da publicación da presente resolución no Diario Oficial de Galicia.</p>
    <p>Para a posta en funcionamento das instalacións, UFD Distribución Electricidad, S.A. solicitará expresamente a esta xefatura territorial a autorización da súa explotación, acompañada da seguinte documentación:</p>
    <p>a) As declaracións de conformidade relativas ao material ou equipamento, e as certificacións ou homologacións, se procede.</p>
    <p>b) Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houbese, así como das regulamentacións e normas oportunas na montaxe da instalación e posta a punto.</p>
    <p>c) Toda a documentación exixible segundo a ITC LAT-04 do Real decreto 223/2008, do 15 de febreiro, e a ITC RAT-22 do Real decreto 337/2014, do 9 de maio.</p>
    <p>Contra a presente resolución, que non é definitiva na vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 outubro), sen prexuízo de que os interesados poidan promover calquera outra acción que consideren pertinente para a defensa dos seus intereses.</p>
    <p>Mediante este documento notifícaselle a UFD Distribución Electricidad, S.A. esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 24 de outubro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

