---
date: '2022-11-16'
id: G0532-081122-0002
page: 59432
number: 218
agency: 'Consellería de Medio Ambiente, Territorio e Vivenda'
section: IV. Oposicións e concursos.
title: >-
  ORDE do 8 de novembro de 2022 pola que se resolven as convocatorias públicas
  para a provisión, polo sistema de libre designación, de varios postos de
  traballo vacantes nesta consellería, anunciadas pola Orde do 30 de agosto de
  2022 e pola Orde do 8 de setembro de 2022.
range: Orde
url: >-
  https://www.xunta.gal/dog/Publicados/2022/20221116/AnuncioG0532-081122-0002_gl.html
---
<p>Mediante a Orde do 30 de agosto de 2022 e a Orde do 8 de setembro de 2022, publicadas respectivamente no <em>Diario Oficial de Galicia</em> número 169, do 6 de setembro, e número 176, do 15 de setembro, convocouse a provisión, polo sistema de libre designación, dos postos de traballo da Consellería de Medio Ambiente, Territorio e Vivenda que se detallan no anexo desta orde.</p>
    <p>De conformidade co establecido nos artigos 88.2 e 92 da Lei 2/2015, do 29 de abril, do emprego público de Galicia, e nos artigos 6.2, 8 e 27 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e no uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Resolver a convocatoria pública efectuada pola Orde do 30 de agosto de 2022 e parcialmente a efectuada pola Orde do 8 de setembro de 2022 e adxudicar ás persoas funcionarias de carreira que se sinalan no anexo desta orde os postos que tamén se especifican, por cumpriren os requisitos e especificacións exixidos na correspondente convocatoria.</p>
    <p>Segundo. O cesamento no destino actual efectuarase no prazo de tres (3) días hábiles contados a partir do seguinte ao da publicación desta orde no <em>Diario Oficial de Galicia</em> ou, de ser o caso, segundo o establecido na normativa de aplicación na Administración de procedencia.</p>
    <p>A toma de posesión na praza adxudicada deberá efectuarse no prazo de tres (3) días hábiles a partir do día seguinte ao do cesamento se non implica cambio de residencia ou de sete (7) días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun (1) mes.</p>
    <p>O cómputo dos prazos posesorios iniciarase cando finalicen os permisos ou licenzas que, de ser o caso, fosen concedidos. Nos supostos de incapacidade temporal, o cómputo do prazo iniciarase a partir da correspondente alta.</p>
    <p>Terceiro. A xefatura de persoal do centro en que cause baixa o persoal funcionario, así como a daquel en que obteña destino, efectuarán, dentro do prazo sinalado no punto anterior, as correspondentes dilixencias de cesamento e de toma de posesión, das que se dará traslado á Dirección Xeral da Función Pública.</p>
    <p>Cuarto. Contra esta orde, que pon fin á vía administrativa, as persoas interesadas poderán interpoñer recurso potestativo de reposición, ante a persoa titular da Consellería de Medio Ambiente, Territorio e Vivenda, no prazo dun (1) mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous (2) meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 8 de novembro de 2022</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>
    <h2>ANEXO </h2>
    <p>Apelidos e nome: Pérez Pena, Ana Belén.</p>
    <p>NRP/DNI: ******96M992059.</p>
    <p>Grupo/subgrupo: C2.</p>
    <p>Corpo e/ou escala: corpo auxiliar da Administración xeral da Comunidade Autónoma de Galicia.</p>
    <p>Código do posto: MA.C01.00.000.15770.004.</p>
    <p>Denominación: secretario/a do/da conselleiro/a.</p>
    <p>Nivel: 20.</p>
    <p>Centro de destino: Gabinete do/da conselleiro/a.</p>
    <p>Localidade: Santiago de Compostela.</p>
    <p>Apelidos e nome: Martínez Suárez, Alejandro.</p>
    <p>NRP/DNI: ******34C992059.</p>
    <p>Grupo/subgrupo: C1.</p>
    <p>Corpo e/ou escala: corpo xeral administrativo da Administración xeral do Estado.</p>
    <p>Código do posto: MA.C02.00.000.15770.004.</p>
    <p>Denominación: secretario/a do/da secretario/a xeral.</p>
    <p>Nivel: 18.</p>
    <p>Centro de destino: Secretaría Xeral Técnica.</p>
    <p>Localidade: Santiago de Compostela.</p>
    <p>* O NRP/DNI encóntrase cifrado co fin de protexer os datos de carácter persoal.</p>

