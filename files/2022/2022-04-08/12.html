---
date: '2022-04-08'
id: G0597-050422-0001
page: 22609
number: 69
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 4 de abril de 2022, do tribunal encargado de cualificar o
  proceso selectivo para o ingreso na escala de auxiliar do Servizo de
  Prevención e Defensa contra Incendios Forestais, subgrupo C2, nas
  especialidades de emisorista/vixilante fixo/a, bombeiro forestal-condutor de
  motobomba e bombeiro forestal, do corpo de auxiliares de carácter técnico da
  Administración especial da Administración xeral da Comunidade Autónoma de
  Galicia, convocado pola Orde do 28 de febreiro de 2019 (Diario Oficial de
  Galicia número 44, do 4 de marzo), pola que se fai público o resultado do
  terceiro exercicio do proceso selectivo.
range: Resolución
url: >-
  https://www.xunta.gal/dog/Publicados/2022/20220408/AnuncioG0597-050422-0001_gl.html
---
<p>Na sesión que tivo lugar o día 4 de abril de 2022, o tribunal nomeado pola Resolución do 20 de xullo de 2021 (DOG núm. 145, do 30 de xullo), modificada pola Resolución do 8 de setembro de 2021 (DOG núm. 176, do 13 de setembro), acordou, de conformidade co disposto na base II.1.1.3. da convocatoria, adoptar os seguintes acordos: </p>
    <p>Primeiro. Publicar os resultados obtidos polas persoas aspirantes presentadas ao terceiro exercicio do proceso selectivo das especialidades de emisorista/vixilante fixo/a, bombeiro forestal-condutor de motobomba e bombeiro forestal, do corpo de auxiliares de carácter técnico da Administración especial da Administración xeral da Comunidade Autónoma de Galicia. </p>
    <p>Segundo. De conformidade co disposto na base II.1.1.3 da convocatoria, superaron o segundo exercicio do proceso selectivo as persoas aspirantes que obtiveron un resultado de apto/a. Para estes efectos, segundo os criterios de corrección, valoración e superación acordados por este tribunal o 28 de marzo de 2022 e comunicados no recinto do exercicio, superan o terceiro exercicio as persoas aspirantes que obteñan un mínimo de 15 respostas correctas (unha vez feitas as deducións por respostas incorrectas, que descontarán cada unha delas un cuarto dunha resposta correcta). As preguntas non contestadas non penalizan nin reciben puntuación.</p>
    <p>Terceiro. De acordo co disposto na base II.1.2.8 da orde da convocatoria, as persoas aspirantes poderán presentar as alegacións que consideren oportunas en relación cos resultados no prazo de 10 días hábiles contados desde o seguinte ao da publicación desta resolución no <em>Diario Oficial de Galicia</em>.</p>
    <p>Cuarto. De conformidade coa base III.13 da orde da convocatoria, contra esta resolución poderase interpoñer recurso de alzada ante a persoa titular da consellería competente en materia de función pública, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 4 de abril de 2022</p>
    <footer><p>Ángel Romero Baleirón<br>Presidente do tribunal</p></footer>

