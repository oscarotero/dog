---
date: '2022-04-08'
id: G0427-050422-0001
page: 22469
number: 69
agency: Consellería do Mar
section: II. Autoridades e persoal. b) Nomeamentos.
title: >-
  ORDE do 4 de abril de 2022 pola que se nomea a Presidencia do Consello
  Regulador da Denominación de Orixe Protexida Mexillón de Galicia-Mejillón de
  Galicia.
range: Orde
url: >-
  https://www.xunta.gal/dog/Publicados/2022/20220408/AnuncioG0427-050422-0001_gl.html
---
<p>Mediante a Orde da Consellería do Mar do 17 de novembro de 2020 nomeáronse o presidente e os vicepresidentes do Consello Regulador da Denominación de Orixe Protexida Mexillón de Galicia-Mejillón de Galicia, tras o proceso electoral convocado mediante a Orde do 8 de xullo de 2020. </p>
    <p>Como consecuencia da fusión de sociedades por absorción extinguiuse a personalidade xurídica da Presidencia, o que supón a perda dun dos requisitos para ter a condición de vogal do Pleno de acordo co artigo 59.1.g) da Orde do 20 de marzo de 2019 pola que se aproba o Regulamento da denominación de orixe protexida mexillón de Galicia e o seu Consello Regulador. </p>
    <p>A perda da condición de vogal trae consigo tamén a perda da condición de presidente/a en aplicación do artigo 65.1.f) da devandita Orde do 20 de marzo de 2019.</p>
    <p>O 23 de marzo de 2022 procedeuse á xuntanza dos vogais do Pleno do Consello para os efectos de elixir entre os seus membros a persoa que substitúa a actual Presidencia e foi elixido por unanimidade do Pleno a mercantil Calvo Conservas, S.L.U., representada por Manuel María Calvo García-Benavides, segundo certificación emitida polo secretario xeral do Consello Regulador da DOP Mexillón de Galicia.</p>
    <p>Polo tanto, de acordo coas atribucións que teño conferidas polo Decreto 4/2007, do 18 de xaneiro, polo que se regulan as denominacións xeográficas de calidade do sector alimentario e os seus consellos reguladores, e conforme o establecido na Orde do 20 de marzo de 2019 pola que se aproba o Regulamento da denominación de orixe protexida mexillón de Galicia e o seu Consello Regulador,</p>
    <h2>DISPOÑO:</h2>
    <p>Artigo único</p>
    <p>Nomear a mercantil Calvo Conservas, S.L.U., representada por Manuel María Calvo García-Benavides no cargo da Presidencia do Consello Regulador da Denominación de Orixe Protexida Mexillón de Galicia-Mejillón de Galicia, cuxo mandato será só polo tempo que lle restase ao anterior. </p>
    <p>Santiago de Compostela, 4 de abril de 2022</p>
    <footer><p>Rosa María Quintana Carballo<br>Conselleira do Mar</p></footer>

