---
date: '2022-05-19'
id: G0426-100522-0003
page: 29457
number: 96
agency: Consellería do Medio Rural
section: III. Outras disposicións.
title: >-
  RESOLUCIÓN do 29 de abril de 2022 pola que se dá publicidade de varias
  encargas realizadas ao medio propio Empresa Pública de Servizos Agrarios
  Galegos, S.A. (Seaga).
range: Resolución
url: >-
  https://www.xunta.gal/dog/Publicados/2022/20220519/AnuncioG0426-100522-0003_gl.html
---
<p>De conformidade co artigo 8 da Lei 19/2013, do 9 de setembro, de transparencia, acceso á información pública e bo goberno, dáse publicidade das seguintes encargas ao medio propio:</p>
    <p>1. Resolución do 9 de decembro de 2021, da Consellería do Medio Rural, pola que se lle encarga ao medio propio Empresa Pública de Servizos Agrarios Galegos, S.A. (Seaga) o control da avespiña do castiñeiro (Dryocosmus kuriphilus), mediante loita biolóxica coa solta de Torymus sinensis e seguimento da súa parasitación, en soutos da Comunidade Autónoma de Galicia no ano 2022, cofinanciada con Feader no marco do PDR de Galicia 2014-2020. Expediente tramitado como anticipado de gasto.</p>
    <p>– Actividade: execución dos tratamentos sobre as masas de castiñeiros galegos, mediante o estudo, seguimento e solta experimental dentro do programa de control biolóxico de Dryocosmus kuriphilus (Yasumatsu, 1951) mediante o parasitoide Torymus sinensis (Kamijo, 1983). A solta do parasitoide Torymus sinensis realizarase na primavera de 2022, xunto coa determinación do grao de agromo óptimo das distintas variedades de castiñeiro. Para determinar o grao de parasitación, executarase a recollida de bugallas en outono para proceder ao seu posterior diagnóstico en laboratorio, así como á realización de prospeccións para determinar o grao de ataque e determinar a súa expansión e presenza na comunidade autónoma.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios Galegos, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o día 1 de xaneiro de 2022 ata o 31 de decembro de 2022.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2022; o orzamento de execución ascende á cantidade de un millón seiscentos oitenta e cinco mil novecentos corenta e tres euros con once céntimos (1.685.943,11 €) con cargo á aplicación orzamentaria 14.03.713B 604.6 (código de proxecto 2016 00199).</p>
    <p>2. Resolución do 22 de decembro de 2021, da Consellería do Medio Rural, pola que se lle encarga ao medio propio Empresa Pública de Servizos Agrarios Galegos, S.A. (Seaga) o apoio á conservación e o fomento dos recursos xenéticos forestais para a recollida e procesado de semente forestal de alto valor xenético na Comunidade Autónoma de Galicia durante o primeiro cuadrimestre de 2022, cofinanciada polo Fondo Europeo Agrícola de Desenvolvemento Rural (Feader) no marco do PDR de Galicia 2014-2020. Expediente tramitado como anticipado de gasto.</p>
    <p>– Actividade: traballos relativos á recollida de sementes mediante distintos métodos e transporte para o seu almacenamento e o seu posterior tratamento. Os labores relacionados son os seguintes:</p>
    <p>– Recollida de sementes e corta de árbores.</p>
    <p>– Recollida das sementes en árbores en pé.</p>
    <p>– Almacenaxe e transporte dos froitos á instalación.</p>
    <p>– Secado e procesado das sementes recollidas.</p>
    <p>Conservación dos hortos de semente do Catálogo de materias de base.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios Galegos, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2022 ata o 30 de abril de 2022.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2022; o orzamento de execución ascende á cantidade de sesenta e dous mil catrocentos noventa e dous euros con cincuenta e oito céntimos (62.492,58 €) con cargo á aplicación orzamentaria 14.03.713B 604.1 (código de proxecto 2016 00201).</p>
    <p>Santiago de Compostela, 29 de abril de 2022</p>
    <footer><p>José González Vázquez<br>Conselleiro do Medio Rural</p></footer>

