---
date: '2022-05-19'
id: G2017-100522-0001
page: 29604
number: 96
agency: Universidade da Coruña
section: III. Outras disposicións.
title: >-
  EXTRACTO da Resolución do 4 de maio de 2022 pola que se publica a convocatoria
  complementaria, cos fondos resultantes de renuncias e vacantes, da Resolución
  do 5 de xullo de 2021 pola que se convocaron axudas para a recualificación do
  sistema universitario español para 2021-2023.
range: Resolución
url: >-
  https://www.xunta.gal/dog/Publicados/2022/20220519/AnuncioG2017-100522-0001_gl.html
---
<p>BNDS (Identif.): 624652.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións: </p>
    <p>(https://www.infosubvenciones.es/bdnstrans/GE/es/convocatoria/624652).</p>
    <p>Primeiro. <em>Modalidades</em></p>
    <p>Axudas Margarita Salas para a formación de doutores novos.</p>
    <p>Axudas para a recualificación do profesorado universitario funcionario ou contratado.</p>
    <p>Axudas María Zambrano para a atracción de talento internacional.</p>
    <p>Segundo. <em>Beneficiarios</em></p>
    <p>– Axudas Margarita Salas para a formación de doutores novos.</p>
    <p>Persoas con título de doutor obtido na Universidade da Coruña. Persoas con título de doutor obtido en universidades privadas españolas. Persoas de nacionalidade española que obtiveron o título de doutor en universidades ou centros de investigación estranxeiros, públicos ou privados. Deberán transcorrer como máximo dous anos entre a data de obtención do título de doutor e a do peche do prazo de presentación de solicitudes.</p>
    <p>– Axudas para a recualificación do profesorado universitario, funcionario ou contratado.</p>
    <p>Profesores titulares de universidade e profesores contratados doutores da Universidade da Coruña que non superen 10 anos de servizos na figura que desempeñen no momento da solicitude. Profesores axudantes doutores da Universidade da Coruña.</p>
    <p>– Axudas María Zambrano para a atracción de talento internacional.</p>
    <p>Persoal docente e investigador, de nacionalidade española ou doutro país, cunha traxectoria posdoutoral acumulada non inferior a 24 meses en universidades ou centros de investigación españois ou situados fóra de España diferentes ao da defensa da tese de doutoramento. No momento de formular a solicitude, deben estar desenvolvendo proxectos de investigación e/ou impartindo docencia en universidades, centros de investigación ou organismos situados fóra de España e residir no país onde estes se sitúen.</p>
    <p>Terceiro. <em>Obxecto</em></p>
    <p>– Axudas Margarita Salas para a formación de doutores novos. O seu obxecto é a formación de doutores novos mediante estadías de formación nunha universidade pública española ou ben en universidades e centros de investigación estranxeiros, así como en organismos públicos de investigación españois, sempre que o último ano da estadía se realice nunha universidade pública española seleccionada polas persoas solicitantes, podendo ser esta a UDC.</p>
    <p>– Axudas para a recualificación do profesorado universitario funcionario ou contratado. O seu obxecto é a recualificación do profesorado universitario funcionario ou contratado, mediante estadías de formación nunha universidade ou centro de investigación público distinto a aquel con que manteñen a relación estatutaria ou laboral.</p>
    <p>– Axudas María Zambrano para a atracción do talento internacional. O seu obxecto é a atracción a universidades públicas españolas de persoal docente e investigador con traxectoria posdoutoral acumulada en universidades ou centros de investigación estranxeiros. </p>
    <p>Cuarto. <em>Bases reguladoras</em></p>
    <p>Real decreto 289/2021, do 20 de abril, do Ministerio de Universidades, e Orde UNI/551/2021, do 26 de maio.</p>
    <p>Quinto. <em>Prazo de presentación de solicitudes</em></p>
    <p>O prazo de presentación será dun mes, que contará a partir do día seguinte ao da publicación desta resolución no taboleiro electrónico da UDC (https://sede.udc.gal/services/electronic_board). </p>
    <p>A Coruña, 4 de maio de 2022</p>
    <footer><p>O reitor da Universidade da Coruña<br>P.D.<br>Salvador Naya Fernández<br>Vicerreitor de Política Científica, Investigación e Transferencia</p></footer>

