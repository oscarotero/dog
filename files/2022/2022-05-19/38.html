---
date: '2022-05-19'
id: G0596-260422-0001
page: 29684
number: 96
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 25 de abril de 2022, da Xefatura Territorial de Ourense, polo que se
  someten a información pública a solicitude de autorización administrativa
  previa, a declaración de utilidade pública, en concreto, coa necesidade de
  urxente ocupación, a autorización administrativa de construción, o proxecto de
  interese autonómico e o estudo de impacto ambiental do proxecto da LAT 132 kV
  SET Lamas-SET Fonsanta e LAT 220 kV SET Fonsanta-SET Frieira, situadas nos
  concellos de Calvos de Randín, Porqueira, Bande, Verea, Celanova, Quintela de
  Leirado, Padrenda e Pontedeva, na provincia de Ourense (expediente IN408A
  2021/18).
range: Acordo
url: >-
  https://www.xunta.gal/dog/Publicados/2022/20220519/AnuncioG0596-260422-0001_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia; e no artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, e demais normas vixentes de aplicación, sométese a información pública a solicitude relacionada coas instalacións do proxecto da LAT 132 kV SET Lamas-SET Fonsanta e LAT 220 kV SET Fonsanta-SET Frieira.</p>
    <p>Mediante a Resolución do 28 de setembro de 2021, da Dirección Xeral de Planificación Enerxética e Recursos Naturais, declarouse a tramitación de urxencia dos procedementos administrativos correspondentes á LAT 132 kV SET Lamas-SET Fonsanta e LAT 220 kV SET Fonsanta-SET Frieira (expediente 408A 2021/18), de acordo co establecido no artigo 44.2 da Lei 5/2017, do 19 de outubro, de fomento de implantación de iniciativas empresariais en Galicia, e no artigo 33 da Lei 39/2015, do 1 de outubro, do procedemento administrativo común das administracións públicas, o que supón a redución á metade dos prazos establecidos para o procedemento ordinario, salvo os relativos á presentación de solicitudes e recursos.</p>
    <p>Vista a Sentenza nº 18/2022, do Tribunal Superior de Xustiza de Galicia, e aínda que esta non adquiriu firmeza e está sendo obxecto de impugnación e discusión en vía de casación pola Xunta de Galicia, con base no principio de seguridade xurídica e por un criterio de precaución, sométese a información pública durante un prazo de 30 días, o proxecto da LAT 132 kV SET Lamas-SET Fonsanta e LAT 220 kV SET Fonsanta-SET Frieira que se describe a seguir:</p>
    <p>• Solicitante: Greenalia Wind Power Lamas, S.L.U.; CIF: B70518832.</p>
    <p>• Domicilio social: praza María Pita 10, 1º, 15001 A Coruña.</p>
    <p>• Denominación: LAT 132 kV SET Lamas-SET Fonsanta e LAT 220 kV SET Fonsanta-SET Frieira.</p>
    <p>• Situación:</p>
    <p>1. Liña 132 kV aérea SET Lamas-SET Fonsanta: concellos de Calvos de Randín, Porqueira e Bande.</p>
    <p>2. Liña 220 kV aéreo-subterránea SET Fonsanta-SET Frieira: concellos de Bande, Verea, Celanova, Quintela de Leirado, Padrenda e Pontedeva.</p>
    <p>• Potencia que se evacúa:</p>
    <p>1. Liña 132 kV aérea SET Lamas-SET Fonsanta: 48 MW.</p>
    <p>2. Liña 220 kV aéreo-subterránea SET Fonsanta-SET Frieira: 140 MW.</p>
    <p>• Prazo de execución: 8 meses.</p>
    <p>• Orzamento execución material: 8.443.698,28 €.</p>
    <p>• Localización: (coordenadas UTM, fuso 29 ETRS89).</p>
    <p>1. Liña 132 kV aérea SET Lamas-SET Fonsanta:</p>
    <table>
     <tbody>
      <tr>
       <td></td>
       <td>UTM-X</td>
       <td>UTM-Y</td>
      </tr>
      <tr>
       <td>Orixe liña (apoio 1)</td>
       <td>597.242,06</td>
       <td>4.645.631,00</td>
      </tr>
      <tr>
       <td>Fin liña (apoio 76)</td>
       <td>587.698,96</td>
       <td>4.655.205,27</td>
      </tr>
     </tbody>
    </table>
    <p>2. Liña 220 kV aéreo-subterránea SET Fonsanta-SET Frieira:</p>
    <p>• Tramo aéreo.</p>
    <table>
     <tbody>
      <tr>
       <td></td>
       <td>UTM-X</td>
       <td>UTM-Y</td>
      </tr>
      <tr>
       <td>Orixe liña (apoio 1)</td>
       <td>587.602,81</td>
       <td>4.655.206,18</td>
      </tr>
      <tr>
       <td>Fin liña (apoio 164)</td>
       <td>567.080,61</td>
       <td>4.667.275,79</td>
      </tr>
     </tbody>
    </table>
    <p>• Tramo subterráneo.</p>
    <table>
     <tbody>
      <tr>
       <td></td>
       <td>UTM-X</td>
       <td>UTM-Y</td>
      </tr>
      <tr>
       <td>Apoio 164</td>
       <td>567.080,61</td>
       <td>4.667.275,79</td>
      </tr>
      <tr>
       <td>GIS-Set Frieira</td>
       <td>566.708,30</td>
       <td>4.667.143,45</td>
      </tr>
     </tbody>
    </table>
    <p>• Características técnicas recollidas no proxecto:</p>
    <p>1. Liña 132 kV aérea SET Lamas-SET Fonsanta:</p>
    <p>Liña eléctrica aérea a 132 kV de evacuación dos parques eólicos Lamas de Feás e Feás II, en configuración de simple circuíto simplex, de 15,15 km de lonxitude en condutor tipo LA 180, sobre 76 apoios metálicos de celosía, con orixe na subestación colectora do parque eólico Lamas de Feas (IN661A 2011/05-3 AT) e fin nunha posición de liña na subestación do parque eólico Fonsanta (IN 408A 2018/017).</p>
    <p>2. Liña 220 kV aéreo-subterránea SET Fonsanta-SET Frieira:</p>
    <p>Liña eléctrica a 220 kV de evacuación dos parques eólicos Lamas de Feás, Feás II, Fonsanta e Monte da Neve.</p>
    <p>• Tramo aéreo:</p>
    <p>Liña eléctrica aérea en configuración de simple circuíto simplex, de 26,94 km de lonxitude en condutor tipo LA 280, sobre 164 apoios metálicos de celosía, con orixe na subestación do parque eólico Fonsanta (IN 408A 2018/017) e fin no apoio 164.</p>
    <p>• Tramo subterráneo:</p>
    <p>Liña eléctrica subterránea de 0,705 km de lonxitude, en condutor tipo RHZ1-RA+2OL(AS) 127/220 kV 1×500 mm2 AL + H265, disposición en triángulo, en gabia baixo tubo formigonado, con orixe no apoio 164 e fin nunha posición GIS da subestación 220 kV Frieira propiedade de REE.</p>
    <p>O obxecto da información pública será a autorización administrativa previa, a declaración de utilidade pública, en concreto, a necesidade de urxente ocupación que iso implica, a autorización administrativa de construción, o proxecto de interese autonómico e o estudo de impacto ambiental das instalacións do proxecto da LAT 132 kV SET Lamas-SET Fonsanta e LAT 220 kV SET Fonsanta-SET Frieira. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade de urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución (2.6.2021).</p>
    <p>2. A relación concreta e individualizada dos propietarios de bens e de dereitos afectados (RBDA-abril 2022), que figura no anexo a este acordo.</p>
    <p>3. O estudo de impacto ambiental (EIA) (17.3.2022).</p>
    <p>4. O proxecto de interese autonómico (visado o 22.3.2021).</p>
    <p>O que se fai público, de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, para o coñecemento xeral e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.a) da Lei 21/2013, do 9 de decembro, de avaliación ambiental.</p>
    <p>Toda a documentación poderase examinar na Xefatura Territorial da Vicepresidencia Segunda e Consellería de Economía, Empresa e Innovación en Ourense, rúa Curros Enríquez, nº 1, 32003 Ourense, nos concellos afectados, e na seguinte ligazón web da consellería: https://ceei.xunta.gal/transparencia/informacion-publica/en-tramitacion/instalacions-de-xeracion</p>
    <p>Ourense, 25 de abril de 2022</p>
    <footer><p>Pablo Fernández Vila<br>Xefe territorial de Ourense</p></footer>

