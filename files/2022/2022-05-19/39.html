---
date: '2022-05-19'
id: G0596-270422-0005
page: 29800
number: 96
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 26 de abril de 2022, da Xefatura Territorial de Ourense, polo que se
  someten a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Amoeiro (expediente IN407A 2022/54-3).
range: Acordo
url: >-
  https://www.xunta.gal/dog/Publicados/2022/20220519/AnuncioG0596-270422-0005_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir: </p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación da LMT SAC805 entre apoios B-4 e B-13.</p>
    <p>Situación: lugar do Tiollo, concello de Amoeiro.</p>
    <p>Características principais recollidas no proxecto:</p>
    <p>• Substitución de 10 apoios da LMTA SAC805, a 20 kV, por deterioración ou por resultaren inadecuados ás novas condicións de explotación, instalando apoios metálicos, co cambio de condutor a LA-56 na zona afectada e o seu retensado en zonas contiguas. A reforma ten a súa orixe no apoio proxectado B78SCXC3P//30-10-B-3 e o remate no apoio existente B7TCDXG7//30-10-B-15.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro técnico industrial Sergio Rodríguez Rodríguez, colexiado nº 482 do COITIOU, o 30.9.2021.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación se poderá examinar nesta Xefatura Territorial da Vicepresidencia Segunda e Consellería de Economía, Empresa e Innovación de Ourense, rúa Curros Enríquez, núm. 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 26 de abril de 2022</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h2>Relación de bens e de dereitos afectados</h2>
    <p>Número de expediente: IN407A 2022/54-3.</p>
    <p>Termo municipal: Amoeiro.</p>
    <p>Denominación da instalación: regulamentación da LMT SAC805 entre apoios B-4 e B-13.</p>
    <table>
     <tbody>
      <tr>
       <td colspan="3">Predios</td>
       <td>Propietarios</td>
       <td colspan="2" rowspan="2">Afección apoio</td>
      </tr>
      <tr>
       <td rowspan="2">Nº</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Nome e apelidos</td>
      </tr>
      <tr>
       <td>Nº</td>
       <td>Superficie ocupada (m2)</td>
      </tr>
      <tr>
       <td>1</td>
       <td>Peza</td>
       <td>Prado</td>
       <td>María del Carmen Álvarez Quintas</td>
       <td>B-3</td>
       <td>2</td>
      </tr>
      <tr>
       <td>3</td>
       <td>Tiollos</td>
       <td>M. alto</td>
       <td>Hrdos. de Darío Rodríguez Dopazo</td>
       <td>B-5</td>
       <td>1</td>
      </tr>
      <tr>
       <td>4</td>
       <td>Tiollos</td>
       <td>Prado</td>
       <td>Eva Beatriz González Otero
        María Rosa González Otero</td>
       <td>B-5</td>
       <td>1</td>
      </tr>
      <tr>
       <td>8</td>
       <td>Santa Marta</td>
       <td>M. alto</td>
       <td>Amalia Gutiérrez Dopazo</td>
       <td>B-11</td>
       <td>2</td>
      </tr>
      <tr>
       <td>10</td>
       <td>A Veiga</td>
       <td>M. alto</td>
       <td>Hrdos. de Aquilino López Pulido
        Rpta.: José López Pulido</td>
       <td>B-13</td>
       <td>2</td>
      </tr>
      <tr>
       <td>11</td>
       <td>A Veiga</td>
       <td>M. alto</td>
       <td>Hrdos. de Isaac Pulido Borrajo</td>
       <td>B-14</td>
       <td>2</td>
      </tr>
     </tbody>
    </table>

