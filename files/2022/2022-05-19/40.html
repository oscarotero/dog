---
date: '2022-05-19'
id: G0596-270422-0004
page: 29803
number: 96
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 26 de abril de 2022, da Xefatura Territorial de Ourense, polo que se
  someten a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Ourense (expediente IN407A 2022/30-3).
range: Acordo
url: >-
  https://www.xunta.gal/dog/Publicados/2022/20220519/AnuncioG0596-270422-0004_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir: </p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación LMTA entre apoio núm. 18 e CS Sta. Cruz 32CP39.</p>
    <p>Situación: concello de Ourense.</p>
    <p>Características principais recollidas no proxecto:</p>
    <p>Reforma dun tramo das LL.MM.TT. SAC804, SAC805 e CAS806, a 20 kV, en triplo circuíto, substituíndo os apoios existentes deteriorados, por novos apoios de celosía metálica e o condutor LA-110, de 3.408 m de lonxitude, con orixe no apoio núm. 18 proxectado e final no CS Sta. Cruz 32CP39; e restitución da subministración eléctrica aos CCTT afectados, en condutor LA-56, con orixe no apoio núm. T21-27 proxectado (actuación núm. 5 de proxecto) da LMTA TC SAC804/SAC805/CAS806 e final CT CIRRO-32AFF9 (actuación núm. 6 de proxecto).</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado núm. 1534 do ICOIIG, o 17.5.2021.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar nesta Xefatura Territorial da Vicepresidencia Segunda e Consellería de Economía, Empresa e Innovación de Ourense, rúa Curros Enríquez, núm. 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 26 de abril de 2022</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h2>Relación de bens e de dereitos afectados</h2>
    <p>Núm. de expediente: IN407A 2022/30-3.</p>
    <p>Termo municipal: Ourense.</p>
    <p>Denominación da instalación: regulamentación LMTA entre apoio núm. 18 e CS Sta Cruz 32CP39.</p>
    <table>
     <tbody>
      <tr>
       <td colspan="3">Predio</td>
       <td>Propietarios</td>
       <td colspan="2" rowspan="2">Afección apoio</td>
      </tr>
      <tr>
       <td rowspan="2">Nº</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Nome e apelidos</td>
      </tr>
      <tr>
       <td>Nº</td>
       <td>Superficie ocupada (m2)</td>
      </tr>
      <tr>
       <td>1</td>
       <td>Ramirás</td>
       <td>Baldío</td>
       <td>Ángel Martínez</td>
       <td>D21-24</td>
       <td>2</td>
      </tr>
      <tr>
       <td>2</td>
       <td>Ramirás</td>
       <td>Baldío</td>
       <td>Ángel Martínez</td>
       <td>T21-25</td>
       <td>2</td>
      </tr>
      <tr>
       <td>3</td>
       <td>Ramirás</td>
       <td>Baldío</td>
       <td>Ángel Martínez</td>
       <td>T21-26</td>
       <td>2</td>
      </tr>
      <tr>
       <td>5</td>
       <td>Cirro</td>
       <td>Prado</td>
       <td>Marcial Nóvoa Fernández</td>
       <td>T21-29</td>
       <td>10</td>
      </tr>
      <tr>
       <td>6</td>
       <td>Viña Redonda</td>
       <td>Matogueira</td>
       <td>Josefa Pérez e irmáns</td>
       <td>T21-31</td>
       <td>2</td>
      </tr>
      <tr>
       <td>7</td>
       <td>Viña Redonda</td>
       <td>Matogueira</td>
       <td>María Fernández Fernández</td>
       <td>T21-32</td>
       <td>2</td>
      </tr>
     </tbody>
    </table>

