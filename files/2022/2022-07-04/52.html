---
date: '2022-07-04'
id: L205-100622-0003
page: 38167
number: 126
agency: Concello de Caldas de Reis
section: VI. Anuncios. b) Administración local.
title: >-
  ANUNCIO da aprobación da oferta de emprego público 2021 (expediente
  2573/2020).
range: Anuncio
url: >-
  https://www.xunta.gal/dog/Publicados/2022/20220704/AnuncioL205-100622-0003_gl.html
---
<p>A Xunta de Goberno Local do Concello de Caldas de Reis, en sesión do 26 de maio de 2022, aprobou a oferta de emprego público do ano 2021, coa seguinte relación: </p>
    <p>Primeiro. Aprobar a oferta de emprego público deste concello para o ano 2021, que contén as seguintes prazas:</p>
    <table>
     <tbody>
      <tr>
       <td>Nº</td>
       <td>Praza</td>
       <td>Código da praza RPT</td>
       <td>Sistema de acceso</td>
       <td>Vínculo da praza</td>
      </tr>
      <tr>
       <td>2</td>
       <td>Policía local</td>
       <td>04.00.00.04 e 04.00.00.03</td>
       <td>Acceso libre</td>
       <td>Funcionario/a</td>
      </tr>
      <tr>
       <td>1</td>
       <td>Xefe/a de servizos de obras</td>
       <td>06.01.00.01</td>
       <td>Promoción interna</td>
       <td>Laboral</td>
      </tr>
      <tr>
       <td>1</td>
       <td>Albanel responsable operativo</td>
       <td>06.01.00.03</td>
       <td>Promoción interna</td>
       <td>Laboral</td>
      </tr>
     </tbody>
    </table>
    <p>Segundo. Publicar a oferta de emprego público no taboleiro de anuncios da Corporación, así como na sede electrónica deste concello, no Boletín Oficial da provincia e no Diario Oficial de Galicia.</p>
    <p>Terceiro. Convocar as prazas ofertadas en execución da presente oferta de emprego público dentro do prazo improrrogable de tres anos contado desde a súa data de publicación.</p>
    <p>Contra o acordo, que pon fin á vía administrativa, pode interporse alternativamente recurso potestativo de reposición ante o alcalde, no prazo dun mes contado desde o día seguinte ao da publicación do presente anuncio, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou recurso contencioso-administrativo, ante o Xulgado do Contencioso-Administrativo de Pontevedra ou, á súa elección, o que corresponda ao seu domicilio, no prazo de dous meses, contados desde o día seguinte ao da publicación do anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. En caso de interpor recurso de reposición, o prazo de interposición do recurso contencioso-administrativo será igualmente de dous meses contado desde a notificación da resolución desestimatoria do recurso de reposición, se for expresa, ou desde a súa desestimación tácita, que se producirá no prazo de seis meses se non se resolve o recurso de reposición interposto. Todo isto sen prexuízo de que se interpoña calquera outro que considere procedente.</p>
    <p>Caldas de Reis, 10 de xuño de 2022</p>
    <footer><p>Juan Manuel Rey Rey<br>Alcalde presidente</p></footer>

