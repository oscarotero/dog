---
date: '2022-08-26'
id: G0003-180822-0001
page: 45994
number: 162
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 16 de agosto de 2022, da Xerencia da Área Sanitaria de Ourense,
  Verín e O Barco de Valdeorras, pola que se resolve a convocatoria pública para
  a provisión, polo procedemento de concurso de méritos, dun posto vacante de
  coordinador/a de técnicos en coidados auxiliares de enfermaría.
range: Resolución
url: >-
  https://www.xunta.gal/dog/Publicados/2022/20220826/AnuncioG0003-180822-0001_gl.html
---
<p>Por Resolución do 30 de decembro de 2019 (DOG núm. 9, do 15 de xaneiro de 2020) convocouse para a súa provisión, polo sistema de concurso de méritos, un posto vacante de coordinador/a de técnicos en coidados auxiliares de enfermaría, no Hospital Universitario de Ourense.</p>
    <p>De conformidade co disposto na base sétima da convocatoria, con data do 21 de xuño de 2022, publicouse na páxina web www.sergas.es e nos taboleiros de anuncios da área sanitaria a convocatoria ao acto público de exposición e defensa do proxecto técnico relacionado coa xestión da coordinación por parte dos/das aspirantes ao posto convocado. A primeira aspirante citada ao dito acto non compareceu, sendo excluída do procedemento, en virtude do punto 7.2 das bases da convocatoria. A segunda participante convocada presentou a súa renuncia ante Comisión de Avaliación, sendo aceptado de plano a desistencia, conforme o artigo 94 da Lei 39/2015, do 1 de outubro, do procedemento administrativo común das administracións públicas.</p>
    <p>Polo anteriormente exposto, esta xerencia, e de conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, na Orde do 22 de abril de 2020 (DOG núm. 82, do 29 de abril) sobre delegación de competencias en órganos centrais e periféricos do Servizo Galego de Saúde, e no Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia,</p>
    <h2>RESOLVE:</h2>
    <p>Primeiro. Declarar deserta, por falta de concorrencia de aspirantes, a convocatoria para cubrir, polo procedemento de concurso de méritos, un posto vacante de coordinador/a de técnicos en coidados auxiliares de enfermaría, no Hospital Universitario de Ourense.</p>
    <p>Segundo. Contra esta resolución, que non pon fin á vía administrativa, poderá interpoñerse recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da súa notificación, de acordo co establecido nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 16 de agosto de 2022</p>
    <footer><p>Félix Rubial Bernárdez<br>Xerente da Área Sanitaria de Ourense, Verín e O Barco de Valdeorras</p></footer>

