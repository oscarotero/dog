---
date: '2022-01-25'
id: G0532-231221-0004
page: 4605
number: 16
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 23 de decembro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  modificación substancial da autorización ambiental integrada de CZ
  Veterinaria, S.A., para a planta de produción de especialidades farmacéuticas
  que se localiza no Porriño (Pontevedra) (expediente 2021-IPPC-M-77).
range: Anuncio
url: >-
  https://www.xunta.gal/dog/Publicados/2022/20220125/AnuncioG0532-231221-0004_gl.html
---
<p>Para os efectos previstos no artigo 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro de 2013), faise público que, por espazo de vinte (20) días hábiles contados a partir do seguinte ao da publicación deste anuncio no Diario Oficial de Galicia, quedará exposta a documentación presentada por CZ Veterinaria, S.A. para a ampliación e acondicionamento da planta do Porriño para a produción dunha vacina para a COVID-SARS-19.</p>
    <p>Co fin de que calquera interesado poida consultala e, de ser o caso, formular no citado prazo as alegacións, suxestións ou observacións que considere oportunas, o documento estará á disposición dos administrados na Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público.</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 23 de decembro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO I</h2>
    <h2>Memoria resumo</h2>
    <p>Clave do expediente: 2021-IPPC-M-77.</p>
    <p>Peticionaria: CZ Veterinaria, S.A.</p>
    <p>CIF: A36201259.</p>
    <p>Domicilio social: A Relva, s/n, 36410 O Porriño, Pontevedra.</p>
    <p>Localización da instalación: A Relva, s/n, 36410 O Porriño, Pontevedra.</p>
    <p>Actividade: planta de fabricación de medicamentos de uso veterinario e humano.</p>
    <p>Descrición da modificación: acondicionamento das instalacións para incrementar a produción e fabricar unha vacina para a COVID-SARS-19. Este acondicionamento supón unha nova planta de augas para inxectables, o acondicionamento dun dos edificios para instalar unha planta para a produción de antíxenos e unha planta de envasado, e a instalación de módulos prefabricados de conservación con ultra-conxeladores.</p>

