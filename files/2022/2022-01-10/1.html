---
date: '2022-01-10'
id: G0596-271221-0001
page: 593
number: 5
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  RESOLUCIÓN do 23 de decembro de 2021, da Secretaría Xeral Técnica da
  Vicepresidencia Segunda e Consellería de Economía, Empresa e Innovación, pola
  que se dá publicidade do Acordo do Consello da Xunta de Galicia, do 25 de
  novembro de 2021, polo que se modifica parcialmente o do 5 de novembro de
  2020, polo que se dispón a creación da Comisión Interdepartamental de I+D+i,
  para a planificación e coordinación en materia de I+D+i.
range: Resolución
url: >-
  https://www.xunta.gal/dog/Publicados/2022/20220110/AnuncioG0596-271221-0001_gl.html
---
<p>O Consello da Xunta de Galicia, na súa reunión do día 5 de novembro de 2020, acordou a creación da Comisión Interdepartamental de I+D+i para a planificación e coordinación dos obxectivos, actuacións, instrumentos e fondos da Comunidade Autónoma en materia de I+D+i, co obxectivo de integrar e complementar a visión e perspectivas estratéxicas dos diferentes departamentos neste ámbito.</p>
    <p>No punto quinto do acordo estableceuse a composición da comisión, formada polas persoas titulares dos entes/centros directivos citados no dito punto.</p>
    <p>No punto noveno do acordo creouse un grupo técnico para impulsar o funcionamento da comisión, integrado por representantes dos entes/centros directivos que forman parte dela, coa categoría de subdirector/a ou equivalente.</p>
    <p>O carácter transversal dalgunhas materias tratadas ao longo das diferentes reunións e o obxectivo de coordinar actuacións fixo necesario incorporar ao grupo técnico representantes doutros entes/centros directivos da Xunta de Galicia que teñen competencias en I+D+i e están a desenvolver actuacións específicas.</p>
    <p>Para dar coherencia á composición de ambos os órganos colexiados procede modificar a composición da Comisión Interdepartamental de I+D+i, incorporando como vogais as persoas titulares dos entes/centros directivos que xa veñen participando nas reunións do grupo técnico.</p>
    <p>Con este fin, o Consello da Xunta de Galicia, na súa reunión do día 25 de novembro de 2021, acordou modificar a composición da Comisión Interdepartamental de I+D+i.</p>
    <p>Para xeral coñecemento, procédese á publicación do referido acordo, polo que</p>
    <h2>RESOLVO:</h2>
    <p>Dar publicidade ao Acordo do Consello da Xunta de Galicia do 25 de novembro de 2021 que a seguir se transcribe:</p>
    <p>«Modificar o punto quinto do Acordo do Consello da Xunta de Galicia do 5 de novembro de 2020 polo que se crea a Comisión Interdepartamental de I+D+i, incorporando como vogais as persoas titulares dos seguintes entes/centros directivos:</p>
    <p>• Axencia Turismo de Galicia</p>
    <p>• Axencia Instituto Enerxético de Galicia, Inega</p>
    <p>• Secretaría Xeral de Educación e Formación Profesional</p>
    <p>• Dirección Xeral de Formación e Colocación</p>
    <p>• Dirección Xeral de Atención Integral Sociosanitaria</p>
    <p>• Axencia Galega de Desenvolvemento Rural, Agader</p>
    <p>• Dirección Xeral de Pesca, Acuicultura e Innovación Tecnolóxica».</p>
    <p>Santiago de Compostela, 23 de decembro de 2021</p>
    <footer><p>Pablo Casal Espido<br>Secretario xeral técnico da Vicepresidencia Segunda<br>e Consellería de Economía, Empresa e Innovación</p></footer>

