---
date: '2022-01-10'
id: C141-201221-0003
page: 721
number: 5
agency: Portos de Galicia
section: VI. Anuncios. a) Administración autonómica.
title: >-
  ACORDO do 15 de decembro de 2021, da Zona Centro, polo que se abre o prazo de
  presentación de solicitudes da convocatoria pública para a utilización dos
  departamentos número 1, lonxa, e número 10, nave de usuarios, no dominio
  público portuario de Porto do Son.
range: Acordo
url: >-
  https://www.xunta.gal/dog/Publicados/2022/20220110/AnuncioC141-201221-0003_gl.html
---
<p>Ao quedar dispoñible no porto de Porto do Son os departamentos número 1 lonxa e número 10 nave de usuarios, no dominio público portuario de Porto do Son, ábrese a convocatoria pública para a súa ocupación, no prazo de vinte (20) días hábiles, contados a partir do seguinte ao da súa publicación no <em>Diario Oficial de Galicia</em>. </p>
    <p>O que se fai público, para os efectos previstos no artigo 63 da Lei 6/2017, do 12 de decembro, de portos de Galicia (DOG núm. 236, do 14 de decembro), para que as persoas e entidades interesadas poidan presentar a súa solicitude, segundo o establecido no prego das bases da convocatoria; en todo caso deberá acreditarse a data e a hora de presentación da solicitude. A documentación está á disposición na web www.portosdegalicia.com</p>
    <p>A documentación deberá presentarse obrigatoriamente por vía electrónica de acordo cos artigos 14.2 e 68.4 da Lei 39/2015, do 1 de outubro, do procedemento administrativo común das administracións públicas e da Lei 4/2019, de Administración dixital de Galicia, empregando o modelo con código IF500B, regulado na Resolución do 17 de novembro de 2020 pola que se aproba o procedemento de autorización de ocupación de dominio público portuario en portos dependentes da Comunidade Autónoma de Galicia, dentro do prazo establecido, e que en caso contrario non será admitida, e deberase emendar a súa presentación tomándose como data de presentación a da emenda, co risco no caso de trámites sometidos a prazos excluíntes de que perdan o dereito ao trámite ou incluso o dereito ao seu favor que, de ser o caso, poidan ter obtido, no marco do procedemento que se trate.</p>
    <p>A Coruña, 15 de decembro de 2021</p>
    <footer><p>Lorena Solana Barjacoba<br>Xefa da Zona Centro</p></footer>

