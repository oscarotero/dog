---
date: '2022-03-29'
id: G0597-160322-0004
page: 20406
number: 61
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 14 de marzo de 2022, da Secretaría Xeral Técnica e do Patrimonio da
  Consellería de Facenda e Administración Pública, polo que se acorda o
  alleamento, polo procedemento de poxa pública, de 846,5 gramos de granalla de
  ouro.
range: Anuncio
url: >-
  https://www.xunta.gal/dog/Publicados/2022/20220329/AnuncioG0597-160322-0004_gl.html
---
<p>Ás 11.30 do 11 de maio de 2022 terá lugar no salón de actos 2, situado no Edificio Administrativo de San Caetano, en Santiago de Compostela, perante a mesa presidida polo secretario xeral técnico e do Patrimonio, ou persoa en que delegue, coa asistencia dun letrado da Asesoría Xurídica, un representante da Intervención Xeral e un funcionario da Secretaría Xeral Técnica e do Patrimonio, que actuará como secretario, a poxa pública de 846,5 gramos de granalla de ouro puro de lei de 999/99 milésimas, cuxo alleamento foi acordado mediante a Orde da Consellería de Facenda e Administración Pública do 17 de febreiro de 2021.</p>
    <p>Tipo de licitación: prezo do ouro no mercado oficial de cotización ás 10.30 horas do día de realización da poxa, segundo o prego de condicións. </p>
    <p>Tipo de licitación primeira poxa: 100 % da devandita cotización.</p>
    <p>Tipo de licitación segunda poxa: 85 % da devandita cotización.</p>
    <p>Tipo de licitación terceira poxa: 70 % da devandita cotización.</p>
    <p>Para tomar parte na poxa é requisito indispensable consignar o 20 % da cantidade sinalada como tipo de licitación do ben perante a mesa, ou acreditar que se depositou tal cantidade na Tesouraría Xeral da Xunta de Galicia á disposición da Secretaría Xeral Técnica e do Patrimonio. </p>
    <p>Na participación presencial a garantía deberá presentarse en metálico ou cheque bancario a favor da Secretaría Xeral Técnica e do Patrimonio (NIF S1511001H) o día da poxa, no momento que indique a mesa.</p>
    <p>Serán por conta do adxudicatario os custos dos anuncios, así como os orixinados pola adxudicación e formalización da escritura pública de venda; os demais gastos e impostos derivados da transmisión serán de aplicación conforme o disposto na lei. </p>
    <p>O prego de condicións que rexe o presente alleamento está á disposición dos interesados na Subdirección Xeral do Patrimonio, na rúa da Pastoriza, nº 8, 2º andar (Santiago de Compostela), así como na páxina web da Consellería de Facenda: </p>
    <p>http://www.conselleriadefacenda.es/a-conselleria/transparencia/contratacion-patrimonial/poxas/vendas</p>
    <p>Para asistir á poxa, por motivos relacionados coa COVID, recoméndase pedir cita previa.</p>
    <p>Teléfono de información: 981 54 41 51.</p>
    <p>Santiago de Compostela, 14 de marzo de 2022</p>
    <footer><p>Jorge Atán Castro<br>Secretario xeral técnico e do Patrimonio<br>da Consellería de Facenda e Administración Pública</p></footer>

