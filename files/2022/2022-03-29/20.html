---
date: '2022-03-29'
id: G0596-180322-0004
page: 20385
number: 61
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 18 de marzo de 2022, da Xefatura Territorial de Lugo, polo que se
  someten a información pública as solicitudes de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (de interese autonómico) en relación co proxecto
  de modificación do parque eólico Mondigo, nos concellos de Trabada e Ribadeo
  (expediente LU-11/133-EOL).
range: Acordo
url: >-
  https://www.xunta.gal/dog/Publicados/2022/20220329/AnuncioG0596-180322-0004_gl.html
---
<p>Por Acordo do 14 de decembro de 2021, desta xefatura territorial, sometéronse a información pública (DOG núm. 243, do 21 de decembro) as solicitudes de autorización administrativa previa e de construción, o estudo de impacto ambiental e o proxecto sectorial de incidencia supramunicipal (de interese autonómico) en relación co proxecto de modificación do parque eólico Mondigo, nos concellos de Trabada e Ribadeo (expediente LU-11/133-EOL).</p>
    <p>De acordo co establecido no artigo 43 da Lei 5/2017, do 19 de outubro, de fomento de implantación de iniciativas empresariais en Galicia, o Consello da Xunta de Galicia, na súa reunión do 2 de setembro de 2021, acordou declarar iniciativa empresarial prioritaria o referido parque eólico e, con base nos artigos 44 da mencionada Lei 5/2017, do 19 de outubro, e 33 da Lei 39/2015, do 1 de outubro, do procedemento administrativo común das administracións públicas, o 17 de setembro de 2021 a Dirección Xeral de Planificación Enerxética e Recursos Naturais resolveu declarar a tramitación de urxencia dos procedementos administrativos correspondentes ao parque eólico, o que supón a redución á metade dos prazos establecidos para o procedemento ordinario, salvo os relativos á presentación de solicitudes e recursos. Por este motivo, a citada información pública fíxose polo prazo de 15 días.</p>
    <p>Non obstante o anterior, vista a Sentenza núm. 18/2022, do Tribunal Superior de Xustiza de Galicia, aínda que esta non adquiriu firmeza, con base no principio de seguridade xurídica sométese de novo a información pública por un prazo de 30 días a solicitude de autorización administrativa previa e de construción, o estudo de impacto ambiental e o proxecto sectorial de incidencia supramunicipal (de interese autonómico) en relación co proxecto de modificación do parque eólico Mondigo, situado nos concellos de Trabada e Ribadeo (Lugo) e promovido por Esus Energía Renovable, S.L. (expediente LU-11/133-EOL).</p>
    <p>Antecedentes.</p>
    <p>Mediante a Resolución do 7 de xaneiro de 2014, da Dirección Xeral de Enerxía e Minas, autorízanse as instalacións, apróbase o proxecto de execución e declárase a utilidade pública, en concreto, así como a compatibilidade con diversos dereitos mineiros, do parque eólico Mondigo, situado nos concellos de Trabada, Barreiros e Ribadeo (DOG núm. 74, do 16 de abril).</p>
    <p>O 23 de febreiro de 2021, Esus Energía Renovable, S.L. presentou unha solicitude de autorización administrativa previa e de construción de instalacións de produción de enerxía eléctrica e as súas infraestruturas de evacuación (procedemento IN408A), para a modificación do proxecto denominado parque eólico Mondigo (expediente LU-11/133-EOL), ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canón eólico e o Fondo de Compensación Ambiental.</p>
    <p>O 26 de outubro de 2021, a Dirección Xeral de Planificación Enerxética e Recursos Naturais achegou a esta xefatura territorial os trámites por ela realizados xunto co expediente, que cualifica a modificación formulada pola empresa para o proxecto como substancial, para continuar coa tramitación.</p>
    <p> De acordo co exposto, en cumprimento do establecido na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental (modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia); na Lei 24/2013, do 26 de decembro, do sector eléctrico, e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a continuación:</p>
    <p>Solicitante/promotora: Esus Energía Renovable, S.L.</p>
    <p>Domicilio social: avenida Diagonal, 407 bis, planta 11, 08008 Barcelona.</p>
    <p>Denominación do proxecto: proxecto de execución de modificación do parque eólico Mondigo.</p>
    <p>Situación: concellos de Trabada e Ribadeo (Lugo).</p>
    <p>Áreas de desenvolvemento eólico: (ADE): Mondigo.</p>
    <p>Potencia instalada: 45 MW.</p>
    <p>Número de aeroxeradores que se van instalar: 13.</p>
    <p>Produción neta anual estimada: 148.057 MW h/ano.</p>
    <p>Orzamento de execución material: 29.612.524,97 €.</p>
    <p>Coordenadas perimétricas da poligonal do parque eólico:</p>
    <table>
     <thead>
      <tr>
       <td>Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>M1</td>
       <td>649.877,641</td>
       <td>4.812.808,637</td>
      </tr>
      <tr>
       <td>M2</td>
       <td>652.209,541</td>
       <td>4.812.808,637</td>
      </tr>
      <tr>
       <td>M3</td>
       <td>652.209,541</td>
       <td>4.817.011,807</td>
      </tr>
      <tr>
       <td>M4</td>
       <td>643.310,606</td>
       <td>4.817.011,807</td>
      </tr>
      <tr>
       <td>M5</td>
       <td>643.310,606</td>
       <td>4.811.581,635</td>
      </tr>
      <tr>
       <td>M6</td>
       <td>647.213,571</td>
       <td>4.811.581,635</td>
      </tr>
     </tbody>
    </table>
    <p>Coordenadas de localización dos aeroxeradores:</p>
    <table>
     <thead>
      <tr>
       <td>Aeroxerador</td>
       <td colspan="2">Datum ETRS89 (fuso 29)</td>
       <td>Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>1</td>
       <td>650.648</td>
       <td>4.813.154</td>
       <td>Trabada</td>
      </tr>
      <tr>
       <td>2</td>
       <td>650.691</td>
       <td>4.813.721</td>
       <td>Trabada</td>
      </tr>
      <tr>
       <td>3</td>
       <td>650.731</td>
       <td>4.814.128</td>
       <td>Trabada</td>
      </tr>
      <tr>
       <td>4</td>
       <td>650.318</td>
       <td>4.814.223</td>
       <td>Trabada</td>
      </tr>
      <tr>
       <td>5</td>
       <td>650.771</td>
       <td>4.815.232</td>
       <td>Ribadeo</td>
      </tr>
      <tr>
       <td>6</td>
       <td>650.396</td>
       <td>4.815.251</td>
       <td>Ribadeo</td>
      </tr>
      <tr>
       <td>7</td>
       <td>649.606</td>
       <td>4.815.462</td>
       <td>Ribadeo</td>
      </tr>
      <tr>
       <td>8</td>
       <td>649.455</td>
       <td>4.816.127</td>
       <td>Ribadeo</td>
      </tr>
      <tr>
       <td>9</td>
       <td>647.147</td>
       <td>4.813.299</td>
       <td>Trabada</td>
      </tr>
      <tr>
       <td>10</td>
       <td>646.722</td>
       <td>4.813.306</td>
       <td>Trabada</td>
      </tr>
      <tr>
       <td>11</td>
       <td>646.460</td>
       <td>4.813.535</td>
       <td>Trabada</td>
      </tr>
      <tr>
       <td>12</td>
       <td>646.298</td>
       <td>4.813.836</td>
       <td>Trabada</td>
      </tr>
      <tr>
       <td>13</td>
       <td>645.716</td>
       <td>4.814.342</td>
       <td>Trabada</td>
      </tr>
     </tbody>
    </table>
    <p>Coordenadas de localización da SET:</p>
    <table>
     <thead>
      <tr>
       <td>Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>1</td>
       <td>645.623,709</td>
       <td>4.814.441,986</td>
      </tr>
      <tr>
       <td>2</td>
       <td>645.684,303</td>
       <td>4.814.445,848</td>
      </tr>
      <tr>
       <td>3</td>
       <td>645.686,055</td>
       <td>4.814.418,346</td>
      </tr>
      <tr>
       <td>4</td>
       <td>645.649,018</td>
       <td>4.814.415,986</td>
      </tr>
      <tr>
       <td>5</td>
       <td>645.648,658</td>
       <td>4.814.421,622</td>
      </tr>
      <tr>
       <td>6</td>
       <td>645.625,093</td>
       <td>4.814.420,257</td>
      </tr>
     </tbody>
    </table>
    <p>Características técnicas principais das instalacións:</p>
    <p>– Trece (13) aeroxeradores, modelo GE137 3.8 MW do fabricante General Electric, de 3.800 kW de potencia nominal, que deberá de ser convenientemente limitada para que a potencia nominal instalada non supere os 45 MW. Os aeroxeradores terán unha altura de buxeiro de 110 metros e un diámetro de rotor de 137 metros.</p>
    <p>– Trece (13) centros de transformación, instalados unitariamente no interior de cada aeroxerador, de 4.126 kVA de potencia aparente e relación de transformación 0,69/30 kV coa súa correspondente aparellaxe de seccionamento, manobra e protección.</p>
    <p>– Rede colectora soterrada de 30 kV, formada por tres circuítos con condutor tipo AL HEPRZ1 18/30 kV, para a interconexión dos centros de transformación 0,69/30 kV coa SET 30/132 kV do parque, co obxecto de evacuar a enerxía xerada. A rede tamén conta, para a sinalización e manobra do parque desde o edificio de control, con cable óptico tipo monomodo (9/125µm) ou multimodo (50/125 µm), segundo as distancias.</p>
    <p>– Subestación eléctrica transformadora (SET) parque eólico Mondigo 30/132 kV, con edificio de control, transformador de potencia trifásico de 55/62,5 MVA ONAN/ONAF, transformador de servizos auxiliares de 400 kVA de potencia nominal e relación de transformación 30/0,4 kV, así como grupo electróxeno de 68 kVA 400/230 V e 50 Hz, equipos de seccionamento, medida, protección, telemando e demais elementos auxiliares. O recinto da SET atopase no concello de Trabada (Lugo).</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.a) da Lei 21/2013, do 9 de decembro, de avaliación ambiental. </p>
    <p>Obxecto da información pública:</p>
    <p>– Proxecto de execución, modificación (de novembro de 2021), das instalacións para os efectos da súa autorización administrativa previa e de construción.</p>
    <p>– Estudo de impacto ambiental, modificación (de outubro de 2021).</p>
    <p>– Proxecto sectorial de incidencia supramunicipal (de interese autonómico), modificación (de xaneiro de 2021).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, se é o caso, presentar as alegacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas en formato electrónico, nas dependencias da Sección de Enerxía da Xefatura Territorial de Lugo da Vicepresidencia Segunda e Consellería de Economía, Empresa e Innovación (rolda da Muralla, núm. 70, baixo 2º, 27071 Lugo), das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou nos teléfonos 982 29 46 54 e 982 88 90 87), así como nos concellos de Trabada e Ribadeo (Lugo).</p>
    <p>Ademais, poderase consultar no portal web da Vicepresidencia Segunda e Consellería de Economía, Empresa e Innovación na seguinte ligazón:</p>
    <p>https://ceei.xunta.gal/transparencia/parque-eolico/mondigo</p>
    <p>Lugo, 18 de marzo de 2022</p>
    <footer><p>Gustavo J. Casasola de Cabo<br>Xefe territorial de Lugo</p></footer>

