---
date: '2022-10-18'
id: V0653-300922-0006
page: 55434
number: 198
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 29 de setembro de 2022, da Xefatura Territorial de Ourense, polo
  que se notifican aos interesados as afeccións por construción dunha
  instalación eléctrica prevista no concello de Nogueira de Ramuín, na provincia
  de Ourense.
range: Anuncio
url: >-
  https://www.xunta.gal/dog/Publicados/2022/20221018/AnuncioV0653-300922-0006_gl.html
---
<p>Mediante Acordo do 26 de agosto de 2022, da Xefatura Territorial de Ourense, foi sometida a información pública a solicitude das autorizacións administrativas previa e de construción e da declaración de utilidade pública, en concreto, dunha instalación eléctrica no concello de Nogueira de Ramuín (expediente IN407A 2022/140-3), o cal foi publicado no DOG do 21 de setembro de 2022, e ao mesmo tempo realizouse a notificación aos particulares afectados.</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázanse os titulares dos predios que no anexo se relacionan para seren notificados por comparecencia, por non ter sido posible efectuar a notificación prevista na citada norma.</p>
    <p>Os interesados, ou os seus representantes, deberán comparecer no prazo de dez días, contados a partir do día seguinte ao da publicación deste anuncio no taboleiro de edictos único (TEU) do <em>Boletín Oficial del Estado</em> (BOE), nas dependencias da Xefatura Territorial da Vicepresidencia Primeira e Consellería de Economía, Industria e Innovación en Ourense, na rúa Curros Enríquez, nº 1, 3º (Servizo de Enerxía e Minas), das 9.00 ás 14.00 horas, de luns a venres. A eficacia deste anuncio queda supeditada á súa publicación no TEU.</p>
    <p>Transcorrido o dito prazo sen efectuar a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Ourense, 29 de setembro de 2022</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h3>Relación de afectados descoñecidos, de domicilio ignorado ou non notificados</h3>
    <p>Número de expediente: IN407A 2022/140-3.</p>
    <p>Solicitante: UFD Distribución Electricidad, S.A.</p>
    <p>Denominación da instalación: regulamentación LMT PRS806 en apoio BI6J93DJ//93-4.</p>
    <p>Termo municipal: Nogueira de Ramuín.</p>
    <p>Predio núm. en proxecto: 1.</p>
    <p>Lugar: Gulfar.</p>
    <p>Cultivo: monte alto.</p>
    <p>Titular: descoñecido.</p>
    <p>Afeccións: apoio 93-4, superficie de ocupación de 2 m2.</p>
    <p>Predio núm. en proxecto: 2.</p>
    <p>Lugar: Gulfar.</p>
    <p>Cultivo: monte alto.</p>
    <p>Titular: descoñecido.</p>
    <p>Afeccións: apoio 93-5, superficie de ocupación de 2 m2.</p>

