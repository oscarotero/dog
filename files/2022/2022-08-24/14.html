---
date: '2022-08-24'
id: V0653-040822-0014
page: 45669
number: 160
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 3 de agosto de 2022, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello do Incio (expediente IN407A 2020/08 AT).
range: Resolución
url: >-
  https://www.xunta.gal/dog/Publicados/2022/20220824/AnuncioV0653-040822-0014_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a continuación se describe:</p>
    <p>Solicitante: Red Eléctrica de España, S.A.U.</p>
    <p>Domicilio social: Paseo Conde de los Gaitanes, 177, 28109 Alcobendas (Madrid).</p>
    <p>Denominación: nova subestación O Incio 220 kV.</p>
    <p>Situación: concello do Incio.</p>
    <p>Características técnicas principais:</p>
    <p>• Subestación 220 kV O Incio proxéctase:</p>
    <p>Un sistema de alta tensión de 220 kV de intemperie en configuración de dobre barra, con catro posicións de liña (Belesar, Lomba, ADIF 1 e ADIF 2), unha de peche de barras (ACP) e dúas de reserva.</p>
    <p>• A composición de cada unha das posicións de liña esta formada por:</p>
    <p>Aparellaxe convencional:</p>
    <p>3 transformadores de tensión en liña.</p>
    <p>3 pararraios de óxido de cinc.</p>
    <p>Equipo compacto con illamento en SF6.</p>
    <p>1 seccionador de liña tripolar con coitelas de posta á terra motorizado.</p>
    <p>3 transformadores de intensidade.</p>
    <p>1 interruptor tripolar.</p>
    <p>2 seccionadores de barras tripolares motorizados.</p>
    <p>• A posición de peche de barras estará formada por:</p>
    <p>3 transformadores de intensidade.</p>
    <p>2 seccionadores de barras tripolares motorizados.</p>
    <p>1 interruptor tripolar.</p>
    <p>• A medida de barras 220 kV con aparellaxe convencional estará formada por:</p>
    <p>3 trafos de tensión para medida en barras 1.</p>
    <p>3 trafos de tensión para medida en barras 2.</p>
    <p>Finalidade da instalación: regulamentación de instalación.</p>
    <p>Orzamento: 4.317.289 €.</p>
    <p>Documentación que se acompaña:</p>
    <p>• Separata para o concello do Incio.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción a ditas instalacións, sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e a dirección de obra deberá realizarse por técnico competente.</p>
    <p>Segunda. A peticionaria asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte o da notificación ou publicación desta resolución; tamén se poderá interpor calquera outro recurso que considere pertinente o seu dereito.</p>
    <p>Lugo, 3 de agosto de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

