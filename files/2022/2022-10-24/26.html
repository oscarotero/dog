---
date: '2022-10-24'
id: V0653-300922-0003
page: 56218
number: 202
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 28 de setembro de 2022, da Xefatura Territorial de Ourense, polo que
  se somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello do Pereiro de Aguiar (expediente IN407A 2022/153-3).
range: Acordo
url: >-
  https://www.xunta.gal/dog/Publicados/2022/20221024/AnuncioV0653-300922-0003_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese á información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: LMT, CTC e RBT O Roupeiro (O Pereiro de Aguiar).</p>
    <p>Situación: lugar do Roupeiro, concello do Pereiro de Aguiar.</p>
    <p>Características principais recollidas no proxecto:</p>
    <p>– Substitución do apoio núm. 82-A-3 por novo apoio metálico fin de liña, do tipo C-14/2000, do cal partirá a rede de MT subterránea, en condutor tipo RHZ1-2OL 12/20 kV 1×240 mm2 Al, que alimentará o CTC proxectado, con inicio no paso A/S proxectado no citado apoio da LMTA VLL813 (expediente IN407A 2016/167-3) e final no centro de transformación (CT) proxectado.</p>
    <p>– CT prefabricado compacto de manobra exterior con envolvente de formigón, telecontrolado GSM/GPRS/FO 2L1P, con transformador de 250 kVA/20 kV en substitución do actual en caseta 32C876 (O Roupeiro). Illante en aceite mineral.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade de urxente ocupación para os efectos da expropiación forzosa dos bens e dos dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, con número de colexiado 1534 do ICOIIG, o 31.5.2022.</p>
    <p>2. A relación concreta e individualizada das persoas propietarias dos bens e dos dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, de ser o caso, presentar as alegacións ou as observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar na Xefatura Territorial de Ourense da Vicepresidencia Primeira e Consellería de Economía, Industria e Innovación, rúa Curros Enríquez, 1, 32003 Ourense, e na seguinte ligazón web da consellería:</p>
    <p>https://ceei.xunta.gal/transparencia/documentos-sometidos-a-informacion-publica</p>
    <p>Ourense, 28 de setembro de 2022</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h2>Relación de bens e de dereitos afectados</h2>
    <p>Número de expediente: IN407A 2022/153-3.</p>
    <p>Situación: lugar do Roupeiro, concello do Pereiro de Aguiar.</p>
    <p>Denominación: LMT, CTC e RBT O Roupeiro (O Pereiro de Aguiar).</p>
    <p>Predio número en proxecto: 1, referencia catastral: 32059A094002290000OQ.</p>
    <p>Lugar: prados.</p>
    <p>Cultivo: matogueira.</p>
    <p>Titular: herdeiros de Antonio Armada.</p>
    <p>Afeccións: apoio número 82-A-3, superficie de ocupación de 10 m2.</p>
    <p>Predio número en proxecto: 2; referencia catastral: 32059A094002350000OT.</p>
    <p>Lugar: prados.</p>
    <p>Cultivo: improdutivo.</p>
    <p>Titular: José Miguel Pérez Pérez.</p>
    <p>Afeccións: CTC, superficie de ocupación de 17 m2, lonxitude: 1 m, servidume: 3 m2.</p>

