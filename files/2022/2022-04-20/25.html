---
date: '2022-04-20'
id: G0532-090222-0006
page: 24055
number: 75
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 8 de febreiro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Naturleite, S.L. para a súa planta de elaboración e envasado de leite UHT e de
  leite e nata pasteurizadas no concello de Meira (expediente 2020-IPPC-M-71).
range: Anuncio
url: >-
  https://www.xunta.gal/dog/Publicados/2022/20220420/AnuncioG0532-090222-0006_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada polo titular, para que calquera persoa interesada poida consultala e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>As alegacións, suxestións ou observacións, dirixiranse ao Servizo de Prevención e Control Integrados da Contaminación.</p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela).</p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 8 de febreiro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expediente: 2020-IPPC-M-71.</p>
    <p>Número da autorización ambiental integrada: 2007/0001_NAA/IPPC_063.</p>
    <p>Categoría principal da actividade: anexo I, categoría 9.1.c, do Real decreto lexislativo 1/2016, do 16 de decembro.</p>
    <p>Titular: Naturleite, S.L.</p>
    <p>Enderezo da instalación: polígono industrial Xestur, parcela 1, 27240, concello de Meira, Lugo (referencia das parcelas 8470217PH3887S0001GD, 8470219PH3887S0001PD).</p>
    <p>Actividade principal: preparación de leite e doutros produtos lácteos.</p>
    <p>Verteduras: as augas residuais industriais trátanse nunha estación depuradora de augas residuais propia antes da súa incorporación ao colector municipal. As augas sanitarias e pluviais canalízanse tamén á rede municipal de sumidoiros.</p>

