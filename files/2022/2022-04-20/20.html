---
date: '2022-04-20'
id: G0596-040422-0002
page: 24050
number: 75
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 31 de marzo de 2022, da Xefatura Territorial de Pontevedra, polo
  que se notifica a convocatoria para o pagamento do prezo xusto, acordado polo
  Xurado de Expropiación de Galicia, do proxecto eléctrico denominado LAT 66 kV
  da SET Cira á SET Silleda, no concello de Silleda.
range: Anuncio
url: >-
  https://www.xunta.gal/dog/Publicados/2022/20220420/AnuncioG0596-040422-0002_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no Boletín Oficial del Estado resulta preceptiva «cando os interesados nun procedemento sexan descoñecidos, se ignore o lugar da notificación ou ben, tentada esta, non se puidese practicar…», mediante o presente anuncio convócanse todas as persoas interesadas no acto de pagamento do prezo xusto polas imposicións de servidume de paso para a execución do proxecto eléctrico denominado LAT 66 kV da SET Cira á SET Silleda, no concello de Silleda, acto que se realizará nas dependencias municipais do referido concello, segundo o calendario e horario que se sinalan no cadro anexo que máis abaixo se detalla.</p>
    <p>Ao acto deberán comparecer as persoas propietarias ou titulares de dereitos sobre os bens afectados por si ou representadas por persoa debidamente autorizada, e exhibirán o seu DNI/NIF, así como os documentos acreditativos da titularidade.</p>
    <p>Vigo, 31 de marzo de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <p>Expediente: IN407A 2015/85-4.</p>
    <p>Entidade beneficiaria: Hidroeléctrica de Silleda, S.L.</p>
    <p>Denominación da instalación: LAT 66 kV da SET Cira á SET Silleda.</p>
    <p>Concello: Silleda.</p>
    <table>
     <tbody>
      <tr>
       <td>Predio</td>
       <td>Lugar</td>
       <td>Ref. catastral</td>
       <td>Titularidade proposta</td>
       <td>Data</td>
       <td>Hora</td>
      </tr>
      <tr>
       <td>54</td>
       <td>Monte Eira</td>
       <td>36052A00500171</td>
       <td>Manuel Rendo Bugallo</td>
       <td>26.4.2022</td>
       <td>12.00</td>
      </tr>
     </tbody>
    </table>

