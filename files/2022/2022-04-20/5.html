---
date: '2022-04-20'
id: G0599-120422-0001
page: 24010
number: 75
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 11 de abril de 2022, da Dirección Xeral de Emprego, Traballo
  Autónomo e Economía Social, pola que se dá publicidade do esgotamento de
  crédito do Programa I da Orde do 20 de xullo de 2021, pola que se establecen
  as bases reguladoras para a promoción e consolidación do emprego autónomo a
  través do Programa I de axudas á promoción do emprego autónomo, cofinanciado
  polo programa operativo FSE Galicia 2014-2020, e do Programa II de axudas ás
  persoas traballadoras autónomas pola contratación indefinida de persoas
  asalariadas, e se procede á súa convocatoria para o ano 2021 (Diario Oficial
  de Galicia número 148, do 4 de agosto).
range: Resolución
url: >-
  https://www.xunta.gal/dog/Publicados/2022/20220420/AnuncioG0599-120422-0001_gl.html
---
<p>Primeiro. A Orde do 20 de xullo de 2021 para a promoción e consolidación do emprego autónomo a través do Programa I de axudas a promoción do emprego autónomo, cofinanciado polo programa operativo FSE Galicia 2014-2020, pola que se procede á súa convocatoria para o ano 2021 (Diario Oficial de Galicia número 148, do 4 de agosto), establece no seu artigo 4 que a concesión das subvencións previstas nesta orde estará suxeita á existencia de crédito orzamentario. E de ser o caso, de acordo co disposto no artigo 31.4 da Lei 9/2007, de subvencións de Galicia, publicarase mediante resolución da persoa titular da Dirección Xeral de Emprego, Traballo Autónomo e Economía Social o esgotamento das partidas orzamentarias asignadas.</p>
    <p>Segundo. A Orde do 20 de xullo de 2021 establece no seu artigo 4.3 que a distribución provincial de créditos será directamente proporcional á porcentaxe de paro rexistrado en cada provincia no 31 de decembro de 2020, segundo os datos rexistrados no Servizo Público de Emprego de Galicia. Se o orzamento asignado a cada provincia non é suficiente para pagar todas as axudas solicitadas, aplicarase como criterio de prioridade o da presentación en cada ámbito provincial.</p>
    <p>Para estes efectos terase en conta a data en que a correspondente solicitude se presentou de acordo co previsto no artigo 7 desta orde. No caso de coincidencia na data de presentación entres dúas ou máis solicitudes presentadas que correspondan ao mesmo ámbito provincial, a orde de prioridade virá determinada pola hora.</p>
    <p>Terceiro. A Orde do 20 de xullo de 2021 establece no seu artigo 4.1 que se financiará cos seguintes créditos:</p>
    <p>Programa I: aplicación orzamentaria 11.04.322C.472.0, cun crédito de 11.200.000 €.</p>
    <p>En virtude do anterior, a persoa titular da Dirección Xeral de Emprego, Traballo Autónomo e Economía Social, por delegación da conselleira,</p>
    <h2>RESOLVE:</h2>
    <p>Ordenar a publicación no Diario Oficial de Galicia do esgotamento do crédito con cargo á aplicación orzamentaria 11.04.322C.472.0, ao abeiro do Programa I da Orde do 20 de xullo de 2021 pola que se establecen as bases reguladoras de axudas á promoción do emprego autónomo e se procede á súa convocatoria para o ano 2021, e da repartición provincial da contía con base no paro rexistrado o 31 de decembro de 2020:</p>
    <p>Provincia da Coruña: correspóndelle unha contía de 4.480.000 €, polo que a derradeira solicitude que se puido conceder antes do esgotamento de crédito foi a TR341D/2021/463-1, presentada na sede electrónica nos termos recollidos no punto 7 do artigo 11 da convocatoria o día 4.10.2021, ás 16.18 horas.</p>
    <p>Provincia de Lugo: correspóndelle unha contía de 1.120.000 €, polo que a derradeira solicitude que se puido conceder antes do esgotamento de crédito foi a TR341D/2021/409-2, presentada na sede electrónica nos termos recollidos no punto 7 do artigo 11 da convocatoria o día 6.8.2021, ás 9.48 horas.</p>
    <p>Provincia de Ourense: correspóndelle unha contía de 1.232.000 €, polo que a derradeira solicitude que se puido conceder antes do esgotamento de crédito foi a TR341D/2021/569-3, presentada na sede electrónica nos termos recollidos no punto 7 do artigo 11 da convocatoria o día 9.9.2021, ás 18.15 horas.</p>
    <p>Provincia de Pontevedra: correspóndelle unha contía de 4.368.000 €, polo que a derradeira solicitude que se puido conceder antes do esgotamento de crédito foi a TR341D/2021/2093-5, presentada na sede electrónica nos termos recollidos no punto 7 do artigo 11 da convocatoria o día 13.9.2021, ás 12.23 horas.</p>
    <p>Santiago de Compostela, 11 de abril de 2022</p>
    <footer><p>Covadonga Toca Carús<br>Directora xeral de Emprego, Traballo Autónomo e Economía Social</p></footer>

