---
date: '2022-07-19'
id: V0653-070722-0013
page: 40610
number: 137
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 7 de xullo de 2022, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Lugo (expediente IN407A 2022-12 AT).
range: Resolución
url: >-
  https://www.xunta.gal/dog/Publicados/2022/20220719/AnuncioV0653-070722-0013_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a continuación se describe:</p>
    <p>Solicitante: Begasa.</p>
    <p>Domicilio social: rúa Aller Ulloa, Ramón María, 9. 27003 Lugo.</p>
    <p>Denominación: LMT e CT para NS 70911 edificio de vivendas na rúa Chantada, 31-35 Lugo.</p>
    <p>Situación: concello de Lugo.</p>
    <p>Características técnicas principais:</p>
    <p>– Liña subterránea de media tensión a 20 kV Fingoi, con orixe nunha cela de liña existente no CT 537 Chantada e final nunha cela de liña no CT rúa Chantada, 31-35 (proxectado), cunha lonxitude de 80 metros en condutor RHZ1-240. </p>
    <p>– Centro de transformación non prefabricado rúa Chantada, 31-35, no cal se instalan dúas celas de liña e unha de protección cunha potencia máxima admisible de 630 kVA e unha potencia inicial de 250 kVA, relación de transformación 20.000/400-230 V.</p>
    <p>– Desmontaxe de 67 metros de condutor subterráneo.</p>
    <p>Finalidade da instalación: mellora das instalacións.</p>
    <p>Orzamento: 26.815,76 euros.</p>
    <p>Documentación que se xunta: separata para o Concello de Lugo.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da Consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, concederlles a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberanse axustar na súa execución ao disposto no citado proxecto de execución e a dirección de obra deberá ser realizada por técnico competente.</p>
    <p>Segunda. A peticionaria asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. Deberanse cumprir en todo momento as normativas e directrices vixentes que sexan de aplicación, en particular canto establecen a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada, ante o vicepresidente primeiro e conselleiro de Economía, Industria e Innovación, no prazo dun mes a partir do día seguinte o da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 7 de xullo de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

