---
date: '2022-07-19'
id: G0427-280622-0004
page: 40682
number: 137
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 23 de xuño de 2022 pola que se autoriza a transmisión mortis
  causa, mediante pacto de mellora, da concesión administrativa e da batea
  Torres II.
range: Resolución
url: >-
  https://www.xunta.gal/dog/Publicados/2022/20220719/AnuncioG0427-280622-0004_gl.html
---
<p>Visto o expediente instruído para os efectos de transmisión da batea <em>Torres II</em>, e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 9 de xuño de 2022, Emilio Torres Soliño (***1318**) e Hortensia Portela García (***6684**) solicitaron autorización para a transmisión <em>mortis causa</em>, mediante pacto de mellora, do pleno dominio da metade indivisa da concesión administrativa e da batea <em>Torres II</em>.</p>
    <p>Segundo. Os interesados achegaron a documentación requirida para a tramitación.</p>
    <p>Terceiro. O informe da Subdirección Xeral de Acuicultura, sobre a tramitación do expediente, é favorable.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro) e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG número 41, do 1 de marzo). </p>
    <p>Segunda. A Lei 2/2006, do 14 de xuño, de dereito civil de Galicia (DOG número 124, do 29 de xuño), no seu artigo 209 e seguintes, regula os pactos sucesorios como negocios <em>mortis causa</em>, e coa forma de pactos de apartación ou pactos de mellora. </p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistos os antecedentes citados e de acordo coas consideracións legais e técnicas, esta consellería resolve:</p>
    <p>Autorizar a transmisión <em>mortis causa</em>, mediante pacto de mellora, a favor de Emilio Torres Portela (***0152**), do pleno dominio da metade indivisa da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: <em>Torres II.</em></p>
    <p>Situación: </p>
    <p>Cuadrícula número: 108.</p>
    <p>Polígono: A.</p>
    <p>Distrito: Bueu (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 5.10.1965.</p>
    <p>Remate da vixencia: 15.12.2029.</p>
    <p>Actuais titulares: Emilio Torres Soliño (***1318**), Hortensia Portela García (***6684**) e Segundo Torres Barreiro (***0498**).</p>
    <p>Novos titulares: Emilio Torres Portela (***0152**) e Segundo Torres Barreiro (***0498**).</p>
    <p>Os novos titulares da concesión subróganse nos dereitos e nas obrigas dos anteriores desde o momento de formalización da mellora en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), e o artigo 46.1 da Lei 29/1998, do 13 de xullo, reguladora da xurisdición contencioso-administrativa (BOE número 167, do 14 de xullo).</p>
    <p>Vigo, 23 de xuño de 2022</p>
    <footer><p>A conselleira do Mar<br>P.D. (Orde do 1.3.2022)<br>Sonia Lorenzo Santos<br>Xefa territorial de Vigo</p></footer>

