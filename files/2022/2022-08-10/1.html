---
date: '2022-08-10'
id: G0655-020822-0002
page: 43315
number: 152
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 29 de xullo de 2022 pola que se modifica a composición do Consello
  Social da Universidade de Santiago de Compostela.
range: Orde
url: >-
  https://www.xunta.gal/dog/Publicados/2022/20220810/AnuncioG0655-020822-0002_gl.html
---
<p>Mediante a Resolución do 14 de xuño de 2021, fíxose pública a composición dos consellos sociais das universidades do Sistema universitario de Galicia.</p>
    <p>A Lei 6/2013, do 13 de xuño, do Sistema universitario de Galicia, establece que o Consello Social estará integrado por un máximo de trinta e unha persoas membros.</p>
    <p>O artigo 77.2 da citada Lei 6/2013 establece que son membros natos do Consello Social o/a reitor/a da universidade, o/a secretario/a xeral e o/a xerente da universidade. </p>
    <p>Son membros natos do Consello Social o reitor ou a reitora da universidade, o secretario ou a secretaria xeral e o xerente ou a xerente da universidade.</p>
    <p>Así mesmo, serán persoas membros do Consello Social un profesor ou unha profesora, un ou unha estudante e un ou unha representante do persoal de administración e servizos, elixidos e elixidas polo Consello de Goberno da universidade de entre os seus membros na forma que determinen os seus estatutos. A duración do mandato dos membros do Consello Social sinalados neste punto será establecida polos estatutos da universidade.</p>
    <p>A condición de persoa membro do Consello Social adquírese unha vez cumpridos os requisitos de designación, nomeamento e publicación no Diario Oficial de Galicia, e produce efectos a partir desa data.</p>
    <p>Con data do 27 de xullo de 2022, o presidente do Consello Social da Universidade de Santiago de Compostela comunica a designación de Francisco José Fraga López como representante do profesorado, Minia García Angulo como representante de persoal de administración e servizos e Manuel Veiga Cainzos como representante do estudantado no Consello Social da Universidade.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do Consello Social lle serán comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Nomear representante do profesorado no Consello Social da Universidade de Santiago de Compostela a Francisco José Fraga López en substitución de Montserrat Valcárcel Armesto.</p>
    <p>Artigo 2</p>
    <p>Nomear representante do persoal de administración e servizos no Consello Social da Universidade de Santiago de Compostela a Minia García Angulo en substitución de Fernando Sedano Arnáez.</p>
    <p>Artigo 3</p>
    <p>Nomear representante do estudantado no Consello Social da Universidade de Santiago de Compostela a Manuel Veiga Cainzos en substitución de Inmaculada Alonso Rodríguez.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 29 de xullo de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

