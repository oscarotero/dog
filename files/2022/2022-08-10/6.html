---
date: '2022-08-10'
id: G0655-020822-0004
page: 43338
number: 152
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 27 de xullo de 2022 pola que se autoriza a implantación de ensinanzas
  universitarias oficiais de grao, máster universitario e programas de
  doutoramento nas universidades que forman parte do Sistema universitario de
  Galicia para o curso 2022/23.
range: Orde
url: >-
  https://www.xunta.gal/dog/Publicados/2022/20220810/AnuncioG0655-020822-0004_gl.html
---
<p>A Lei orgánica 6/2001, do 21 de decembro, de universidades, establece que a implantación e supresión de ensinanzas conducentes á obtención de títulos universitarios de carácter oficial e validez en todo o territorio nacional serán acordadas pola Comunidade Autónoma, logo de solicitude de implantación polas universidades, segundo o disposto na lexislación vixente. </p>
    <p>O Real decreto 822/2021, do 28 de setembro, polo que se establece a organización das ensinanzas universitarias e do procedemento de aseguramento da súa calidade, regula, nos artigos 26 e 27, o procedemento de verificación dos plans de estudos e establecemento do carácter oficial das titulacións. Os plans de estudos serán verificados mediante resolución do Consello de Universidades e autorizados pola Comunidade Autónoma. Mediante acordo do Consello de Ministros establecerase o carácter oficial dos títulos e procederase á publicación no <em>Boletín Oficial del Estado</em> e á súa inscrición no Rexistro de Universidades, Centros e Títulos (RUCT). </p>
    <p>No ámbito autonómico esta materia está regulada pola Lei 6/2013, do 13 de xuño, do Sistema universitario de Galicia, a Orde do 20 de marzo de 2012 que desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia, e o Decreto 161/2015, do 5 de novembro, que modifica o Decreto 222/2011. </p>
    <p>No Decreto 222/2011, do 2 de decembro, establécese que o procedemento para obter a autorización de implantación das ensinanzas universitarias oficiais no ámbito territorial propio da Comunidade Autónoma se fará mediante orde da consellería competente en materia de universidades e se publicará no <em>Diario Oficial de Galicia</em>. Previamente terá que ser sometido a informe do Consello Galego de Universidades, de acordo co previsto no artigo 56 da citada Lei 6/2013, do 13 de xuño, do Sistema universitario de Galicia. </p>
    <p>As universidades, logo de autorizadas para implantaren os estudos, quedan obrigadas a adoptar as garantías precisas para que non se demore a súa impartición máis alá dun curso académico. Por razóns excepcionais, debidamente xustificadas, o departamento competente en materia de universidades poderá autorizar a non impartición da titulación noutro curso académico. </p>
    <p>O Pleno do Consello Galego de Universidades, na sesión ordinaria do 10 de xuño de 2022, no exercicio das súas competencias, acordou emitir informe favorable sobre a solicitude das universidades do Sistema universitario de Galicia de implantación das seguintes titulacións, unha vez obtidas as resolucións de verificación do Ministerio.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Que se autorice a Universidade da Coruña para implantar, no curso 2022/23, as ensinanzas universitarias oficiais de:</p>
    <p> 1. Grao en Intelixencia Artificial pola Universidade da Coruña, a Universidade de Santiago de Compostela e a Universidade de Vigo. Título conxunto de coordinación rotatoria e autorizado por esta orde.</p>
    <p> 2. Grao en Relacións Internacionais pola Universidade da Coruña e a Universidade de Vigo. Título conxunto coordinado pola Universidade da Coruña e autorizado por esta orde.</p>
    <p> 3. Máster universitario en Desafíos das Cidades pola Universidade da Coruña, a Universidade de Santiago de Compostela, a Universidade de Vigo, a Universidade de Porto (Portugal), a Universidade de Trás-os-Montes e Alto Douro (Portugal) e a Universidade do Minho (Portugal). Título conxunto coordinado pola UDC e autorizado por esta orde.</p>
    <p> 4. Máster universitario en Eficiencia Enerxética e Sustentabilidade. A autorización deste máster inicia o proceso de extinción do MU en Eficiencia e Aproveitamento Enerxético co código RUCT 4315731.</p>
    <p> 5. Máster universitario en Estudos Avanzados sobre a Linguaxe, a Comunicación e as súas Patoloxías pola Universidade da Coruña, a Universidade de Salamanca e a Universidade de Zaragoza. A autorización deste máster inicia o proceso de extinción do máster coa mesma denominación co código RUCT 4313558 ao darse de baixa a Universidade de Santiago de Compostela.</p>
    <p> 6. Máster universitario en Intelixencia Artificial pola Universidade da Coruña, a Universidade de Santiago de Compostela e a Universidade de Vigo. Título conxunto coordinado pola Universidade da Coruña e autorizado por esta orde.</p>
    <p> 7. Máster universitario en Métodos Avanzados de Investigación e Innovación na Análise Social autorizado por esta orde.</p>
    <p> 8. Programa de doutoramento en Ciencias Sociais e Envellecemento pola Universidade da Coruña, a Universidade de Santiago de Compostela e a Universidade de Vigo, a Universidade de Porto (Portugal) e a Universidade de Trás-os-Montes e Alto Douro (Portugal). Título conxunto coordinado pola Universidade de Vigo e autorizado por esta orde.</p>
    <p> 9. Programa de doutoramento en Relacións Laborais e Recursos Humanos pola Universidade da Coruña, a Universidade de Santiago de Compostela, a Universidade de Oviedo e a Universidade de Zaragoza. Título conxunto coordinado pola Universidade de Santiago de Compostela e autorizado por esta orde.</p>
    <p> Artigo 2</p>
    <p> Que se autorice a Universidade de Santiago de Compostela para implantar, no curso 2022/23, as ensinanzas universitarias oficiais de:</p>
    <p> 1. Grao en Enfermaría. A autorización deste grao inicia o proceso de extinción do grao coa mesma denominación, con código RUCT 2501105.</p>
    <p> 2. Grao en Intelixencia Artificial pola Universidade da Coruña, a Universidade de Santiago de Compostela e a Universidade de Vigo. Título conxunto de coordinación rotatoria e autorizado por esta orde.</p>
    <p> 3. Grao en Xestión de Empresas Hostaleiras autorizado por esta orde.</p>
    <p> 4. Máster universitario en Dereito Transnacional da Empresa e das Tecnoloxías Dixitais pola Universidade de Santiago de Compostela e a Universidade do Minho (Portugal). Título conxunto coordinado pola Universidade de Santiago de Compostela e autorizado por esta orde.</p>
    <p> 5. Máster universitario en Desafíos das Cidades pola Universidade da Coruña, a Universidade de Santiago de Compostela, a Universidade de Vigo, a Universidade de Porto (Portugal), a Universidade de Trás-os-Montes e Alto Douro (Portugal) e a Universidade do Minho (Portugal). Título conxunto coordinado pola UDC e autorizado por esta orde.</p>
    <p> 6. Máster universitario en Enxeñaría Ambiental. A autorización deste máster inicia o proceso de extinción do máster coa mesma denominación con código RUCT 4310357.</p>
    <p> 7. Máster universitario en Goberno Local e Políticas Públicas Innovadoras autorizado por esta orde.</p>
    <p> 8. Máster universitario en Intelixencia Artificial pola Universidade da Coruña, a Universidade de Santiago de Compostela e a Universidade de Vigo. Título conxunto coordinado pola Universidade da Coruña e autorizado por esta orde.</p>
    <p> 9. Programa de Doutoramento en Ciencias Sociais e Envellecemento pola Universidade da Coruña, a Universidade de Santiago de Compostela e a Universidade de Vigo, a Universidade de Porto (Portugal) e a Universidade de Trás-os-Montes e Alto Douro (Portugal). Título conxunto coordinado pola Universidade de Vigo e autorizado por esta orde.</p>
    <p> 10. Programa de doutoramento en Relacións Laborais e Recursos Humanos pola Universidade da Coruña, a Universidade de Santiago de Compostela, a Universidade de Oviedo e a Universidade de Zaragoza. Título conxunto coordinado pola Universidade de Santiago de Compostela e autorizado por esta orde.</p>
    <p> Artigo 3</p>
    <p> Que se autorice a Universidade de Vigo para implantar, no curso 2022/23, as ensinanzas universitarias oficiais de:</p>
    <p> 1. Grao en Intelixencia Artificial pola Universidade da Coruña, a Universidade de Santiago de Compostela e a Universidade de Vigo. Título conxunto de coordinación rotatoria e autorizado por esta orde.</p>
    <p> 2. Grao en Relacións Internacionais pola Universidade da Coruña e a Universidade de Vigo. Título conxunto coordinado pola UDC e autorizado por esta orde.</p>
    <p> 3. Máster universitario en Desafíos das Cidades pola Universidade da Coruña, a Universidade de Santiago de Compostela, a Universidade de Vigo, a Universidade de Porto (Portugal), a Universidade de Trás-os-Montes e Alto Douro (Portugal) e a Universidade do Minho (Portugal). Título conxunto coordinado pola UDC e autorizado por esta orde.</p>
    <p> 4. Máster universitario en Enxeñaría Biomédica autorizado por esta orde.</p>
    <p> 5. Máster universitario en Exercicio Terapéutico en Fisioterapia autorizado por esta orde.</p>
    <p> 6. Máster universitario en Intelixencia Artificial pola Universidade da Coruña, a Universidade de Santiago de Compostela e a Universidade de Vigo. Título conxunto coordinado pola UDC e autorizado por esta orde.</p>
    <p> 7. Programa de doutoramento en Ciencias Sociais e Envellecemento pola Universidade da Coruña, a Universidade de Santiago de Compostela e a Universidade de Vigo, a Universidade de Porto (Portugal) e a Universidade de Trás-os-Montes e Alto Douro (Portugal). Título conxunto coordinado pola Universidade de Vigo e autorizado por esta orde.</p>
    <p> Artigo 4</p>
    <p> Que se autorice a Universidade Intercontinental da Empresa para implantar, no curso 2022/23, as ensinanzas universitarias oficiais de:</p>
    <p> 1. Grao en Administración e Dirección de Empresas (ADE) autorizado por esta orde.</p>
    <p> 2. Grao en Administración de Negocios Dixitais autorizado por esta orde. </p>
    <p> 3. Grao en Enxeñaría en Sistemas Intelixentes autorizado por esta orde.</p>
    <p> 4. Máster universitario en Dirección e Administración de Empresas (MBA) autorizado por esta orde.</p>
    <p> 5. Máster universitario en Tecnoloxía e Intelixencia de Datos Empresariais autorizado por esta orde.</p>
    <p>Artigo 5</p>
    <p>As universidades, logo de autorizadas para implantaren as ensinanzas universitarias, quedarán obrigadas a adoptar as garantías precisas para que non se demore a súa impartición máis alá dun curso académico.</p>
    <p>Artigo 6</p>
    <p>As universidades adoptarán as medidas necesarias para garantir os dereitos académicos do estudantado que se encontre cursando os estudos que inician o proceso de extinción, de acordo co establecido no artigo 16.2 do Decreto 222/2011, do 2 de decembro. </p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 27 de xullo de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

