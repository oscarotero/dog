---
date: '2022-03-11'
id: O143-250222-0001
page: 17252
number: 49
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 24 de febreiro de 2022 pola que se fai público o cofinanciamento
  pola Unión Europea do contrato de servizo para a elaboración do estudo de boas
  prácticas de economía circular en sistemas de saneamento e depuración, a
  través do Fondo Europeo de Desenvolvemento Rexional (Feder) nun 80 % do gasto
  elixible, no marco do programa operativo Feder Plurirrexional de España (POPE)
  2014-2020, proxecto Innovaugas 4.0.
range: Resolución
url: >-
  https://www.xunta.gal/dog/Publicados/2022/20220311/AnuncioO143-250222-0001_gl.html
---
<table>
     <tbody>
      <tr>
       <td><img src="/dog/Publicados/2022/20220311/AnuncioO143-250222-0001_gl-web-images/solo%20bandera_fmt.jpeg" alt="missing image file"></td>
       <td>Fondo Europeo de Desenvolvemento Rexional</td>
      </tr>
     </tbody>
    </table>
    <p>Para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, anexo XII do Regulamento (UE) nº 1303/2013 do Parlamento Europeo e do Consello, do 17 de decembro, dáse publicidade á actuación contratada, de acordo co disposto na Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro, que a seguir se indica por razón do seu cofinanciamento pola Unión Europea:</p>
    <p>1. Entidade adxudicadora.</p>
    <p>Entidade: Augas de Galicia, entidade pública empresarial adscrita á Consellería de Infraestruturas e Mobilidade da Xunta de Galicia.</p>
    <p>Actividade principal exercida: infraestruturas e servizos hidráulicos. </p>
    <p>Enderezo da internet: http://augasdegalicia.xunta.gal/</p>
    <p>Perfil de contratante: http://www.contratosdegalicia.gal/consultaorganismo.jsp?N=216. Tamén se terá acceso ao perfil de contratante desde a plataforma de contratos públicos de Galicia https://www.contratosdegalicia.gal, accesible así mesmo no portal web institucional da Xunta de Galicia https://www.xunta.gal e na sede electrónica da Xunta de Galicia https://sede.xunta.gal, o portal de transparencia de Galicia https://transparencia.xunta.gal, a plataforma de contratación do sector público https://contrataciondelestado.es, por medio de ligazóns de interese ás plataformas de contratación das comunidades autónomas e á páxina web https://augasdegalicia.xunta.gal/</p>
    <p>Dependencia que tramita o expediente: Contratación.</p>
    <p>Tipo de contrato: servizo.</p>
    <p>Tramitación: ordinaria.</p>
    <p>Procedemento de adxudicación: contrato menor (artigo 118 da LCSP).</p>
    <p>2. Obxecto do contrato.</p>
    <p>Título: contrato de servizo para a elaboración do estudo de boas prácticas de economía circular en sistemas de saneamento e depuración, cofinanciado polo Fondo Europeo de Desenvolvemento Rexional no marco do proxecto Innovaugas 4.0.</p>
    <p>Clave do expediente: GA.21165.</p>
    <p>CPV (referencia de nomenclatura): 71311000-1 servizos de consultoría en enxeñaría civil.</p>
    <p>Orzamento base: importe neto: 14.950,00 euros. Importe total: 18.089,50 euros. </p>
    <p>Prazo de execución: 6 meses.</p>
    <p>Importe da adxudicación: importe neto: 13.531,00 euros. Importe total: 16.372,51 euros.</p>
    <p>Empresa contratista: Cuartazona Ingeniería, S.L.</p>
    <p>3. Información sobre o contrato relacionado cun proxecto ou programa financiado con fondos da Unión Europea: actuación referida no punto 2 anterior cofinanciada pola Unión Europea a través do Fondo Europeo de Desenvolvemento Rexional (Feder) nun 80 % do gasto elixible, no marco do programa operativo Feder Plurirrexional de España (POPE) 2014-2020. </p>
    <p>A actuación enmárcase dentro do programa operativo no obxectivo temático 1: potenciar a investigación, o desenvolvemento tecnolóxico e a innovación; prioridade de investimento 1.b: fomento do investimento empresarial en I+i, o desenvolvemento de vínculos e sinerxías entre as empresas, os centros de investigación e desenvolvemento e o sector do ensino superior, en particular, mediante o fomento do investimento no desenvolvemento de produtos e servizos, a transferencia de tecnoloxía, a innovación social, a innovación ecolóxica, as aplicacións de servizo público, o estímulo da demanda, a interconexión en rede, as agrupacións e a innovación aberta a través dunha especialización intelixente, e mediante o apoio á investigación tecnolóxica e aplicada, liñas piloto, accións de validación precoz dos produtos, capacidades de fabricación avanzada e primeira produción, en particular, en tecnoloxías facilitadoras esenciais e difusión de tecnoloxías polivalentes; obxectivo específico 1.2.1: impulso e promoción de actividades de I+i lideradas por empresas, apoio á creación e consolidación de empresas innovadoras e apoio á compra pública innovadora; actuación 1.2.1.4: liña de fomento da innovación desde a demanda (FID) e da compra pública innovadora (CPI) (segundo o documento de criterios e procedementos de selección de operacións (CPSO). </p>
    <p>Santiago de Compostela, 24 de febreiro de 2022</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm. 21, do 31 de xaneiro)<br>Teresa María Gutiérrez López<br>Directora de Augas de Galicia</p></footer>

