---
date: '2022-05-03'
id: G0532-260422-0005
page: 26589
number: 85
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de abril de 2022, da Dirección Xeral de Calidade Ambiental,
  Sostenibilidade e Cambio Climático, polo que se someten a información pública
  o estudo de impacto ambiental e a documentación de solicitude de modificación
  substancial da autorización ambiental integrada, co número de rexistro
  2007/0272_NAA/IPPC_222, outorgada a Aluminios Cortizo, S.A. para o complexo
  industrial de tratamento e produción de perfís de aluminio de Estramundi,
  situado nos concellos de Padrón e Rois (expediente 2022-IPPPC-M-37).
range: Anuncio
url: >-
  https://www.xunta.gal/dog/Publicados/2022/20220503/AnuncioG0532-260422-0005_gl.html
---
<p>Para os efectos previstos no artigo 29.1 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), faise público que por espazo de 30 días hábiles, contados a partir do día seguinte ao de publicación deste anuncio no <em>Diario Oficial de Galicia</em>, queda exposto o estudo de impacto ambiental e a solicitude de modificación substancial da autorización ambiental integrada do complexo industrial de tratamento e produción de perfís de aluminio de Estramundi presentada por Aluminios Cortizo, S.A., para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>A documentación estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente y sostenibilidad»prevención y control de actividades»autorización ambiental integrada »proyectos en información pública).</p>
    <p>Santiago de Compostela, 25 de abril de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <p>Categoría principal da actividade: 2.6 (Instalacións para o tratamento de superficies de metais e materiais plásticos por procedemento electrolítico ou químico, cando o volume das cubetas ou das liñas completas destinadas ao tratamento empregadas sexa superior a 30 m3).</p>
    <p>Titular: Aluminios Cortizo, S.A.</p>
    <p>NIF: A15077761.</p>
    <p>Domicilio social: estrada Padrón-Noia, km 2, Estramundi, s/n, 15901 Padrón (A Coruña).</p>
    <p>Enderezo da instalación: estrada Padrón-Noia, km 2, Estramundi, s/n, 15901 Padrón (A Coruña).</p>
    <p>Actividade principal: sector do aluminio, abrangue todo o proceso produtivo, desde a obtención de tocho de aluminio de segunda fusión a partir de chatarra, ata a obtención de perfís de aluminio (extrusionado), o tratamento de superficies metálicas (lacado e anodizado), foliado de perfís de PVC, operacións auxiliares (rotura de ponte térmica, mecanizado, embalaxe, almacenamento, etc.) e o tratamento das augas residuais.</p>
    <p>Descrición da modificación: preténdese realizar modificacións no proceso de lacado (entre as que se inclúen a instalación dunha nova liña de lacado e a introdución dunha nova etapa de tratamento nas dúas liñas de lacado existentes) e a ampliación do caudal de vertedura de augas residuais industriais, así como un cambio na localización do punto de vertedura.</p>
    <p>Verteduras: solicítase unha ampliación do caudal máximo de vertedura nun 38,9 % respecto do actual autorizado, mantendo as características deste (tipo e concentración de contaminantes), e un cambio de localización do punto de vertedura (trasladándoo do regato Meixos ao río Sar).</p>

