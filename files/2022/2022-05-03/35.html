---
date: '2022-05-03'
id: G0596-220422-0004
page: 26585
number: 85
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 18 de abril de 2022, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello do Valadouro (expediente IN407A 2021/73 AT).
range: Resolución
url: >-
  https://www.xunta.gal/dog/Publicados/2022/20220503/AnuncioG0596-220422-0004_gl.html
---
<p>Visto o expediente para o outorgamento da autorización administrativa previa e de construción da instalación eléctrica que a continuación se describe:</p>
    <p>Peticionaria: BEGASA.</p>
    <p>Domicilio social: rúa Aller Ulloa, Ramón María, 9, 27003 Lugo.</p>
    <p>Denominación: LAT subterránea y reforma de varios CT existentes para o peche do anel 20 kV en Ferreira.</p>
    <p>Situación: concello do Valadouro.</p>
    <p>Características técnicas:</p>
    <p>• LMT soterrada a 20 kV, de alimentación ao CT 11165 da avda. Viveiro, con orixe no CT 11165 da avda. Viveiro existente e final no apoio A26231 (saída rural en dirección Mansián), cunha lonxitude de 350 metros de condutor tipo RHZ1-240 mm.</p>
    <p>• LMT soterrada a 20 kV, entre o CT 5420 Castellana e o CT 8233 viv. sociais, con orixe nunha cela de liña do CT 5420 Castellana e final no CT 8233 viv. sociais, cunha lonxitude de 765 metros de condutor tipo RHZ1-240 mm.</p>
    <p>• LMT soterrada a 20 kV, de alimentación ao CT 5420 Castellana, con orixe no apoio A55642 existente (entrada da LATS S. Martiño a Ferreira) e final no CT 5420 Castellana, cunha lonxitude de 410 metros de condutor tipo RHZ1-240 mm.</p>
    <p>• Reforma do CT prefabricado 8233 viv. sociais, cunha potencia máxima admisible de 630 kVA e unha potencia instalada de 630 kVA, consistente na substitución das celas existentes por un novo conxunto de celas de distribución telecontroladas, instálanse tres celas de liña telemandadas e unha de protección do CT, a renovación do circuíto de terras e a nova ponte entre a cela de protección e o transformador con relación de transformación 20.000/400-230 V.</p>
    <p>• Reforma do CT prefabricado 11165 da avda. Viveiro, cunha potencia máxima admisible de 630 kVA e unha potencia instalada de 630 kVA, consistente na substitución das celas existentes por un novo conxunto de celas de distribución telecontroladas, instálanse tres celas de liña telemandadas e unha de protección do CT, a renovación do circuíto de terras e a nova ponte entre a cela de protección e o transformador con relación de transformación 20.000/400-230 V.</p>
    <p>• Reforma do CT prefabricado 5420 Castellana, cunha potencia máxima admisible de 630 kVA e unha potencia instalada de 250 kVA, consistente na substitución das celas existentes por un novo conxunto de celas de distribución telecontroladas, instálanse dúas celas de liña telemandadas e unha de protección do CT, a renovación do circuíto de terras e nova ponte entre a cela de protección e o transformador con relación de transformación 20.000/400-230 V.</p>
    <p>• Reforma do CT prefabricado 4716 Caxado, consistente en desmontar unha cela de liña.</p>
    <p>• Reforma do CT prefabricado 9231 Arco da Vella, consistente en desmontar unha cela de liña.</p>
    <p>• Desmontaxe de 980 metros de condutor tipo RHZ1-95.</p>
    <p>Finalidade da instalación: mellora da subministración.</p>
    <p>Orzamento: 189.083,63 euros.</p>
    <p>Documentación complementaria:</p>
    <p>• Separata para o Concello do Valadouro</p>
    <p>• Separata para a AXI.</p>
    <p>• Separata para Augas de Galicia.</p>
    <p>• Separata para a Dirección Xeral de Patrimonio Cultural.</p>
    <p>Esta xefatura territorial, de acordo cas competencias que resultan do Decreto 230/2020, do 23 de decembro, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para a autorización de instalacións eléctricas na Comunidade Autónoma de Galicia, </p>
    <h2>RESOLVE:</h2>
    <p>En relación coa instalación de alta tensión, conceder a autorización administrativa previa e de construción a estas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución e a dirección da obra debe realizala un técnico competente.</p>
    <p>Segunda. A peticionaria asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico; o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente ao seu dereito.</p>
    <p>Lugo, 18 de abril de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

