---
date: '2022-05-03'
id: G0596-250422-0001
page: 26388
number: 85
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  ORDE do 20 de abril de 2022 pola que se aproba o Plan de inspección en materia
  de seguridade industrial na Comunidade Autónoma de Galicia para o ano 2022.
range: Orde
url: >-
  https://www.xunta.gal/dog/Publicados/2022/20220503/AnuncioG0596-250422-0001_gl.html
---
<p>A regulación do réxime de inspección industrial e dos plans e programas de inspección en materia de seguridade industrial recóllese no título I do libro primeiro do Decreto lexislativo 1/2015, do 12 de febreiro, polo que se aproba o texto refundido das disposicións legais da Comunidade Autónoma de Galicia en materia de política industrial, e no Decreto 219/2008, do 25 de setembro, sobre inspección de industria na Comunidade Autónoma de Galicia.</p>
    <p>No Decreto 219/2008, do 25 de setembro, regúlase a actividade administrativa de inspección, entendida como a actividade pola que a consellería competente en materia de industria, cos seus propios medios ou a través da colaboración de entidades legalmente habilitadas, ten por obxecto a supervisión, o control e a vixilancia dos establecementos, instalacións, produtos e actividades industriais, comprobando a adecuación da súa posta en funcionamento e condicións de servizo aos requisitos legais, regulamentarios e técnicos previstos na normativa aplicable e, de ser o caso, exixir as responsabilidades que correspondan nos supostos de incumprimentos legais ou defectos técnicos.</p>
    <p>Tal e como establece o artigo 13.2 do Decreto 219/2008, do 25 de setembro, mediante orde da persoa titular da consellería competente en materia de industria aprobaranse o obxecto, o contido e o ámbito de actuación que informan cada plan, así como as instrucións que deben cumprir as entidades legalmente habilitadas e os servizos correspondentes das delegacións provinciais do departamento da Xunta de Galicia con competencias en materia de industria, para levar a cabo as inspeccións que han de realizarse conforme o plan e programas que se aproben.</p>
    <p>En virtude de todo o anterior, e de conformidade coas atribucións que me son conferidas, </p>
    <h2>DISPOÑO:</h2>
    <p>Artigo 1. Obxecto</p>
    <p>Por medio desta orde procédese a aprobar o Plan de inspección en materia de seguridade industrial na Comunidade Autónoma de Galicia para o ano 2022.</p>
    <p>Artigo 2. Obxecto, contido e ámbito de actuación do Plan de inspección</p>
    <p>1. O obxecto do Plan de inspección será a comprobación da adecuación da posta en funcionamento e as condicións de servizo dos establecementos, instalacións, actividades e produtos respecto dun ou varios dos regulamentos de seguridade e normativa que lles sexan aplicables.</p>
    <p>2. O Plan de Inspección 2022 estará composto por 4 programas. </p>
    <table>
     <thead>
      <tr>
       <td colspan="2">Programas</td>
       <td>Sectores</td>
       <td>Nº inspeccións</td>
      </tr>
      <tr>
       <td rowspan="9">1</td>
       <td rowspan="9">Instalacións sometidas a regulamentos de seguridade industrial</td>
       <td>Instalacións eléctricas de baixa tensión</td>
       <td>250</td>
      </tr>
      <tr>
       <td>Instalacións de xeración asociadas ao autoconsumo</td>
       <td>P&amp;lt;10kW:150
        P&amp;gt;=10kW:100</td>
      </tr>
      <tr>
       <td>Alta tensión e centros de transformación particulares</td>
       <td>200</td>
      </tr>
      <tr>
       <td>Ascensores</td>
       <td>150</td>
      </tr>
      <tr>
       <td>Estacións de servizo en réxime atendido</td>
       <td>100</td>
      </tr>
      <tr>
       <td>Instalacións con equipos a presión</td>
       <td>100</td>
      </tr>
      <tr>
       <td>Instalacións frigoríficas</td>
       <td>50</td>
      </tr>
      <tr>
       <td>Instalacións de almacenamento de produtos químicos</td>
       <td>50</td>
      </tr>
      <tr>
       <td>Instalacións de seguridade contra incendios en establecementos industriais</td>
       <td>50</td>
      </tr>
     </thead>
     <tbody>
      <tr>
       <td>2</td>
       <td>Empresas instaladoras ou mantedoras no ámbito da seguridade industrial</td>
       <td>Declaracións responsables de empresas instaladoras ou mantedoras no ámbito da seguridade industrial</td>
       <td>200</td>
      </tr>
      <tr>
       <td>3</td>
       <td>Accidentes graves</td>
       <td>Establecementos industriais afectados polo Real decreto&amp;nbsp;840/2015, do 21 de setembro, no seu nivel superior</td>
       <td>*(1)</td>
      </tr>
      <tr>
       <td>4</td>
       <td>Vixilancia de mercado</td>
       <td>Áridos</td>
       <td>50</td>
      </tr>
     </tbody>
    </table>
    <p>*(1) Todos os afectados con anterioridade á data de entrada en vigor desta orde.</p>
    <p>Artigo 3. Execución</p>
    <p>1. As xefaturas territoriais da Vicepresidencia Segunda e Consellería de Economía, Empresa e Innovación farán a selección dos establecementos, instalacións e actividades que sexan obxecto de inspección con criterios de oportunidade e aleatoriedade.</p>
    <p>2. A repartición numérica das inspeccións entre as catro xefaturas territoriais farase consonte os seguintes criterios:</p>
    <p>– Programa accidentes graves: cada xefatura inspeccionará os establecementos afectados radicados na súa provincia.</p>
    <p>– Resto de programas: as xefaturas territoriais da Coruña e Pontevedra desenvolverán cada unha o 30 % das inspeccións programadas; as xefaturas de Lugo e Ourense desenvolverán cada unha o 20 % das inspeccións programadas.</p>
    <p>3. Cada xefatura territorial remitirá á Dirección Xeral de Planificación Enerxética e Recursos Naturais, con data límite o 30 de abril de 2023, un informe asinado polo correspondente xefe territorial en que se indique por programa:</p>
    <p>– Número de inspeccións desenvolvidas.</p>
    <p>– Número de inspeccións favorables inicialmente.</p>
    <p>– Número de inspeccións non favorables inicialmente que emendaron todas as deficiencias detectadas.</p>
    <p>– Número de inspeccións non favorables inicialmente que permanecen sen emendar todas as deficiencias detectadas.</p>
    <p>Artigo 4. Metodoloxía</p>
    <p>1. A articulación da xestión, do desenvolvemento e da execución dos programas de inspección en que se estrutura o Plan de Inspección 2022 farase conforme os principios establecidos no Decreto lexislativo 1/2015, do 12 de febreiro, polo que se aproba o texto refundido das disposicións legais da Comunidade Autónoma de Galicia en materia de política industrial, e no Decreto 219/2008, do 25 de setembro, sobre inspección de industria na Comunidade Autónoma de Galicia.</p>
    <p>2. A realización dunha inspección a un establecemento, instalación ou actividade incluída nun programa de inspección, non eximirá o devandito establecemento, instalación ou actividade de realizar a correspondente inspección regulamentaria.</p>
    <p>Artigo 5. Obrigas dos titulares</p>
    <p>Os titulares dos establecementos, instalacións ou actividades obxecto do Plan de inspección están obrigados a permitir e facilitar as comprobacións e inspeccións que o persoal debidamente acreditado realice en cumprimento da función de control da Administración, así como achegar calquera información ou documentación que se lle solicite en relación coa inspección que se realice. </p>
    <p>Artigo 6. Ámbito xeográfico do Plan de inspección</p>
    <p>O ámbito de actuación da actividade administrativa de inspección a que se refire esta orde alcanzará os establecementos, as instalacións e as actividades situados dentro do territorio da Comunidade Autónoma de Galicia con independencia da situación do seu domicilio social.</p>
    <p>Artigo 7. Vixencia do plan</p>
    <p>A vixencia do Plan de Inspección 2022 comezará o día seguinte ao da súa publicación no Diario Oficial de Galicia, e estenderase ata o 31 de marzo de 2023.</p>
    <p>Disposición derradeira primeira. Facultade de desenvolvemento</p>
    <p>Facúltase a directora xeral competente en materia de industria a ditar cantas disposicións sexan necesarias para o desenvolvemento da presente orde.</p>
    <p>Disposición derradeira segunda. Entrada en vigor</p>
    <p>A presente orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 20 de abril de 2022</p>
    <footer><p>Francisco Conde López<br>Vicepresidente segundo e conselleiro de Economía, Empresa e Innovación</p></footer>

