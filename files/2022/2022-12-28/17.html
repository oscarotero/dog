---
date: '2022-12-28'
id: V0653-301122-0005
page: 66320
number: 246
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 30 de novembro de 2022, da Xefatura Territorial de Lugo, polo que se
  somete a información pública a solicitude de autorización administrativa
  previa e de construción dunha planta solar fotovoltaica no concello de Friol,
  Lugo (expediente LU-2022-3).
range: Acordo
url: >-
  https://www.xunta.gal/dog/Publicados/2022/20221228/AnuncioV0653-301122-0005_gl.html
---
<p>En cumprimento do disposto na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2001, do 25 de febreiro, de simplificación administrativa e de apoio á reactivación económica de Galicia, sométese a información pública a petición de autorización administrativa previa e de autorización administrativa de construción da instalación de produción de enerxía eléctrica que se describe a continuación: </p>
    <p>Solicitante/promotora: Villasán Renovables, S.L. (CIF B27515667).</p>
    <p>Domicilio social: rúa do Hospital, 7, 4º A, 27800 Vilalba (Lugo).</p>
    <p>Denominación do proxecto: proxecto para implantación de planta solar fotovoltaica.</p>
    <p>Situación: polígono 58, parcela 181, Friol (Lugo).</p>
    <p>Parcelas con referencia catastral: 27020A058001810000BS.</p>
    <p>Coordenadas UTM ETRS89: X: 598.447, Y: 4.766.075.</p>
    <p>Potencia instalada: 990 kW.</p>
    <p>Características técnicas principais das instalacións:</p>
    <p> • Instalación solar fotovoltaica conectada á rede de distribución de 990 kW de potencia nominal (1.108,8 kWp), formada por:</p>
    <p>− 2.464 módulos solares fotovoltaicos de silicio monocristalino de 450 Wp por unidade.</p>
    <p>− 44 seguidores solares a un eixe horizontal, con movemento ± 60º E-O, fincados directamente ao chan.</p>
    <p>– 6 inversores de 175 kW de potencia nominal unitaria intemperie (IP-65), limitados a 165 kW.</p>
    <p>• Edificio prefabricado de formigón en que se instalan:</p>
    <p>− Centro de transformación (CT) con refrixeración de aceite de 1000 kVA e relación de transformación 20/0,8 kV, coas correspondentes celas de liña, medida e protección.</p>
    <p>− Transformador de servizos auxiliares de 20 kVA e relación de transformación de 800/400 V.</p>
    <p>− Cadro de protección de liñas e inversores.</p>
    <p>– Cadro xeral de mando e protección dos servizos auxiliares.</p>
    <p>Obxecto da información pública:</p>
    <p>A solicitude de autorización administrativa previa e autorización administrativa de construción das instalacións.</p>
    <p>Documentación que se expón:</p>
    <p>O proxecto de execución (asinado con data do 27 de setembro de 2022 e visado o 28 de setembro de 2022 con número 9242022).</p>
    <p>O que se fai público, de conformidade co artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e co artigo 47 da Lei 9/2001, do 25 de febreiro, de simplificación administrativa e de apoio á reactivación económica de Galicia, para o coñecemento xeral e para que se poida examinar a documentación técnica anteriormente relacionada e, de ser o caso, presentar as alegacións que se consideren oportunas dentro do prazo de trinta (30) días, que se contará a partir do día seguinte ao da última publicación deste acordo.</p>
    <p>A documentación estará á disposición das persoas interesadas en formato electrónico, nas dependencias da Sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70 baixo 2º, 27071 Lugo), das 9.00 ás 14:00 horas, de luns a venres, con cita previa no correo electrónico enerxia.lugo@xunta.gal ou nos teléfonos 982 29 46 54 e 982 29 46 62.</p>
    <p>Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación na seguinte ligazón:</p>
    <p>https://economia.xunta.gal/transparencia/solar-fotovoltaica/friol </p>
    <p>Lugo, 30 de novembro de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

