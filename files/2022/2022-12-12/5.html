---
date: '2022-12-12'
id: G0655-301122-0002
page: 62823
number: 234
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 23 de novembro de 2022 pola que se modifica a autorización do centro
  autorizado de artes plásticas e deseño Marcote, de Vigo.
range: Orde
url: >-
  https://www.xunta.gal/dog/Publicados/2022/20221212/AnuncioG0655-301122-0002_gl.html
---
<p>A representación do centro autorizado de artes plásticas e deseño Marcote, de Vigo, solicita autorización para poder impartir os ciclos formativos de grao superior de artes plásticas e deseño en Animación, Gráfica Audiovisual, Gráfica Interactiva e Cómic. </p>
    <p>O Real decreto 303/2010, do 15 de marzo, polo que se establecen os requisitos mínimos dos centros que impartan ensinanzas artísticas, e o Decreto 253/1995, do 29 de setembro, desenvolvido pola Orde do 5 de decembro de 1995, regulan o procedemento para a autorización de centros docentes privados para impartiren ensinanzas artísticas. Estes trámites preceptivos foron iniciados na Xefatura Territorial de Pontevedra, que achega o expediente cos correspondentes informes para a autorización das ditas ensinanzas.</p>
    <p>Por isto, por proposta da Dirección Xeral de Centros e Recursos Humanos, </p>
    <h2>DISPOÑO:</h2>
    <p>Artigo 1. Modificación da autorización</p>
    <p>Modificar a autorización para impartir os ciclos formativos de grao superior de artes plásticas e deseño en Animación, Gráfica Audiovisual, Gráfica Interactiva e Cómic; o centro queda configurado como se sinala a seguir:</p>
    <p>Denominación: centro autorizado de artes plásticas e deseño Marcote.</p>
    <p>Código do centro: 36024823.</p>
    <p>Enderezo: avenida da Ponte, 80.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Campus Politécnico Aceimar, S.L.</p>
    <p>Composición resultante: </p>
    <p>Ensinanzas artísticas profesionais de artes plásticas e deseño.</p>
    <p>– Ciclo formativo de grao superior en Animación.</p>
    <p>– Ciclo formativo de grao superior en Cómic.</p>
    <p>– Ciclo formativo de grao superior en Fotografía.</p>
    <p>– Ciclo formativo de grao superior en Gráfica Audiovisual.</p>
    <p>– Ciclo formativo de grao superior en Gráfica Interactiva.</p>
    <p>– Ciclo formativo de grao superior en Gráfica Publicitaria.</p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Revisión da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 23 de novembro de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

