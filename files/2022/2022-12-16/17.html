---
date: '2022-12-16'
id: V0653-241122-0002
page: 63905
number: 238
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 23 de novembro de 2022, da Xefatura Territorial de Pontevedra,
  pola que se anuncia o levantamento das actas previas á ocupación dos bens e
  dereitos afectados pola instalación eléctrica denominada recuamento LMT LES809
  en Novás, no concello de Cuntis, do que resulta como beneficiaria a empresa
  UFD Distribución Electricidad, S.A. (expediente IN407A 2022/127-4).
range: Resolución
url: >-
  https://www.xunta.gal/dog/Publicados/2022/20221216/AnuncioV0653-241122-0002_gl.html
---
<p>A instalación denominada recuamento LMT LES809 en Novás foi declarada de utilidade pública mediante Resolución do 11 de agosto de 2022, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 2 de febreiro de 2023, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos no predio que se expón xunto con esta resolución e no taboleiro de edictos do Concello de Cuntis.</p>
    <p>A persoa interesada recibirá unha notificación individual coa debida antelación legal, na cal se lle comunicará a data e a hora en que deberá presentarse no seu predio, e é informado de que poderá ir acompañado por un perito ou un notario, pola súa conta, se así o considera conveniente.</p>
    <p>Cando a persoa propietaria ou titular de dereitos sobre o predio afectado sexa descoñecido ou se ignore o lugar de notificación, dirixirase ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do <em>Boletín Oficial del Estado</em>.</p>
    <p>Vigo, 23 de novembro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td colspan="6">Recuamento LMT LES809 en Novás</td>
      </tr>
      <tr>
       <td>Nº</td>
       <td>Referencia catastral</td>
       <td>Lugar</td>
       <td>Titular</td>
       <td>ml sub</td>
       <td>m2 servidume de paso soterrado</td>
      </tr>
      <tr>
       <td>2</td>
       <td>36015B503002730000EG</td>
       <td>Freixo</td>
       <td>Descoñecido</td>
       <td>1</td>
       <td>1,35</td>
      </tr>
     </tbody>
    </table>

