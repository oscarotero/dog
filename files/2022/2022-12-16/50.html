---
date: '2022-12-16'
id: L382-121222-0001
page: 63967
number: 238
agency: Concello de Trasmiras
section: VI. Anuncios. b) Administración local.
title: >-
  ANUNCIO da convocatoria do proceso de estabilización de emprego temporal para
  a selección de varias prazas polo procedemento de concurso e
  concurso-oposición, incluídas na oferta de emprego público extraordinaria para
  o ano 2022.
range: Anuncio
url: >-
  https://www.xunta.gal/dog/Publicados/2022/20221216/AnuncioL382-121222-0001_gl.html
---
<p>Mediante a Resolución da Alcaldía do Concello de Trasmiras do 2 de decembro de 2022, aprobáronse as bases e a convocatoria para cubrir as seguintes prazas.</p>
    <p>No <em>Boletín Oficial</em> da provincia de Ourense número 281, do 10 de decembro de 2022, publicáronse integramente as bases que rexerán a convocatoria para prover mediante concurso-oposición e concurso (proceso de estabilización de emprego temporal):</p>
    <p>– Unha praza de auxiliar de axuda no fogar, mediante o sistema de concurso-oposición, xornada completa.</p>
    <p>– Tres prazas de auxiliar de axuda no fogar, mediante o sistema de concurso, xornada completa.</p>
    <p>– Unha praza de auxiliar administrativo/a, mediante o sistema de concurso, xornada completa.</p>
    <p>– Unha praza de oficial/a de primeira de obras e servizos, mediante o sistema de concurso, xornada completa.</p>
    <p>– Unha praza de oficial/a encargado/a de servizos e obras, encargado/a do servizo de augas, mediante o sistema de concurso, xornada completa.</p>
    <p>– Unha praza de traballador/a social, mediante o sistema de concurso, xornada completa.</p>
    <p>– Unha praza de arquitecto/a municipal, mediante o sistema de concurso, xornada parcial: 10 h/semana.</p>
    <p>O prazo de presentación de solicitudes será de vinte (20) días hábiles, contados desde o seguinte ao da publicación deste anuncio no <em>Boletín Oficial del Estado</em>.</p>
    <p>Os sucesivos anuncios referentes a esta convocatoria, cando procedan de conformidade coas bases, faranse públicos na sede electrónica municipal (https://trasmiras.sedelectronica.gal). </p>
    <p>Trasmiras, 12 de decembro de 2022</p>
    <footer><p>Emilio José Pazos Ojea<br>Alcalde</p></footer>

