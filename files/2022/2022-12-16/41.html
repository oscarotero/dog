---
date: '2022-12-16'
id: G0256-301122-0001
page: 63955
number: 238
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 29 de novembro de 2022, da Área Provincial de Turismo de Pontevedra,
  pola que se notifica a incoación do expediente sancionador PO-S-59/2022
  (RITGA-E-2022-012826) por infracción en materia de turismo.
range: Cédula
url: >-
  https://www.xunta.gal/dog/Publicados/2022/20221216/AnuncioG0256-301122-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro) notifícaselle a titular que no anexo se menciona a incoación do expediente sancionador PO-S-59/2022 (RITGA-E-2022-012826) xa que, intentada polo medio habitual, non se puido efectuar.</p>
    <p>Neste mesmo acto designouse instrutora do expediente a Miriam García Otero. A interesada pode promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución do presente expediente sancionador, en materia de turismo, correspóndelle ao xefe da Área Provincial de Pontevedra da Axencia de Turismo de Galicia, segundo se dispón no artigo 26 dos estatutos da devandita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG nº 193, do 9 de outubro), en relación co artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberase notificar no prazo dun ano desde a data deste acordo.</p>
    <p>A interesada dispón dun prazo de quince días, conforme o establecido no artigo 82.2 da citada Lei 39/2015, do 1 de outubro, para presentar ante o instrutor do procedemento, para a súa incorporación a el, alegacións, documentos e informacións que considere convenientes, e se é o caso, propoñer que se practiquen os medios de proba de que pretenda valerse, advertíndolle que, de non formular alegacións no prazo indicado, este acordo se considerará proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da indicada Lei 39/2015, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente e calquera momento anterior á resolución) ou o 40 % (no caso de que recoñeza a súa responsabilidade e, ademais, pague voluntariamente en calquera momento anterior á resolución).</p>
    <p>Pontevedra, 29 de novembro de 2022</p>
    <footer><p>Felipe Ferrero González<br>Xefe da Área Provincial de Turismo de Pontevedra</p></footer>
    <h2>ANEXO</h2>
    <p>Expediente: PO-S-59/2022 (RITGA-E-2022-012826).</p>
    <p>Titular sancionada: Alba Lareo Serrat.</p>
    <p>Establecemento: Casa Albita.</p>
    <p>Domicilio: A Peroxa, 18.</p>
    <p>Localidade: Silleda.</p>
    <p>Incoación: 4 novembro de 2022.</p>
    <p>Precepto infrinxido: artigo 35.a) da Lei 7/2011, do 27 de outubro, do turismo de Galicia, e artigo 110.1 da Lei 7/2011, do 27 de outubro, do turismo de Galicia.</p>
    <p>Sanción proposta: 500,00 euros.</p>

