---
date: '2022-10-31'
id: G0177-261022-0002
page: 57340
number: 207
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 26 de outubro de 2022 pola que se modifica a Resolución do 9 de
  marzo de 2022 pola que se aproban as bases reguladoras para a concesión de
  subvencións, en réxime de concorrencia competitiva, a empresas illadas en
  zonas rurais para a contratación de servizos de banda larga ultrarrápida,
  cofinanciadas co Fondo Europeo Agrícola de Desenvolvemento Rural (Feader) no
  marco do PDR de Galicia 2014-2020, e se procede á súa convocatoria para o ano
  2022 (código de procedemento PR604A).
range: Resolución
url: >-
  https://www.xunta.gal/dog/Publicados/2022/20221031/AnuncioG0177-261022-0002_gl.html
---
<p>O 23 de marzo de 2022 publicouse no <em>Diario Oficial de Galicia</em> a Resolución do 9 de marzo de 2022 pola que se aproban as bases reguladoras para a concesión de subvencións, en réxime de concorrencia competitiva, a empresas illadas en zonas rurais para a contratación de servizos de banda larga ultrarrápida, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se procede á súa convocatoria para o ano 2022 (código de procedemento PR604A).</p>
    <p>No artigo 8 da convocatoria establécese que a execución dos investimentos subvencionables se levará a cabo entre o día seguinte á data de presentación da solicitude e o 31 de outubro de 2022, e que a documentación xustificativa do cumprimento da finalidade da subvención deberá presentarse ata o 31 de outubro de 2022.</p>
    <p>A realización das actuacións precisas para a execución dos investimentos subvencionables require de subministracións de materiais e equipamentos específicos que se están a ver afectados pola actual situación política e económica mundial e, lonxe de se resolveren os atrancos de dispoñibilidade de materiais e transporte derivados da COVID-19, estanse a agudizar, afectando de xeito importante o equipamento e os materiais precisos para os servizos de telecomunicacións. Por este motivo, considérase preciso ampliar os prazos de execución previstos inicialmente.</p>
    <p>Con base no anterior, e en uso das competencias atribuídas no Decreto 252/2011, do 15 de decembro, polo que se crea a Axencia para a Modernización Tecnolóxica de Galicia,</p>
    <h2>RESOLVO:</h2>
    <p>Artigo único. Modificación da Resolución do 9 de marzo de 2022 pola que se aproban as bases reguladoras para a concesión de subvencións, en réxime de concorrencia competitiva, a empresas illadas en zonas rurais para a contratación de servizos de banda larga ultrarrápida, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se procede á súa convocatoria para o ano 2022 (código de procedemento PR604A)</p>
    <p>A Resolución do 9 de marzo de 2022 pola que se aproban as bases reguladoras para a concesión de subvencións, en réxime de concorrencia competitiva, a empresas illadas en zonas rurais para a contratación de servizos de banda larga ultrarrápida, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se procede á súa convocatoria para o ano 2022 (código de procedemento PR604A), queda modificada como segue:</p>
    <p>Un. O artigo 5 da convocatoria queda redactado como segue:</p>
    <p>«Os gastos subvencionables deberán estar realizados e efectivamente pagados na data límite de xustificación, que é o 30 de novembro de 2022».</p>
    <p>Dous. O artigo 8 da convocatoria queda redactado como segue:</p>
    <p>«1. A execución dos investimentos subvencionables levarase a cabo entre o día seguinte á data de presentación da solicitude e o 30 de novembro de 2022.</p>
    <p>2. A documentación xustificativa do cumprimento da finalidade da subvención deberá presentarse ata o 30 de novembro de 2022.</p>
    <p>3. En todo caso, a execución de investimentos por unha persoa solicitante con carácter previo á resolución de concesión da subvención non xerará dereitos no caso de que a persoa solicitante non resulte beneficiaria, nin garante a súa aprobación no caso de ser beneficiaria».</p>
    <p>Disposición derradeira primeira. Réxime de recursos</p>
    <p>Esta resolución pon fin á vía administrativa e contra ela poderá interporse recurso potestativo de reposición ante a persoa titular da dirección da Axencia para a Modernización Tecnolóxica de Galicia, no prazo dun (1) mes contado a partir do día seguinte ao da súa publicación, ou directamente recurso contencioso-administrativo ante o xulgado do contencioso-administrativo competente, no prazo de dous (2) meses contados desde o día seguinte ao da súa publicación.</p>
    <p>Disposición derradeira segunda. Entrada en vigor</p>
    <p>Esta resolución entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 26 de outubro de 2022</p>
    <footer><p>Julián Cerviño Iglesia<br>Director da Axencia para a Modernización Tecnolóxica de Galicia</p></footer>

