---
date: '2022-05-11'
id: G0426-260422-0003
page: 28093
number: 91
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 25 de abril de 2022, do Xurado Provincial de Clasificación de
  Montes Veciñais en Man Común de Lugo, polo que se comunica aos posibles
  titulares de dereitos e intereses o acordo adoptado por este xurado, relativo
  ao deslindamento parcial do monte Foxo e Vilar, no concello de Negueira de
  Muñiz (expediente 6DES/2020).
range: Anuncio
url: >-
  https://www.xunta.gal/dog/Publicados/2022/20220511/AnuncioG0426-260422-0003_gl.html
---
<p>Na sesión celebrada polo xurado provincial o día 31.3.2022, figura o seguinte acordo: </p>
    <p>Monte Foxo e Vilar (expediente 135/75), pertencente aos veciños dos lugares de Foxo e Vilar, parroquia de Barcela, concello de Negueira de Muñiz.</p>
    <p>– O 24.9.2020 tivo entrada unha proposta, aprobada pola comunidade de Foxo e Vilar, de deslindamento dunha liña do monte con propiedades particulares.</p>
    <p>– O 14.12.2020, o Servizo de Montes emite un informe favorable da proposta.</p>
    <p>– O 15.3.2021 envíase un anuncio ao portal web da Consellería do Medio Rural, así como ao Concello de Negueira de Muñiz, para os efectos de darlle publicidade.</p>
    <p>– O 31.3.2021 publícase no DOG o anuncio polo que se fai pública a proposta de deslindamento e se abre o prazo para alegacións. Expediente 6DES/2020.</p>
    <p>– O 7.9.2021, a comunidade presenta un escrito mediante o que acredita que non foron presentadas alegacións e polo tanto se ratifican na proposta inicial, que é informada favorablemente polo Servizo de Montes o 25.10.2021.</p>
    <p>– O 22.12.2021, a comunidade Foxo e Vilar presenta a proposta da liña de deslindamento definitiva e achega a documentación requirida no artigo 54 da Lei 7/2012, de montes de Galicia.</p>
    <p>– O 14.1.2022, o Servizo de Montes emite un informe en que se especifican as modificacións que se producen como consecuencia do deslindamento. Segundo a nova cartografía, o monte de Foxo e Vilar pasa a ter una superficie de 349,7 hectáreas.</p>
    <p>De conformidade co disposto no artigo 54.3 da Lei 7/2012, no caso de informe favorable, unha vez ratificado o deslindamento provisional pola asemblea xeral, darase traslado ao xurado provincial dos acordos alcanzados, o xurado provincial de montes veciñais en man común ditará resolución aprobatoria do deslindamento.</p>
    <p>En vista do anterior, o xurado, por unanimidade, acorda aprobar o deslindamento e proceder a realizar as oportunas correccións no expediente, de conformidade co informe elaborado polo Servizo de Montes.</p>
    <p>O plano que figura no anexo, ao final deste anuncio, corresponde ao monte veciñal traso deslindamento aprobado.</p>
    <p>Contra este acordo, desde o día seguinte ao da súa publicación no Diario Oficial de Galicia, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo, no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo, no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa. </p>
    <p>Lugo, 25 de abril de 2022</p>
    <footer><p>Mª Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>

