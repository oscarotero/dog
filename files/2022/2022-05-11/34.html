---
date: '2022-05-11'
id: G0426-260422-0002
page: 28096
number: 91
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 25 de abril de 2022, do Xurado Provincial de Clasificación de
  Montes Veciñais en Man Común de Lugo, polo que se publica a resolución do
  recurso extraordinario de revisión contra o deslindamento do monte Baamonde,
  do concello de Begonte (expediente 1_77/6DES_2019).
range: Anuncio
url: >-
  https://www.xunta.gal/dog/Publicados/2022/20220511/AnuncioG0426-260422-0002_gl.html
---
<p>Na sesión celebrada polo xurado provincial o día 31.3.2022 figura o seguinte acordo:</p>
    <p>O 14.2.2022 tivo entrada un recurso extraordinario de revisión, presentado por Francisco Lorenzo Sánchez, contra o acordo do xurado do 2.6.2021 polo que se aproba o deslindamento parcial do MVMC de Baamonde con propiedades particulares. En síntese, manifesta ser propietario dun predio denominado Canle, adquirido por compravenda ante notario en 1991 e inscrito no Rexistro da Propiedade de Vilalba ao seu favor; e que no procedemento de deslindamento o dito predio foi incluído indebidamente dentro do perímetro do monte veciñal de Baamonde, polo que solicita a súa exclusión do monte.</p>
    <p>O 9.3.2022, o Servizo de Montes elaborou un informe sobre o predio reclamado polo recorrente, coas seguintes indicacións: o predio identificado en plano polo interesado estaría constituído por unha pequena parte da superficie das parcelas 2 e 3 do polígono 10 do catastro de rústica de Begonte. Estas parcelas teñen como titulares catastrais Concello de Begonte e monte veciñal, respectivamente. Así mesmo, consultado o Arquivo Histórico Provincial de Lugo, o Concello de Begonte figuraba como titular histórico das citadas parcelas.</p>
    <p>Ademais do anterior, ningunha da documental achegada polo interesado fai referencia ao inmoble catastral a que corresponde o terreo que di que é da súa propiedade, nin aquela desvirtúa os indicios probatorios da natureza veciñal en man común dos inmobles en que supostamente se atoparía aquel, e nos cales se baseou o acordo de deslindamento contra o cal se recorre.</p>
    <p>Examinado o devandito recurso, o xurado, por unanimidade, acorda desestimalo, de conformidade cos fundamentos que se recollen na correspondente resolución.</p>
    <p>Contra esta resolución, no prazo de dous meses contados desde o día seguinte ao da súa notificación ou publicación no Diario Oficial de Galicia, poderá interpoñerse recurso contencioso-administrativo perante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 25 de abril de 2022</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes<br>Veciñais en Man Común de Lugo</p></footer>

