---
date: '2022-04-22'
id: C3K1-130422-0002
page: 24519
number: 77
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 11 de abril de 2022 pola que se concede a renovación da
  acreditación do Comité Territorial de Ética da Investigación da Coruña-Ferrol
  e se procede ao nomeamento dos seus membros.
range: Resolución
url: >-
  https://www.xunta.gal/dog/Publicados/2022/20220422/AnuncioC3K1-130422-0002_gl.html
---
<p>O Decreto 63/2013, do 11 de abril, polo que se regulan os comités de ética da investigación en Galicia (DOG núm. 77, do 22 de abril), ten por obxecto determinar os fins, obxectivos, funcionamento, composición e procedemento de acreditación do Comité Autonómico de Ética da Investigación de Galicia e dos comités territoriais de ética da investigación, como órganos colexiados encargados da valoración ética, metodolóxica e legal dos estudos de investigación con seres humanos, o seu material biolóxico ou os seus datos de carácter persoal no seu respectivo ámbito de actuación.</p>
    <p>O capítulo III do citado Decreto 63/2013 –artigos 7 a 10– regula os comités territoriais de ética de investigación e prevé a súa constitución, logo de acreditación, para tres ámbitos xeográficos de actuación, sendo un deles o da Coruña-Ferrol (que inclúe a Área Sanitaria da Coruña-Cee, e a Área Sanitaria de Ferrol). </p>
    <p>Mediante a Resolución do 1 de febreiro de 2018 (DOG núm. 29, do 9 de febreiro) concedeuse a acreditación do Comité Territorial de Ética da Investigación da Coruña-Ferrol, determinouse cal sería a súa sede e procedeuse ao nomeamento dos seus membros.</p>
    <p>Unha vez transcorrido o período de catro anos, Mª del Carmen Mella Pérez, en calidade de presidenta do Comité Territorial de Ética da Investigación da Coruña-Ferrol presentou escrito en que, ao abeiro do que dispón o artigo 11 do Decreto 63/2013, solicita a renovación da acreditación dese comité territorial.</p>
    <p>Unha vez examinada a documentación presentada xunto coa devandita solicitude, e logo de comprobar o cumprimento do disposto nos artigos 9 e 11.4 do Decreto 63/2013, do 11 de abril, o 5 de abril de 2022 o xerente do Servizo Galego de Saúde efectuou, en base ao disposto no artigo 11.7 do dito decreto, unha proposta favorable á renovación da acreditación daquel comité, Área Sanitaria como unha proposta de designación dos seus membros.</p>
    <p>Por todo o anterior, de conformidade co disposto no número 5 do artigo 9, e nos números 1, 8 e 9 do artigo 11, do Decreto 63/2013, do 11 de abril, polo que se regulan os comités de ética da investigación en Galicia, e de acordo coa proposta efectuada polo xerente do Servizo Galego de Saúde,</p>
    <h2>RESOLVO:</h2>
    <p>Primeiro. Conceder a renovación da acreditación do Comité Territorial de Ética de Investigación da Coruña-Ferrol, a cal se outorga por un período de catro anos, contados a partir da data da presente resolución.</p>
    <p>Segundo. A súa sede coincidirá coa do Comité Autonómico de Ética da Investigación con Medicamentos de Galicia (CEIm-G) en Santiago de Compostela, no Edificio Administrativo de San Lázaro, s/n, da Consellería de Sanidade.</p>
    <p>Terceiro. Nomear como membros do Comité Territorial de Ética de Investigación da Coruña-Ferrol as personas que se relacionan no anexo desta resolución. </p>
    <p>Santiago de Compostela, 11 de abril de 2022</p>
    <footer><p>Julio García Comesaña<br>Conselleiro de Sanidade</p></footer>
    <h2>ANEXO</h2>
    <h3>Membros do Comité Territorial de Ética da Investigación da Coruña-Ferrol</h3>
    <p>1. Francisco Javier Afonso Afonso. Facultativo especialista en Oncoloxía da Área Sanitaria de Ferrol. Titulado en Medicina e Cirurxía.</p>
    <p>2. Natalia Cal Purriños. Delegada de Protección de Datos, Fundación Profesor Novoa Santos A Coruña. Titulada en Dereito.</p>
    <p>3. Juana María Cruz del Río. Técnico do CEIm-G. Titulada en Traballo Social.</p>
    <p>4. María Ángeles Freire Fojo. Facultativa especialista en Farmacéutica Hospitalaria da Área Sanitaria Ferrol. Titulada en Farmacia.</p>
    <p>5. Salvador García Ruise. Facultativo especialista en Medicina Preventiva da Área Sanitaria de Ferrol. Titulado en Medicina e Cirurxía.</p>
    <p>6. María del Portal González Lorenzo. Facultativo especialista en Medicina Familiar e Comunitaria da Área Sanitaria de Ferrol. Titulada en Medicina e Cirurxía.</p>
    <p>7. Daniel Llamas Gómez. Xefe do Servizo de Infraestruturas TIC da Área Sanitaria da Coruña-Cee. Titulado en Enxeñería Informática.</p>
    <p>8. María Belén López Viñas. Xefa do Servizo de Obstetricia e Xinecoloxía da Área Sanitaria da Coruña-Cee. Titulada en Medicina e Cirurxía.</p>
    <p>9. Isaac Martínez Bendayán. Facultativo especialista en Cardioloxía da Área Sanitaria da Coruña-Cee. Titulado en Medicina e Cirurxía e titulado en Dereito.</p>
    <p>10. María del Carmen Mella Pérez. Facultativa especialista en Medicina Interna da Área Sanitaria de Ferrol. Titulada en Medicina e Cirurxía.</p>
    <p>11. Gonzalo Peña Pérez. Facultativo especialista en Cardioloxía do Hospital San Rafael da Coruña. Titulado en Medicina e Cirurxía.</p>
    <p>12. Sonia Pértega Díaz. Profesora axudante doutora, Área de Medicina Preventiva e Saúde Pública, Departamento de Ciencias da Saúde da Universidade da Coruña. Titulada en Matemáticas.</p>
    <p>13. Carlos Rodríguez Moreno. Facultativo especialista da Área de Farmacoloxía Clínica da Área Sanitaria de Santiago de Compostela e Barbanza. Titulado en Medicina e Cirurxía.</p>
    <p>14. José María Rumbo Prieto. Supervisor da Unidade de Coidados, Investigación e Innovación da Área Sanitaria de Ferrol. Titulado en Enfermería.</p>

