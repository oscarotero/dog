---
date: '2022-04-21'
id: G1096-050422-0001
page: 24486
number: 76
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 5 de abril de 2022 polo que se notifica a resolución do expediente
  de reposición da legalidade urbanística PON/56/2018-RP2.
range: Anuncio
url: >-
  https://www.xunta.gal/dog/Publicados/2022/20220421/AnuncioG1096-050422-0001_gl.html
---
<p>O director da Axencia de Protección da Legalidade Urbanística, o día 11 de marzo de 2022, ditou resolución pola que se declara que as obras consistentes en acondicionamento para uso residencial dunha edificación existente e a construción de soleira de formigón puído de 229,38 m2 no lugar de Carballeda, 15, parroquia de Taboada, no termo municipal de Silleda, provincia de Pontevedra, non son legalizables por seren incompatibles co ordenamento urbanístico, e ordena a súa demolición.</p>
    <p>Ao non poderse realizar a notificación persoal desta resolución ás persoas titulares dos documentos nacionais de identidade números 34996110T e 52471781H, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles ás persoas interesadas a dita resolución por medio dun anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselles saber ás persoas interesadas que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no Boletín Oficial del Estado. Transcorrido o dito prazo, a notificación entenderase producida.</p>
    <p>Contra a dita resolución, que pon fin á vía administrativa, as persoas interesadas poden interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación ás persoas interesadas, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 5 de abril de 2022</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

