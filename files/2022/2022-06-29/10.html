---
date: '2022-06-29'
id: G0597-220622-0001
page: 37126
number: 123
agency: Consellería de Facenda e Administración Pública
section: IV. Oposicións e concursos.
title: >-
  ACORDO do 21 de xuño de 2022, do tribunal designado para cualificar o proceso
  selectivo para o ingreso, pola quenda de acceso libre, no corpo auxiliar da
  Administración xeral da Comunidade Autónoma de Galicia, subgrupo C2, convocado
  pola Orde do 22 de novembro de 2019 pola que se fai pública a baremación
  provisional da fase do concurso.
range: Acordo
url: >-
  https://www.xunta.gal/dog/Publicados/2022/20220629/AnuncioG0597-220622-0001_gl.html
---
<p>Na sesión que tivo lugar o día 21 de xuño de 2022, o tribunal nomeado mediante a Resolución do 14 de setembro de 2020 (DOG núm.188, do 16 de setembro), encargado de cualificar o proceso selectivo para o ingreso, pola quenda de acceso libre, no corpo auxiliar da Administración xeral da Comunidade Autónoma de Galicia, subgrupo C2, convocado pola Orde do 22 de novembro de 2019 (DOG núm. 224, do 25 de novembro),</p>
    <h2>ACORDOU:</h2>
    <p>Primeiro. Facer pública, como anexo a este acordo, a baremación provisional da fase de concurso, con indicación da puntuación obtida polas persoas aspirantes, de conformidade co disposto nas bases II.2, II.3 e II.5 da convocatoria.</p>
    <p>Segundo. De acordo co disposto na base II.5 da convocatoria, as persoas interesadas poderán formular reclamación contra as puntuacións provisionais no prazo de dez (10) días hábiles, contados a partir do día seguinte ao da publicación desta resolución no <em>Diario Oficial de Galicia</em>. O formulario de reclamación estará á disposición das persoas interesadas no portal web corporativo da Dirección Xeral da Función Pública e deberase cubrir e presentar electronicamente segundo o establecido na base II da convocatoria.</p>
    <p>O formulario de reclamación deberá especificar a alínea ou alíneas da base II.2 sobre as cales se reclama, con indicación expresa daqueles méritos que se consideran erroneamente puntuados e a causa concreta obxecto de reclamación.</p>
    <p>Santiago de Compostela, 21 de xuño de 2022</p>
    <footer><p>Rubén Plaza Martínez<br>Presidente do tribunal</p></footer>

