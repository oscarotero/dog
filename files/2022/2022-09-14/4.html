---
date: '2022-09-14'
id: G0655-060922-0002
page: 48502
number: 175
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 5 de setembro de 2022, da Dirección Xeral de Ordenación e
  Innovación Educativa, pola que se designa o presidente do tribunal dos premios
  extraordinarios de educación secundaria obrigatoria ao rendemento académico
  correspondentes ao curso 2021/22, nomeado pola Resolución do 30 de xuño de
  2022 (Diario Oficial de Galicia número 131, do 11 de xullo).
range: Resolución
url: >-
  https://www.xunta.gal/dog/Publicados/2022/20220914/AnuncioG0655-060922-0002_gl.html
---
<p>A Orde da Consellería de Cultura, Educación, Formación Profesional e Universidades, do 23 de maio de 2022, pola que se convocan os premios extraordinarios de educación secundaria obrigatoria ao rendemento académico correspondentes ao curso 2021/22 (DOG núm. 102, do 30 de maio), establece no seu artigo 13 que para elaborar, supervisar e avaliar a proba, a persoa titular da Secretaría Xeral de Educación e Formación Profesional designará un tribunal composto por un presidente ou unha presidenta, e ata un máximo de seis vogais, coa categoría de subdirector/a xeral, xefe/a de servizo ou inspectores e inspectoras de educación.</p>
    <p>A Secretaría Xeral de Educación e Formación Profesional viuse afectada pola reestruturación establecida no artigo 6 do Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia (DOG núm. 101, do 27 de maio).</p>
    <p>O Decreto 119/2022, do 23 de xuño, (DOG núm. 126, do 4 de xullo), establece a estrutura orgánica da Consellería de Cultura, Educación, Formación Profesional e Universidades.</p>
    <p>De conformidade co establecido no citado artigo 13 e na disposición derradeira primeira da citada Orde do 23 de maio de 2022, esta dirección xeral</p>
    <h2>RESOLVE:</h2>
    <p>Primeiro. Designar presidente titular do tribunal que deberá elaborar, supervisar e avaliar a proba para a concesión dos premios extraordinarios de educación secundaria obrigatoria ao rendemento académico correspondentes ao curso 2021/22 e facer pública a súa designación, que é a que figura no anexo desta resolución.</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 5 de setembro de 2022</p>
    <footer><p>Judith Fernández Novoa<br>Directora xeral de Ordenación e Innovación Educativa</p></footer>
    <h2>ANEXO</h2>
    <h2>Tribunal</h2>
    <p>Titular:</p>
    <p>Presidente: Manuel Enrique Prado Cueva, subdirector xeral de Inspección e Avaliación do Sistema Educativo.</p>

