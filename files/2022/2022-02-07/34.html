---
date: '2022-02-07'
id: G0426-200122-0014
page: 9383
number: 25
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de xaneiro de 2022, do Xurado Provincial de Clasificación de
  Montes Veciñais en Man Común de Lugo, polo que se publica a resolución do
  recurso de reposición contra a revisión do esbozo do MVMC Egualonga, Castelo
  de Gohia, Espigón, Carraceiro e outros, concello de Xermade (expediente
  121_80/2019_64RV).
range: Anuncio
url: >-
  https://www.xunta.gal/dog/Publicados/2022/20220207/AnuncioG0426-200122-0014_gl.html
---
<p>Na sesión celebrada polo Xurado Provincial o día 20.12.2021 figura o seguinte acordo:</p>
    <p>Monte Egualonga, Castelo de Gohia, Espigón, Carraceiro, Chao da Lagoa, Quintás e Estreito, da parroquia de Lousada, concello de Xermade (expediente 121_80/2019_64RV).</p>
    <p>O 27.10.2021 tivo entrada un recurso de reposición, presentado por Teresa Reigosa e seis máis, contra o acordo do Xurado do 13.9.2021 de revisión de esbozo do monte veciñal. En síntese, manifestan que a dita revisión non se axusta ao procedemento; que hai parcelas afectadas pola revisión que son de titularidade privada e algunhas están inscritas no Rexistro da Propiedade; que de acordo coas alegacións presentadas polos recorrentes suscitáronse cuestións relativas á propiedade suficientes para poñer fin ao procedemento; que o procedemento axeitado para delimitar o monte é o deslindamento con propiedades particulares, regulado no artigo 54 da Lei 7/2012, de montes de Galicia; que a resolución do Xurado non está motivada; que na carpeta ficha da clasificación do monte indica a necesidade de realizar o deslindamento do monte; que a revisión do esbozo é unha forma velada de usurpar terreo de particulares. Solicitan a declaración de nulidade da dita resolución e se promova o procedemento de deslindamento do monte.</p>
    <p>Examinado o devandito recurso, o Xurado, por unanimidade, acorda desestimalo, de conformidade cos fundamentos que se recollen na correspondente resolución.</p>
    <p>Contra esta resolución, no prazo de dous meses contados desde o día seguinte ao da súa notificación ou publicación no <em>Diario Oficial de Galicia</em>, poderá interpoñerse recurso contencioso-administrativo perante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 17 de xaneiro de 2022</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de<br>Montes Veciñais en Man Común de Lugo</p></footer>

