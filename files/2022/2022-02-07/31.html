---
date: '2022-02-07'
id: G0426-301221-0002
page: 8075
number: 25
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 28 de decembro de 2021, da Dirección Xeral de Planificación e
  Ordenación Forestal, polo que se publica a resolución das axudas concedidas e
  desestimadas ao abeiro da Orde do 31 de decembro de 2020 pola que se
  establecen as bases reguladoras das axudas para accións silvícolas de
  prevención dos danos causados aos bosques por incendios, desastres naturais e
  para o incremento da capacidade de adaptación e do valor ambiental dos
  ecosistemas forestais, cofinanciadas polo Fondo Europeo Agrícola de
  Desenvolvemento Rural (Feader) no marco do Programa de desenvolvemento rural
  (PDR) de Galicia 2014-2020, e se convocan para o ano 2021 (código de
  procedemento MR605A), publicada no Diario Oficial de Galicia número 39, do 26
  de febreiro de 2021.
range: Anuncio
url: >-
  https://www.xunta.gal/dog/Publicados/2022/20220207/AnuncioG0426-301221-0002_gl.html
---
<p>O día 26 de febreiro de 2021, a Consellería do Medio Rural publicou a Orde do 31 de decembro de 2020 pola que se establecen as bases reguladoras das axudas para accións silvícolas de prevención dos danos causados aos bosques por incendios, desastres naturais e para o incremento da capacidade de adaptación e do valor ambiental dos ecosistemas forestais, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2021 (código de procedemento MR605A).</p>
    <p>De conformidade co establecido no artigo 15 da Lei 9/2007, do 13 de xuño, de subvencións de Galicia, e no artigo 17 da Lei 1/2016, do 18 de xaneiro, de transparencia e bo goberno, os órganos administrativos concedentes publicarán no <em>Diario Oficial de Galicia</em> as subvencións concedidas con expresión da convocatoria, o programa e o crédito orzamentario a que se imputen, finalidade da subvención, beneficiario e cantidade concedida.</p>
    <p>Segundo o establecido no punto 6 do artigo 16 da citada orde, todas as resolucións serán notificadas de acordo co establecido na Lei 39/2015, do 1 de outubro, do procedemento administrativo común das administracións públicas. Nesta notificación os beneficiarios serán informados de que se subvenciona en virtude dun programa cofinanciado polo Feader, medida 8.3 e medida 8.5 do PDR de Galicia, e a súa selección segundo os criterios establecidos no artigo 10.</p>
    <p>De conformidade co establecido no artigo 45 da Lei 39/2015, do 1 de outubro, a notificación realizarase mediante a publicación no <em>Diario Oficial de Galicia</em>. Nesta publicación especificarase a data da convocatoria, o beneficiario, a cantidade concedida e a finalidade da subvención outorgada, así como a indicación das causas da desestimación, e expresaranse, ademais, os recursos que contra a resolución procedan, órgano administrativo ou xudicial ante o que deben presentarse e o prazo para interpolos; ademais, reflectirase que a medida se subvenciona en virtude dun programa cofinanciado polo Feader e o eixe prioritario do programa de desenvolvemento rural de que se trata.</p>
    <p>En virtude do artigo 2 da Orde do 17 de novembro de 2015, sobre delegación de competencias en diversos órganos da Consellería do Medio Rural (DOG núm. 223, do 23 de novembro), o director xeral de Planificación e Ordenación Forestal</p>
    <h2>ACORDA:</h2>
    <p>Primeiro. A publicación do contido da Resolución do 23 de decembro de 2021 das axudas concedidas con cargo ao código de proxecto 14.03.713B.770.0.2016.00209, 14.03.713B.760.0.2016.00209 e 14.03.713B.770.0.216.00210, e tamén daquelas desestimadas, ao abeiro da Orde do 31 de decembro de 2020 pola que se establecen as bases reguladoras das axudas para accións silvícolas de prevención dos danos causados aos bosques por incendios, desastres naturais e para o incremento da capacidade de adaptación e do valor ambiental dos ecosistemas forestais, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2021 (código de procedemento MR605A).</p>
    <p>Estas axudas sométense ao Regulamento (UE) 702/2014 da Comisión, do 25 de xuño de 2014, polo que se declaran determinadas categorías de axudas nos sectores agrícola e forestal e nas zonas rurais compatibles co mercado interior, en aplicación dos artigos 107 e 108 do Tratado de funcionamento da Unión Europea. Esta medida foi comunicada polo Estado co número de axuda SA.43021 (2015/XA), ao abeiro do Regulamento (UE) 702/2014, e cumpren co Programa de desenvolvemento rural (PDR) de Galicia para o período 2014-2020, no cal se inclúen as medidas 8.3 (prevención de danos causados por incendios forestais, desastres naturais e catástrofes) e 8.5 (investimentos para incrementar a capacidade de adaptación e do valor ambiental dos ecosistemas forestais). O PDR 2014-2020 foi aprobado pola Decisión de execución da Comisión C (2015) 8144, do 18 de novembro de 2015, e modificado, por última vez, mediante a Decisión de execución da Comisión C (2021) 4527 final, do 17 de xuño de 2021.</p>
    <p>Segundo. A orde estableceu dúas liñas de axuda obxecto de subvención:</p>
    <p>a) Liña I: (medida Feader 8.3), axudas para realizar tratamentos silvícolas (prácticas preventivas, de carácter local e a pequena escala, que permitan crear descontinuidades verticais e horizontais da cuberta vexetal e do control selectivo de combustible, como son as rozas, desmestas, rareos e podas), coa finalidade de prevención de incendios.</p>
    <p>b) Liña II: (medida Feader 8.5), axudas para realizar tratamentos silvícolas (rareos, desmestas, podas, cortas de formación, rozas, etc.) e plantacións puntuais de determinadas árbores, directamente vinculados ao incremento dos valores ecolóxicos dos bosques que non teñan carácter produtivo.</p>
    <p>O anexo I relaciona a listaxe daquelas axudas solicitadas da liña I que foron concedidas e o anexo II, daquelas pertencentes á liña II que foron concedidas. No anexo III preséntanse as axudas desestimadas coa indicación das causas de desestimación. No anexo IV indícanse os criterios de priorización das solicitudes segundo o artigo 10 da orde. Finalmente, no anexo V indícanse os expedientes que están pendentes da emisión de informe sectorial e que non poden iniciar as actuacións obxecto de axuda ata ter o informe sectorial favorable, para cuxa presentación dispoñen de 3 meses contados desde a publicación do presente anuncio; no caso de non presentalo perderán o dereito ao cobramento do expediente de axuda. Estas listas atópanse na páxina web da Consellería do Medio Rural.</p>
    <p>Terceiro. As persoas beneficiarias das axudas concedidas, recollidas nos anexo I e II, deberán:</p>
    <p>1. Presentar, por escrito, antes do 31 de maio de 2022, para propietarios particulares de xeito individual, Sofor, sociedades e agrupacións de propietarios particulares, cooperativas agrícolas, <em>pro indivisos</em>, comunidades de bens e outras persoas xurídicas (sociedades anónimas, sociedades limitadas...), e o 30 de xuño de 2022 para as comunidades de montes veciñais en man común (CMVMC), unha única comunicación de remate dos traballos-solicitude de pagamento, xunto coa seguinte documentación, que deberá achegar segundo o disposto no artigo 19, punto 3, da devandita orde de axudas:</p>
    <p>a) Xustificantes de gasto (facturas) e pagamento. As instrucións para presentar os xustificantes de gasto e de pagamento indícanse no anexo X.</p>
    <p>b) Unha memoria de actuación xustificativa do cumprimento das condicións impostas na concesión da subvención, con indicación das actividades realizadas e dos resultados obtidos coas unidades desagregadas por parcelas e traballos coma na resolución de aprobación.</p>
    <p>c) Unha memoria económica xustificativa, que conterá, como mínimo, os seguintes aspectos:</p>
    <p>– Acreditación sobre o número de unidades físicas executadas. No caso dos propietarios particulares de xeito individual cuxa superficie de actuación sexa igual ou superior a 10 hectáreas, das CMVMC, das sociedades e agrupacións de propietarios particulares formalmente constituídas, das cooperativas agrícolas, dos <em>pro indivisos</em>, dos de montes de varas, abertais, de voces, de vocerío ou de fabeo, das comunidades de bens, das entidades locais e doutras persoas xurídicas, a acreditación deberá estar asinada por unha persoa titulada en enxeñaría de Montes ou enxeñaría técnica Forestal.</p>
    <p>– Contía da subvención calculada sobre a base das actividades cuantificadas na memoria de actuación e os valores máximos das unidades de obra previstos na anexo XII.</p>
    <p>– Un detalle doutros ingresos ou axudas que financiasen a actividade subvencionada, con indicación do importe e a súa procedencia e co balance final do proxecto (ingresos e gastos). E no caso de non telos, declaración expresa do beneficiario de non telos.</p>
    <p>d) Arquivo gráfico (medición GPS) en formato dixital SHP ou similar coa superficie afectada polos traballos subvencionados, coas mesmas características que o ficheiro que figura no anexo IX.</p>
    <p>e) Respecto do material forestal de reprodución empregado:</p>
    <p>– Etiquetaxe e documento provedor expedido polo ente provedor de material forestal de reprodución de acordo co Real decreto 289/2003, do 7 de marzo, sobre comercialización dos materiais forestais de reprodución, e a súa modificación recollida no Real decreto 1220/2011, do 5 de setembro.</p>
    <p>– Declaración responsable dos entes provedores de material forestal de reprodución que teñan expedidos os ditos documentos provedores, na cal certifiquen que o dito material forestal de reprodución cumpre cos requirimentos establecidos polo Decreto 220/2007, do 15 de novembro, polo que se crea o sistema oficial para o control da produción e comercialización dos materiais forestais de reprodución, en materia de calidade exterior.</p>
    <p>– Pasaporte fitosanitario do material forestal de reprodución de acordo coa lexislación vixente en materia de sanidade vexetal.</p>
    <p>f) Certificado final de obra emitido polo director de obra, agás no caso de propietarios particulares de xeito individual con superficie de actuación inferior a 10 hectáreas, no cal figure unha relación valorada dos traballos executados.</p>
    <p>g) Só no caso de CMVMC, xustificación do cumprimento da obriga de comunicación establecida no artigo 125.7 da Lei 7/2012, do 28 de xuño, de montes de Galicia, recórdase que as cotas mínimas de reinvestimento dos montes veciñais serán do 40 % de todos os ingresos xerados.</p>
    <p>h) No caso de cesión do dereito de cobramento da axuda con un terceiro:</p>
    <p>– Comunicación do dereito de cobramento, conforme o modelo que figura no anexo VII da orde.</p>
    <p>No caso de que o cedente do dereito de cobramento sexa unha comunidade de montes veciñais en man común (CMVMC), o dito anexo asinarao o presidente da CMVMC en nome da comunidade, pero deberá constar:</p>
    <p>Certificado do secretario da comunidade en que indique que a asemblea xeral autorizou, expresamente, o presidente para asinar a dita cesión de cobramento.</p>
    <p>– Copia do documento público ou privado no cal se formalizou a cesión. No caso de documento privado, este deberá estar asinado electronicamente. No caso de documento público, xustificación da liquidación do imposto de transmisións patrimoniais de actos xurídicos documentados (ITPAXD).</p>
    <p>– Copia do DNI/NIF/NIE en vigor da persoa cesionaria, só no caso de denegar expresamente a súa consulta.</p>
    <p>– Copia do NIF en vigor da entidade cesionaria, só no caso de que se opoña á súa consulta.</p>
    <p>2. Só se realizará unha única comprobación final dos expedientes aprobados unha vez comunicado o remate dos traballos-solicitude de pagamento da totalidade dos traballos aprobados.</p>
    <p>3. O titular comprométese a manter a masa, incluído o cartel informativo, conforme as condicións de comprobación da axuda, e a conservala durante un mínimo de cinco anos –no caso de ter instrumento de ordenación ou xestión forestal inscrito no Rexistro de Montes Ordenados será a quenda da especie indicada no dito instrumento–, contados desde a data da solicitude de pagamento da axuda.</p>
    <p>Contra a resolución que se publica cabe a interposición de recurso de reposición perante o conselleiro do Medio Rural, no prazo dun mes, contado a partir do día seguinte ao da súa notificación, segundo o establecido nos artigos 123 e 124 da Lei 39/2015, do 1 de outubro, de procedemento administrativo común das administracións públicas, ou directamente recurso contencioso-administrativo perante o órgano xurisdicional competente no prazo de dous meses a partir do día seguinte ao da súa notificación, consonte o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que os interesados poidan exercer calquera outro que consideren pertinente.</p>
    <p>Santiago de Compostela, 28 de decembro de 2021</p>
    <footer><p>José Luis Chan Rodríguez<br>Director xeral de Planificación e Ordenación Forestal</p></footer>
    <h2>ANEXO I</h2>
    <h2>Listaxe de solicitudes de axuda concedidas ao abeiro da Orde do 31 de decembro de 2020 pola que se establecen as bases reguladoras das axudas para accións silvícolas de prevención dos danos causados aos bosques por incendios, desastres naturais e para o incremento da capacidade de adaptación e do valor ambiental dos ecosistemas forestais, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2021<br>(código de procedemento MR605A)</h2>
    <p>Liña I: (medida Feader 8.3) axudas para realizar tratamentos silvícolas (prácticas preventivas, de carácter local e a pequena escala, que permitan crear descontinuidades verticais e horizontais da cuberta vexetal e do control selectivo de combustible, como son as rozas, desmestas, rareos e podas), coa finalidade de prevención de incendios (código de proxecto 14.03.713B.770.0.2016.00209).</p>
    <table>
     <tbody>
      <tr>
       <td>Expediente</td>
       <td>NIF</td>
       <td>Solicitante</td>
       <td>Axuda total aprobada</td>
      </tr>
      <tr>
       <td>14150001/2021</td>
       <td>*** 9316 **</td>
       <td>CMVMC de Beba, Agar e Outeiro de Bois</td>
       <td>10.071,56</td>
      </tr>
     </tbody>
    </table>
    <p class="e-normal-texto"><strong>Desagregación dos traballos aprobados</strong></p>
    <table>
     <thead>
      <tr>
       <td colspan="5">Traballos parcela nº 1</td>
      </tr>
     </thead>
     <tbody>
      <tr>
       <td>Nº de
        parcela</td>
       <td>Referencia Sixpac</td>
       <td>Concello</td>
       <td>Sup.</td>
       <td>Tipo de actuación</td>
      </tr>
      <tr>
       <td>1</td>
       <td>15:46:0:0:57:10047:1</td>
       <td>Mazaricos</td>
       <td>2,84</td>
       <td>Rozas e podas en masas de coníferas</td>
      </tr>
     </tbody>
    </table>
    <table>
     <tbody>
      <tr>
       <td>Clave</td>
       <td>Concepto</td>
       <td>Uds.</td>
       <td>Custo/ud.</td>
       <td>Imp. de inv.</td>
       <td>Imp. subv.</td>
      </tr>
      <tr>
       <td>M21</td>
       <td>Rozas</td>
       <td>2,84</td>
       <td>515,16</td>
       <td>1.463,05</td>
       <td>1.463,05</td>
      </tr>
      <tr>
       <td>M22</td>
       <td>Podas entre 2 m e 4 m</td>
       <td>2,84</td>
       <td>605,70</td>
       <td>1.720,19</td>
       <td>1.720,19</td>
      </tr>
      <tr>
       <td>M24</td>
       <td>Trituración, picadura ou extracción dos restos</td>
       <td>2,84</td>
       <td>682,68</td>
       <td>1.938,81</td>
       <td>1.938,81</td>
      </tr>
      <tr>
       <td>M25</td>
       <td>Proxecto</td>
       <td>2,84</td>
       <td>47,85</td>
       <td>135,89</td>
       <td>135,89</td>
      </tr>
     </tbody>
    </table>
    <table>
     <tbody>
      <tr>
       <td>Total:</td>
       <td>5.257,94</td>
      </tr>
     </tbody>
    </table>

