---
date: '2022-01-27'
id: G0596-040122-0009
page: 5480
number: 18
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 4 de xaneiro de 2022, da Xefatura Territorial de Lugo, polo que se
  somete a información pública a solicitude de autorización administrativa
  previa e de construción dunha planta solar fotovoltaica no concello de Vilalba
  (expediente LU-2021-02).
range: Acordo
url: >-
  https://www.xunta.gal/dog/Publicados/2022/20220127/AnuncioG0596-040122-0009_gl.html
---
<p>En cumprimento do disposto na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Lei 9/2001, do 25 de febreiro, de simplificación administrativa e de apoio á reactivación económica de Galicia, sométese a información pública a petición de autorización administrativa previa e de autorización administrativa de construción da instalación de produción de enerxía eléctrica que se describe a seguir:</p>
    <p>Solicitante/Promotora: Energy Team, S.L. (CIF B27511310).</p>
    <p>Domicilio social: rúa Maciñeira, 32, parque empresarial Sete Pontes, 27800 Vilalba (Lugo).</p>
    <p>Denominación do proxecto: proxecto técnico para implantación de planta solar fotovoltaica.</p>
    <p>Situación: Orbazán, Goiriz, concello de Vilalba (Lugo).</p>
    <p>Parcelas con referencia catastral: 27065A060006450000FI, 27065A060006610000FY, 27065A060007570000FQ e 27065A060007580000FP.</p>
    <p>Coordenadas UTM ETRS89: X: 612.226, Y: 4.798.196.</p>
    <p>Potencia instalada: 875 kW.</p>
    <p>Características técnicas principais das instalacións:</p>
    <p>• Instalación solar fotovoltaica conectada á rede de distribución de 875 kW de potencia nominal (1.080 kWp), formada por:</p>
    <p>– 2.400 módulos solares fotovoltaicos de silicio monocristalino de 450 Wp por unidade.</p>
    <p>– 40 seguidores solares a un eixo horizontal, con movemento ± 55º E-O, fincados directamente ao chan.</p>
    <p>– 5 inversores de 175 kW de potencia nominal unitaria intemperie (IP-65).</p>
    <p>– Elementos de protección e medida.</p>
    <p>• Edificio prefabricado de formigón no que se instala:</p>
    <p>– Centro de transformación (CT) de 3.000 kVA e relación de transformación 20/0,8 kV, con tres celas (liña, protección e medida).</p>
    <p>– Centro de seccionamento (CS), con dúas celas de liña e unha de protección, que será cedido á empresa distribuidora.</p>
    <p>– Cadro de protección de liñas e inversores.</p>
    <p>– Cadro xeral de mando e protección dos servizos auxiliares.</p>
    <p>• Liña eléctrica soterrada a 20 kV, en condutor tipo RHZ1 12/20 kV 3×(1×240) mm2 Al 2OL, de 20 m de lonxitude, de entrada e saída no CS proxectado ata o apoio de conexión coa rede de distribución, que será obxecto doutro proxecto. Esta liña tamén será cedida á empresa de distribución.</p>
    <p>Obxecto da información pública:</p>
    <p>A solicitude de autorización administrativa previa e autorización administrativa de construción das instalacións.</p>
    <p>Documentación que se expón:</p>
    <p>O proxecto de execución (asinado con data do 27 de decembro de 2021 e visado na mesma data co número 12502021).</p>
    <p>O que se fai público de conformidade co artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e co artigo 47 da Lei 9/2001, do 25 de febreiro, de simplificación administrativa e de apoio á reactivación económica de Galicia, para o coñecemento xeral e para que se poida examinar a documentación técnica anteriormente relacionada e, de ser o caso, presentar as alegacións que se consideren oportunas dentro do prazo de trinta (30) días, que se contará a partir do día seguinte ao da última publicación deste acordo.</p>
    <p>A documentación estará á disposición das persoas interesadas en formato electrónico, nas dependencias da Sección de Enerxía da Xefatura Territorial de Lugo da Vicepresidencia Segunda e Consellería de Economía, Empresa e Innovación (rolda da Muralla, núm. 70, baixo 2º, 27071 Lugo), das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou nos teléfonos 982 29 46 54 e 982 29 46 62.</p>
    <p>Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación na seguinte ligazón:</p>
    <p>https://ceei.xunta.gal/transparencia/solar-fotovoltaica/orbazan-goiriz-vilalba</p>
    <p>Lugo, 4 de xaneiro de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

