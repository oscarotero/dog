---
date: '2022-11-29'
id: V0653-081122-0002
page: 61584
number: 227
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 7 de novembro de 2022, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello de Lobios (expediente IN407A 2022/116-3).
range: Resolución
url: >-
  https://www.xunta.gal/dog/Publicados/2022/20221129/AnuncioV0653-081122-0002_gl.html
---
<p>Visto o expediente para outorgamento das autorizacións administrativas previa e de construción da instalación eléctrica que a seguir se describe, tal e como se recolle no proxecto asinado en Ourense polo enxeñeiro industrial David Núñez Fernández, colexiado núm. 1534 do ICOIIG, o día 1.6.2022, quen acredita a súa habilitación e competencia mediante declaración responsable asinada o 17.6.2022.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Domicilio: A Batundeira, núm. 2, Velle, 32960 Ourense.</p>
    <p>Denominación: substitución do CT 32CG80-Portela de Home.</p>
    <p>Situación: concello de Lobios (Ourense).</p>
    <p>Orzamento: 28.655,06 €.</p>
    <p>Características técnicas:</p>
    <p>– Instalación de novo apoio de tipo C-12-2000-H35-CA en fin de liña, sobre o que irá instalado o CTI proxectado. Cambio de condutor LA-30 a LA-56 no cantón afectado, así como do elemento SXS por XS en apoio anterior a CT. A reforma ten orixe no apoio núm. 28-101 existente, de tipo C 12/2000 da LMTA CCH807 (expediente 3412 AT), e final no apoio núm. 28-102-CT proxectado da LMTA CCH807.</p>
    <p>– Substitución do CT de 30 kVA Portela de Home 32CG80 en caseta (expediente IN407A 2016-175-3), que pasa a CT a intemperie sobre o citado apoio proxectado, de 50 kVA e RT 20.000/400-230, illante en aceite mineral.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder as autorizacións administrativas previa e de construción ás ditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen pertinente.</p>
    <p>Ourense, 7 de novembro de 2022</p>
    <footer><p>Alicia María López Míguez<br>Xefa territorial de Ourense</p></footer>

