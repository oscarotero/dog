---
date: '2022-11-29'
id: G0426-151122-0004
page: 61630
number: 227
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 11 de novembro de 2022, do Servizo de Infraestruturas Agrarias de
  Pontevedra, polo que se comunica a aprobación do acordo de reestruturación
  parcelaria da zona de Briallos (Portas, Pontevedra).
range: Anuncio
url: >-
  https://www.xunta.gal/dog/Publicados/2022/20221129/AnuncioG0426-151122-0004_gl.html
---
<p>Ponse en coñecemento das persoas interesadas na reestruturación parcelaria da zona de Briallos (Portas, Pontevedra), que con data do 2 de novembro de 2022, a directora xeral de Desenvolvemento Rural aprobou a resolución que a seguir se cita:</p>
    <p>En cumprimento do establecido no artigo 35 da Lei 4/2015, do 17 de xuño, de mellora da estrutura territorial agraria de Galicia, unha vez revisada a documentación e os planos que o compoñen, polo presente acto apróbase o acordo de reestruturación parcelaria da zona de Briallos (Portas-Pontevedra).</p>
    <p>Conforme o disposto no punto 3 do artigo 16 da antedita lei, queda disolta a Xunta Local da zona.</p>
    <p>A Xefatura Provincial do Servizo de Infraestruturas Agrarias da Xefatura Territorial da Consellería do Medio Rural de Pontevedra disporá a súa notificación e publicación nos termos legalmente establecidos.</p>
    <p>Contra esta resolución, que non pon fin á vía administrativa, as persoas interesadas poderán interpoñer recurso de alzada ante a persoa titular da Consellería do Medio Rural, dentro do prazo dun mes, contado desde o día seguinte ao da notificación persoal ou publicación substitutiva. </p>
    <p>Pontevedra, 11 de novembro de 2022</p>
    <footer><p>María José Pérez Gil<br>Xefa do Servizo de Infraestruturas Agrarias de Pontevedra</p></footer>

