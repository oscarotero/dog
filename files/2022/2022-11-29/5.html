---
date: '2022-11-29'
id: G0656-231122-0002
page: 61518
number: 227
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 23 de novembro de 2022, da Secretaría Xeral de Apoio ao Emprego,
  Traballo Autónomo e Economía Social, pola que se publica a reasignación dos
  créditos orzamentarios recollidos na Orde do 4 de agosto de 2021 pola que se
  establecen as bases reguladoras de axudas a centros especiais de emprego (CEE)
  co fin de promover a integración laboral das persoas con discapacidade, e se
  procede á súa convocatoria para as anualidades 2021-2022 (códigos de
  procedemento TR341K, TR341E, TR341N e TR341M).
range: Resolución
url: >-
  https://www.xunta.gal/dog/Publicados/2022/20221129/AnuncioG0656-231122-0002_gl.html
---
<p>No DOG núm. 160, do 20 de agosto de 2021, publicouse a Orde do 4 de agosto 2021 pola que se establecen as bases reguladoras de axudas a centros especiais de emprego (CEE) co fin de promover a integración laboral das persoas con discapacidade e se procede á súa convocatoria para as anualidades 2021-2022 (códigos de procedemento TR341K, TR341E, TR341N e TR341M). No DOG núm. 248, do 28 de decembro de 2021, publicouse a Orde do 23 de decembro de 2021 pola que se ampliaba o crédito da convocatoria, e no DOG núm. 251, do 31 de decembro de 2021, publicouse a Orde do 29 de decembro pola que se aprobou unha segunda ampliación do crédito.</p>
    <p>A dita Orde do 4 de agosto de 2021, no artigo 2.5, recolle a posibilidade de reasignar as contías sobrantes da asignación inicial do crédito de cada aplicación orzamentaria, proxecto ou programa de axudas para atender as necesidades de crédito doutras aplicacións, proxectos e/ou programas. As reasignacións levaranse a cabo logo das modificacións orzamentarias que procedan no expediente de gasto e da publicación nos mesmos medios que a convocatoria. </p>
    <p>Unha vez revisados os expedientes do programa II (procedementos TR341E e TR341N), compróbase que existe remanente de crédito suficiente para atender unha parte das necesidades do programa III.</p>
    <p>Por todo o exposto e co fin de liquidar os expedientes de axudas do programa III da Orde do 4 de agosto de 2021</p>
    <h2>RESOLVO:</h2>
    <p>Primeiro. Modificar o crédito destinado ás axudas convocadas pola Orde do 4 de agosto 2021 pola que se establecen as bases reguladoras de axudas a centros especiais de emprego (CEE) co fin de promover a integración laboral das persoas con discapacidade e se procede á súa convocatoria para as anualidades 2021-2022, redistribuíndo o crédito asignado nos programas de axudas II e III e sen variar o orzamento total consignado na convocatoria.</p>
    <table>
     <tbody>
      <tr>
       <td>Programa de axudas (procedemento)</td>
       <td>Aplicación</td>
       <td>Importe</td>
      </tr>
      <tr>
       <td>Programa II (TR341E e TR341N). Axudas á creación postos estables, adaptación e asistencia técnica en centros especiais de emprego</td>
       <td>11.04.324C.470.3</td>
       <td>- 390.000,00</td>
      </tr>
      <tr>
       <td>Programa II (TR341E e TR341N). Axudas á creación postos estables, adaptación e asistencia técnica en centros especiais de emprego</td>
       <td>11.04.324C.481.3</td>
       <td>- 112.000,00</td>
      </tr>
      <tr>
       <td>Programa III (TR341M). Axudas ao mantemento do custo salarial das persoas con discapacidade nos centros especiais de emprego</td>
       <td>11.04.324C.470.4</td>
       <td>502.000,00</td>
      </tr>
     </tbody>
    </table>
    <p>Segundo. Esta modificación non implicará apertura de prazo para presentar novas solicitudes.</p>
    <p>Santiago de Compostela, 23 de novembro de 2022</p>
    <footer><p>Covadonga Toca Carús<br>Secretaria xeral de Apoio ao Emprego, Traballo Autónomo <br>e Economía Social</p></footer>

