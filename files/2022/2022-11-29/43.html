---
date: '2022-11-29'
id: O143-151122-0001
page: 61638
number: 227
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 11 de novembro de 2022 pola que se fai público o cofinanciamento
  polo Fondo Europeo de Desenvolvemento Rexional (Feder) nun 80 % do gasto
  elixible, no marco do programa operativo Feder Plurirrexional de España (POPE)
  2014-2020, do contrato de servizo para o desenvolvemento, implantación e
  validación dun sistema para a optimización de parámetros de consumo enerxético
  e calidade da auga vertida ao medio receptor, así como a realización de
  recomendacións de mellora baseadas en simulacións en tres estacións
  depuradoras de augas residuais (expediente OH.788.431).
range: Resolución
url: >-
  https://www.xunta.gal/dog/Publicados/2022/20221129/AnuncioO143-151122-0001_gl.html
---
<p>Para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, anexo XII do Regulamento (UE) 1303/2013, do Parlamento Europeo e do Consello, do 17 de decembro, dáse publicidade da actuación contratada, de acordo co disposto na Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, que a seguir se indica por razón do seu cofinanciamento pola Unión Europea:</p>
    <p>1. Poder adxudicador:</p>
    <p>1.1) Nome: Augas de Galicia, entidade pública empresarial adscrita á Consellería de Infraestruturas e Mobilidade da Xunta de Galicia.</p>
    <p>1.2) Número de identificación fiscal: Q1500378C.</p>
    <p>1.3) Enderezo: praza Camilo Díaz Baliño, 7-9, código postal 15781.</p>
    <p>1.4) Localidade: Santiago de Compostela (A Coruña). </p>
    <p>1.5) Código NUTS: ES111.</p>
    <p>1.6) Correo electrónico: contratacion.epaugasdegalicia@xunta.gal</p>
    <p>1.7) Fax: 981 95 74 03.</p>
    <p>1.8) Teléfono: 981 95 74 01. </p>
    <p>1.9) Enderezo da internet: http://augasdegalicia.xunta.gal/</p>
    <p>1.10) Perfil de contratante: http://www.contratosdegalicia.gal/consultaOrganismo.jsp?N=216</p>
    <p>Tamén se terá acceso ao perfil de contratante desde a Plataforma de contratos públicos de Galicia https://www.contratosdegalicia.gal, accesible así mesmo no portal web institucional da Xunta de Galicia https://www.xunta.gal e na sede electrónica da Xunta de Galicia https://sede.xunta.gal, ou portal de transparencia de Galicia https://transparencia.xunta.gal, a Plataforma de contratación do sector público https://contrataciondelestado.es por medio de ligazóns de interese ás plataformas de contratación das comunidades autónomas e a páxina web https://augasdegalicia.xunta.gal/</p>
    <p>2. Tipo de poder adxudicador e principal actividade exercida:</p>
    <p>2.1) Tipo de poder adxudicador: entidade pública do sector público autonómico de Galicia.</p>
    <p>2.2) Actividade principal exercida: infraestruturas e servizos hidráulicos.</p>
    <p>3. Códigos CPV: 72200000-7 (servizos de programación de software e de consultoría), 72212460-1 (servizos de desenvolvemento de software analítico, científico, matemático ou preditivo) e 71314300-5 (servizos de consultoría en rendemento enerxético).</p>
    <p>4. Código NUTS da localización principal do servizo: ES11 Comunidade Autónoma de Galicia.</p>
    <p>5. Descrición do obxecto da licitación: servizo para o desenvolvemento, implantación e validación dun sistema para a optimización de parámetros de consumo enerxético e calidade da auga vertida ao medio receptor, así como a realización de recomendacións de mellora baseadas en simulacións en tres estacións depuradoras de augas residuais. Clave do expediente OH.788.431.</p>
    <p>O contrato pretende o desenvolvemento, implantación e validación dun sistema automático para a optimización e simulación de parámetros de consumo enerxético e calidade da auga vertida ao medio receptor, capaz de formular recomendacións de mellora nas estacións depuradoras de augas residuais de Baiona, Nigrán e Gondomar.</p>
    <p>Os obxectivos principais do contrato son:</p>
    <p>• Garantir a fiabilidade operativa das estacións depuradoras de augas residuais, é dicir, que as ditas instalacións, pola súa importancia, estean a operar no rango obxectivo de calidade e eficiencia.</p>
    <p>• Garantir o cumprimento dos parámetros de calidade respecto da auga vertida ao medio receptor.</p>
    <p>• Optimizar os consumos enerxéticos de cada estación depuradora de augas residuais considerando as restricións de fiabilidade e calidade.</p>
    <p>Estes obxectivos principais deberán conseguirse cun sistema automático de optimización e simulación que dote a Augas de Galicia dunha solución tecnolóxica que permita:</p>
    <p>– Obter un maior coñecemento do consumo de enerxía de cada estación depuradora de augas residuais, de forma desagregada para todos os seus procesos e simular a evolución do consumo en función da evolución dos diversos parámetros que interveñen e das decisións que poidan tomarse sobre os distintos procesos da estación depuradora de augas residuais.</p>
    <p>– Obter un maior coñecemento do consumo de enerxía de cada estación depuradora de augas residuais, de forma desagregada para todos os seus procesos e simular a evolución do consumo en función da evolución dos diversos parámetros que interveñen e das decisións que poidan tomarse sobre os distintos procesos da estación depuradora de augas residuais.</p>
    <p>– Obter unha transparencia enerxética total sobre as estacións depuradoras de augas residuais e, nun futuro, sobre o conxunto de estacións depuradoras de augas residuais xestionadas por Augas de Galicia; desenvolveranse indicadores e sistemas de medición que permitan a xestión enerxética avanzada.</p>
    <p>– Obter propostas de actuación que desemboquen en aforros significativos do consumo de enerxía a través da optimización de procesos.</p>
    <p>– En definitiva, para optimizar o consumo enerxético das estacións depuradoras de augas residuais, con independencia do seu tamaño, garantindo o cumprimento dos parámetros de calidade da auga vertida e a fiabilidade operativa das devanditas instalacións.</p>
    <p>Esta solución tecnolóxica debe desembocar nun produto que poida ser comercializado, mantido e mellorado polo adxudicatario ao longo dos próximos anos, de maneira que se garanta que a tecnoloxía adquirida seguirá evolucionando.</p>
    <p>6. Tipo de procedemento de adxudicación: aberto, suxeito a regulación harmonizada, polo trámite ordinario e anticipado do gasto.</p>
    <p>7. Orzamento base de licitación. Importe neto: 1.614.675,54 euros. Importe total: 1.953.757,40 euros.</p>
    <p>8. Valor estimado do contrato: 2.018.344,43 euros. Inclúe o orzamento de licitación (1.614.675,54 euros), modificación contractual á alza prevista (322.935,11 euros) e importe máximo da variación á alza prevista do prezo do contrato (80.733,78 euros).</p>
    <p>9. Prazo de execución do contrato: 15 meses. </p>
    <p>10. Criterios de adxudicación:</p>
    <p>10.1) Adxudicación do contrato: acordouse tomando como base de valoración os criterios de adxudicación obxectivos establecidos no prego de cláusulas administrativas particulares e en aplicación destes seleccionou a mellor oferta por obter a maior puntuación total como resultado da valoración global das proposicións admitidas. </p>
    <p>10.2) Criterios de adxudicación: solución técnica proposta (ponderación 26 %), oferta económica (ponderación 24 %), oferta para funcionalidades avanzadas de optimización operativa de estacións depuradoras de augas residuais (EDAR) (ponderación 20 %), plan de traballo e plan de xestión de riscos (ponderación 10 %), oferta para custo máximo de despregamento (CMD) da solución desenvolvida no marco do servizo (ponderación 10 %) e medidas para o impulso demográfico (ponderación 10 %).</p>
    <p>11. Data da adxudicación do contrato: 2 de marzo de 2022.</p>
    <p>12. Número de ofertas recibidas:</p>
    <p>12.1) Ofertas totais: 4.</p>
    <p>12.2) Ofertas de pequenas ou medianas empresas: 5.</p>
    <p>12.3) Ofertas doutros Estados membros da Unión Europea ou de terceiros países: ningunha.</p>
    <p>12.4) Ofertas por vía electrónica: si.</p>
    <p>13. Data de formalización ou subscrición do contrato: 31 de marzo de 2022.</p>
    <p>14. Empresa contratista:</p>
    <p>14.1) Nome da empresa ou, de ser o caso, UTE: Aquatec Proyectos para el Sector del Agua, S.A. &amp; Fundación Instituto Tecnológico de Galicia Unión Temporal de Empresas, Lei 18/1982, do 26 de maio.</p>
    <p>14.2) NIF: U09930348.</p>
    <p>14.3) Enderezo: Calle de la Libra, esq., avda. del Euro, PI. Las Atalayas, 26-27, 03114 Alicante.</p>
    <p>14.4) Código NUTS: ES521.</p>
    <p>14.5) Correo electrónico: proyectos@aquatec.es</p>
    <p>14.6) Fax: 913 62 10 00.</p>
    <p>14.7) Teléfono: 639 04 87 00.</p>
    <p>14.8) Pequena ou mediana empresa: si, unha das empresas que forma parte da UTE (Fundación Instituto Tecnológico de Galicia).</p>
    <p>15. Valor da oferta seleccionada. Importe neto: 1.291.740,43 euros. Importe total: 1.563.005,92 euros.</p>
    <p>16. Información sobre se o contrato está relacionado cun proxecto ou programa financiado con fondos da Unión Europea: </p>
    <p>Esta actuación cofinanciarase pola Unión Europea a través do Fondo Europeo de De-senvolvemento Rexional (Feder) nun 80 % do gasto elixible, no marco do programa operativo Feder Plurirrexional de España (POPE) 2014-2020. </p>
    <p>A actuación enmárcase dentro do programa operativo no obxectivo temático 1 «Potenciar a investigación, o desenvolvemento tecnolóxico e a innovación»; prioridade de investimento 1.b) «Fomento do investimento empresarial en I+i, o desenvolvemento de vínculos e sinerxías entre as empresas, os centros de investigación e desenvolvemento e o sector do ensino superior, en particular mediante o fomento do investimento no desenvolvemento de produtos e servizos, a transferencia de tecnoloxía, a innovación social, a innovación ecolóxica, as aplicacións de servizo público, o estímulo da demanda, a interconexión en rede, as agrupacións e a innovación aberta a través dunha especialización intelixente, e mediante o apoio á investigación tecnolóxica e aplicada, liñas piloto, accións de validación precoz dos produtos, capacidades de fabricación avanzada e primeira produción, en particular, en tecnoloxías facilitadoras esenciais e difusión de tecnoloxías polivalentes»; obxectivo específico 1.2.1 «Impulso e promoción de actividades de I+i lideradas por empresas, apoio á creación e consolidación de empresas innovadoras e apoio á compra pública innovadora»; actuación 1.2.1.4 «Liña de fomento da innovación desde a demanda (FID) e da compra pública innovadora (CPI)» (segundo o documento Criterios e procedementos de selección de operacións (CPSO).</p>
    <p>Polo tanto, deberán observarse os criterios de elixibilidade, xestión, publicidade e control propios dos documentos de programación e da normativa comunitaria de aplicación ao Feder. Respectaranse, polo tanto, as normas de subvencionabilidade do gasto do programa operativo do citado fondo europeo, así como as normas de información e publicidade establecidas nas guías de publicidade e nas demais normas comunitarias que sexan de aplicación.</p>
    <p>17. Servizo do cal se poida obter información sobre o contrato formalizado:</p>
    <p>17.1) Nome: Contratación de Augas de Galicia.</p>
    <p>17.2) Enderezo: praza Camilo Díaz Baliño, 7-9.</p>
    <p>17.3) Localidade: Santiago de Compostela (A Coruña).</p>
    <p>17.4) Código postal: 15781.</p>
    <p>17.5) Correo electrónico: contratacion.epaugasdegalicia@xunta.gal </p>
    <p>17.6) Fax: 981 95 74 03.</p>
    <p>17.7) Teléfonos: 981 95 74 01.</p>
    <p>18. Datos e referencias de publicacións anteriores no <em>Diario Oficial de la Unión Europea </em>relevantes para o contrato: non procede. </p>
    <p>19. Información acerca do acordo sobre contratación pública: contrato cuberto polo acordo sobre contratación pública.</p>
    <p>20. Outras informacións: </p>
    <p>Data de envío do anuncio de licitación ao <em>Diario Oficial de la Unión Europea</em>: 15 de novembro de 2021. </p>
    <p>Publicidade do anuncio de licitación no <em>Diario Oficial de la Unión Europea</em>: 19 de novembro de 2021.</p>
    <p>Publicidade do anuncio de licitación no perfil de contratante: 19 de novembro de 2021. </p>
    <p>Publicidade da adxudicación no perfil de contratante: 2 de marzo de 2022. </p>
    <p>Publicidade do contrato formalizado co contratista no perfil de contratante: 1 de abril de 2022.</p>
    <p>Publicidade do anuncio de formalización do contrato no <em>Diario Oficial de la Unión Europea</em>: 8 de abril de 2022.</p>
    <p>Publicidade da formalización do contrato no perfil de contratante: 8 de abril de 2022. </p>
    <p>Santiago de Compostela, 11 de novembro de 2022</p>
    <footer><p>A presidenta de Augas de Galicia<br>P.D. (Resolución do 30.1.2012, DOG núm. 21, do 31 de xaneiro)<br>Teresa María Gutiérrez López<br>Directora de Augas de Galicia</p></footer>

