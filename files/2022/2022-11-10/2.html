---
date: '2022-11-10'
id: V0654-031122-0001
page: 58597
number: 214
agency: 'Vicepresidencia Segunda e Consellería de Presidencia, Xustiza e Deportes'
section: III. Outras disposicións.
title: >-
  ORDE do 2 de novembro de 2022 pola que se modifica a Orde do 4 de xullo de
  2014 pola que se fixan os prezos privados correspondentes aos estudos
  conducentes á obtención das titulacións do Centro Superior de Hostalaría de
  Galicia.
range: Orde
url: >-
  https://www.xunta.gal/dog/Publicados/2022/20221110/AnuncioV0654-031122-0001_gl.html
---
<p>O Decreto 196/2012, do 27 de setembro, crea a Axencia Turismo de Galicia, entidade co obxectivo básico de impulsar, coordinar e xestionar a política autonómica en materia de turismo. Entre o seu obxecto atópase o impulso á innovación, investigación, formación e cualificación das empresas e profesionais do sector turístico. Dentro da Axencia Turismo de Galicia atópase o Centro Superior de Hostalaría de Galicia (en adiante, CSHG) que, entre as súas funcións, ten o desenvolvemento da docencia e a investigación conforme as exixencias metodolóxicas e substantivas propias de toda institución do ámbito universitario.</p>
    <p>Mediante a Orde do 4 de xullo de 2014 (DOG núm.128, do 8 de xullo) fixáronse os prezos privados correspondentes aos estudos conducentes á obtención das titulacións impartidas polo Centro Superior de Hostalaría de Galicia.</p>
    <p>A citada orde foi modificada pola Orde do 6 de setembro de 2016 (DOG núm. 187, do 30 de setembro), no que respecta á denominación da titulación Certificado de Elaboración e Xestión en Cociña, que pasa a denominarse Diploma de Gastronomía e Xestión en Cociña.</p>
    <p>Así mesmo, a Orde do 22 de agosto de 2017 (DOG núm. 168, do 5 de setembro) e a Orde do 3 de outubro de 2019 (DOG núm. 199, do 18 de outubro) modifican o seu artigo 3 e a segunda delas tamén fixa os prezos privados para o alumnado que obteña unha bolsa ou axuda ao estudo.</p>
    <p>A incorporación do grao universitario en Xestión de Empresas Hostaleiras, grao universitario oficial, acreditado pola Universidade de Santiago de Compostela, á carteira de titulacións impartidas no CSHG, require a modificación do anexo «Prezos privados dos estudos» incorporando esta nova titulación, así como a actualización do concepto reserva de praza e anticipo de matrícula e a actualización dos conceptos que inclúe a matrícula ordinaria.</p>
    <p>A presente orde consta dun único artigo, no cal se modifica o anexo.</p>
    <p>Na súa virtude, vista a proposta formulada pola Axencia Turismo de Galicia e logo do informe favorable da Consellería de Facenda e Administración Pública, esta vicepresidencia segunda e consellería</p>
    <h2>DISPÓN:</h2>
    <p>Artigo único. Modificación da Orde do 4 de xullo de 2014 pola que se fixan os prezos privados correspondentes aos estudos conducentes á obtención das titulacións do Centro Superior de Hostalaría de Galicia.</p>
    <p>O anexo da Orde do 4 de xullo de 2014 pola que se fixan os prezos privados correspondentes aos estudos conducentes á obtención das titulacións do Centro Superior de Hostalaría de Galicia queda redactado como segue:</p>
    <h2>ANEXO</h2>
    <h2>Prezos privados dos estudos</h2>
    <p>1. Prezos de matrícula ordinaria por titulación:</p>
    <p>• Titulación matrícula Diploma Superior en Xestión Hoteleira: 7.711,44 €:</p>
    <p>– Alumnado beneficiario dunha bolsa do tipo I: 1.542,29 €.</p>
    <p>– Alumnado beneficiario dunha bolsa do tipo II: 3.855,72 €.</p>
    <p>• Titulación matrícula Diploma de Gastronomía e Xestión en Cociña: 7.084,24 €:</p>
    <p>– Alumnado beneficiario dunha bolsa do tipo II: 3.542,12 €.</p>
    <p>• Titulación matrícula Grao a tempo completo en Xestión de Empresas Hostaleiras: 7.711,44 €:</p>
    <p>– Alumnado beneficiario dunha bolsa do tipo I: 1.542,29 €.</p>
    <p>– Alumnado beneficiario dunha bolsa do tipo II: 3.855,72 €.</p>
    <p>• Titulación matrícula Grao a tempo parcial en Xestión de Empresas Hostaleiras: 3.855,72 €:</p>
    <p>– Alumnado beneficiario dunha bolsa do tipo I: 771,14 €.</p>
    <p>– Alumnado beneficiario dunha bolsa do tipo II: 1.927,86 €.</p>
    <p>2. Prezos anticipo de praza e outros:</p>
    <p>• Diploma superior en Xestión Hoteleira e Diploma de Gastronomía e Xestión en Cociña:</p>
    <p>– Anticipo de matrícula: 411,28 €.</p>
    <p>– Dereitos de matrícula por materia: 246,77 €.</p>
    <p>– Dereitos de exame en 3ª convocatoria e extraordinaria: 246,77 €.</p>
    <p>• Grao en Xestión de Empresas Hostaleiras:</p>
    <p>– Anticipo de matrícula: 411,28 €.</p>
    <p>– Dereitos de matrícula por materia: 40 € por crédito ECTS.</p>
    <p>3. Conceptos que inclúe a matrícula ordinaria:</p>
    <p>• Diploma superior en Xestión Hoteleira e Diploma de Gastronomía e Xestión en Cociña:</p>
    <p>– Dereitos de matrícula.</p>
    <p>– Apertura de expediente e servizos xerais.</p>
    <p>– Docencia: sesións teóricas e prácticas, sesións de titoría.</p>
    <p>– Dereitos de exame de 1ª e 2ª convocatoria.</p>
    <p>– Uniformes de prácticas.</p>
    <p>– Set de utensilios de traballo (para cociña e servizos).</p>
    <p>– Excursións de interese docente organizadas polo CSHG.</p>
    <p>– Seguro de accidentes (válido por un ano natural).</p>
    <p>– Comida de luns a venres durante todo o curso (incluído o período de exames finais de 1ª convocatoria), menos os períodos de vacacións.</p>
    <p>– Alta de socio, como alumno/a, no Club de Antigos Alumnos.</p>
    <p>– Uso de instalacións deportivas do CSHG: pistas de tenis, fútbol sala, ximnasio.</p>
    <p>• Grao en Xestión de Empresas Hostaleiras:</p>
    <p>– Dereitos de matrícula no CSHG.</p>
    <p>– Apertura de expediente e servizos xerais no CSHG.</p>
    <p>– Docencia: sesións teóricas e prácticas, sesións de titoría.</p>
    <p>– Dereitos de exame de 1ª convocatoria (dúas oportunidades por curso académico).</p>
    <p>– Uniformes de prácticas.</p>
    <p>– Set de utensilios de traballo (para cociña e servizos).</p>
    <p>– Excursións de interese docente organizadas polo CSHG.</p>
    <p>– Alta de socio, como alumno/a, no Club de Antigos Alumnos.</p>
    <p>– Uso de instalacións deportivas do CSHG.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 2 de novembro de 2022</p>
    <footer><p>Diego Calvo Pouso<br>Vicepresidente segundo e conselleiro de Presidencia, Xustiza e Deportes</p></footer>

