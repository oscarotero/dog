---
date: '2022-11-10'
id: G2018-021122-0001
page: 58729
number: 214
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 27 de outubro de 2022 pola que se convoca a provisión, polo
  sistema de libre designación, dun posto vacante no cadro de persoal
  funcionario.
range: Resolución
url: >-
  https://www.xunta.gal/dog/Publicados/2022/20221110/AnuncioG2018-021122-0001_gl.html
---
<p>Ao estar vacante o posto de traballo que se indica no anexo I desta resolución e ser necesaria a súa provisión, o xerente, en exercicio das competencias delegadas que se lle recoñecen mediante a Resolución reitoral do 21 de abril de 2022, e de conformidade co previsto na Lei 2/2015, do 29 de abril, do emprego público de Galicia, e no Regulamento de mobilidade de persoal de administración e servizos funcionario da Universidade de Santiago de Compostela (USC), aprobado no Consello de Goberno do 30 de outubro de 2020, resolve convocar a súa provisión mediante o procedemento de libre designación, con suxeición ás seguintes:</p>
    <h2>Bases da convocatoria</h2>
    <p>Primeira. Poderán participar as persoas funcionarias de carreira da USC que reúnan os requisitos que se exixen e se especifican no anexo I.</p>
    <p>Segunda. A solicitude para participar figura como anexo II desta convocatoria e presentarase exclusivamente a través do Rexistro Electrónico da USC, https://sede.usc.es/sede/publica/persoais/rexistroEntrada/acceso.htm, no prazo de quince días hábiles contados a partir do seguinte ao da publicación desta convocatoria no <em>Diario Oficial de Galicia</em>.</p>
    <p>Terceira. A solicitude deberá presentarse xunto cun <em>curriculum vitae</em> e a xustificación documental daqueles méritos que se aleguen e que non consten acreditados no expediente persoal dos/das aspirantes. </p>
    <p>Cuarta. A resolución desta convocatoria publicarase no <em>Diario Oficial de Galicia</em> e poderá declararse deserto o posto de traballo, de considerarse oportuno.</p>
    <p>Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses, contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. </p>
    <p>Non obstante, as persoas interesadas poderán interpor un recurso potestativo de reposición no prazo dun mes ante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 27 de outubro de 2022</p>
    <footer><p>Antonio Javier Ferreira Fernández<br>Xerente da Universidade de Santiago de Compostela</p></footer>
    <h2>ANEXO I</h2>
    <p>Denominación do posto: responsable da Unidade de Xestión Administrativa. Valedor da Comunidade Universitaria/Consello Social.</p>
    <p>Número de praza: PF000277.</p>
    <p>Subgrupo: A2/C1/C2.</p>
    <p>Nivel: 22.</p>
    <p>Complemento específico: 12.301,80.</p>
    <p>Quenda: mañá.</p>
    <p>Localidade: Santiago de Compostela.</p>
    <h2>ANEXO II</h2>
    <h2>UNIVERSIDADE DE SANTIAGO DE COMPOSTELA</h2>
    <p>SOLICITUDE DE PARTICIPACIÓN NO PROCEDEMENTO DE LIBRE DESIGNACIÓN, CONVOCADO POLA RESOLUCIÓN DA XERENCIA DO 27 DE OUTUBRO DE 2022.</p>
    <p>DATOS PERSOAIS</p>
    <table>
     <tbody>
      <tr>
       <td>DNI</td>
       <td>APELIDOS</td>
       <td>NOME</td>
      </tr>
      <tr>
       <td colspan="3">DESTINO ACTUAL</td>
      </tr>
      <tr>
       <td colspan="2">CORPO OU ESCALA A QUE PERTENCE</td>
       <td>SUBGRUPO</td>
      </tr>
      <tr>
       <td colspan="2">TELÉFONO</td>
       <td>CORREO ELECTRÓNICO</td>
      </tr>
      <tr>
       <td colspan="3">ENDEREZO</td>
      </tr>
      <tr>
       <td>CÓDIGO POSTAL</td>
       <td>LOCALIDADE</td>
       <td>PROVINCIA</td>
      </tr>
     </tbody>
    </table>
    <p>POSTO QUE SOLICITA</p>
    <table>
     <tbody>
      <tr>
       <td>Denominación do posto</td>
      </tr>
      <tr>
       <td></td>
      </tr>
     </tbody>
    </table>
    <p>O/a abaixo asinante solicita ser admitido/a na convocatoria a que se refire esta solicitude e DECLARA que son certos os datos consignados nela, que reúne as condicións requiridas especificamente por esta convocatoria e que se compromete a probar documentalmente todos os datos que figuran nesta solicitude.</p>
    <p>De conformidade coa Lei orgánica 3/2018, do 5 de decembro, de protección de datos persoais e garantía dos dereitos dixitais, e do Regulamento UE 2016/679, os datos recollidos neste procedemento serán tratados pola USC no tratamento denominado “Persoal”, cuxa finalidade é a xestión de expedientes administrativos de persoal, cálculo de nóminas e seguridade social e xestión de persoal. O órgano responsable do devandito tratamento é a Xerencia, ante a que se poden exercer os dereitos de acceso, rectificación, supresión, limitación de tratamento oposición e portabilidade, na Casa da Balconada, rúa Nova nº 6, 15782 Santiago de Compostela, correo: xerente@usc.es, teléfono 881811010. O delegado de protección de datos é Marcos Almeida Cerreda, dpd@usc.es A base de xustificación deste tratamento é a realización de funcións administrativas como consecuencia da prestación do servizo de educación superior (Lei orgánica de universidades e na Lei autonómica 6/2013, do sistema universitario de Galicia). Poderanse ceder datos a administracións públicas con competencias na materia e nos supostos de obrigas legais. As persoas interesadas poden exercer os dereitos de acceso, rectificación, supresión, limitación de tratamento, oposición e portabilidade a través de sede electrónica en https://sede.usc.es/sede/publica/catalogo/procedemento/55/ver.htm. Tamén poden dirixirse á Axencia Española de Protección de Datos para realizar a reclamación que consideren oportuna. Os datos serán conservados durante o período no que se realice a finalidade para a cal foron recollidos, ou o tempo necesario para cumprir coas obrigas legais. Cumprida a finalidade, os datos que non formen parte da prestación do servizo público bloquearanse ata que transcorran os prazos de prescrición aplicables. A política de privacidade e protección de datos da USC pódese consultar en http://www.usc.es/gl/normativa/protecciondatos/Politica-privacidade.html</p>
    <p>Autorizo o tratamento dos datos proporcionados de acordo coa lexislación vixente</p>
    <p>…………………………………….,………..de…………… de 2022</p>
    <p>(Sinatura)</p>
    <p>Xerente da Universidade de Santiago de Compostela</p>

