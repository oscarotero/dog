---
date: '2022-11-10'
id: G0532-200622-0014
page: 58783
number: 214
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: "ANUNCIO do 6 de outubro de 2022, da Dirección Xeral de Calidade Ambiental, Sostibilidade e Cambio Climático, polo que se somete á información pública a documentación para a revisión da autorización ambiental integrada outorgada a Bolton Food, S.L.U. para unha planta de elaboración de conservas de atún, mexillóns e cefalópodos no Grove (expediente\_2020-IPPC-M-40)."
range: Anuncio
url: >-
  https://www.xunta.gal/dog/Publicados/2022/20221110/AnuncioG0532-200622-0014_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese á información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento técnico para a revisión da autorización ambiental integrada.</p>
    <p>Para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>Os documentos estarán á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro s/n, Santiago de Compostela).</p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (https://cmatv.xunta.gal/&gt;medio ambiente e sostibilidade&gt;prevención e control de actividades&gt;autorización ambiental integrada&gt;proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 6 de outubro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <p>Expediente: 2020-IPPC-M-40.</p>
    <p>Núm. da autorización ambiental integrada: 2006/0347_NAA/IPPC_119.</p>
    <p>Categoría principal da actividade: anexo I, categoría 9.1.b.i do Real decreto lexislativo 1/2016, do 16 de decembro.</p>
    <p>Titular: Bolton Food, S.L.U.</p>
    <p>NIF: B36325108.</p>
    <p>Localización da instalación: rúa Jaime Amézaga 144, 36980 O Grove (Pontevedra).</p>
    <p>Referencia catastral da parcela: 9348205NH0094N0001TR.</p>
    <p>Actividade principal: elaboración de conservas de atún, mexillóns e cefalópodos.</p>
    <p>Descrición: a planta de Bolton Food, S.L.U. ten por actividade principal a elaboración de conservas de atún, mexillóns e cefalópodos. As instalacións ocupan unha parcela de aproximadamente 44.131 m2 no concello do Grove (Pontevedra).</p>
    <p>A actividade produtiva desenvolvida nestas instalacións é fundamentalmente a posta en conserva de atún, mexillóns, berberechos e cefalópodos en distintos formatos de envases.</p>
    <p>Para a realización do proceso dispón das seguintes instalacións e equipamentos:</p>
    <p>– Caldeiras de xeración de vapor a gas natural.</p>
    <p>– Compresores de aire.</p>
    <p>– Depuradora de augas residuais de proceso.</p>
    <p>– Clasificadores, serras, cocedoiros de atún.</p>
    <p>– Liñas de raspadura.</p>
    <p>– Empacadoras, pechadoras, lavadoras de latas.</p>
    <p>– Esterilizadores.</p>
    <p>– Transportes de lata chea e baleira.</p>
    <p>– Sala de salsas.</p>
    <p>– Bombas dosificadoras de salsas.</p>
    <p>– Laboratorios e oficinas.</p>

