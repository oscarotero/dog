---
date: '2022-11-10'
id: V0653-191022-0002
page: 58742
number: 214
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 10 de outubro de 2022, da Xefatura Territorial da Coruña, polo que
  se somete a información pública a solicitude de autorización administrativa
  previa, de construción e declaración de utilidade pública, en concreto, dunha
  instalación de distribución eléctrica no concello de Boiro (expediente IN407A
  2019/216-1).
range: Acordo
url: >-
  https://www.xunta.gal/dog/Publicados/2022/20221110/AnuncioV0653-191022-0002_gl.html
---
<p>Expediente: IN407A 2019/216-1.</p>
    <p>Solicitante: UFD Distribución Electricidad, S.A.</p>
    <p>Denominación: modificado 1 LMTS, CTC e RBT Agüeiros.</p>
    <p>Concello: Boiro.</p>
    <p>1. Características técnicas:</p>
    <p>– Liña eléctrica de media tensión aérea (actuación nº 1), a 20 kV, coa orixe na LMT BOI-802, condutor existente LA-110 mm² Al para retensar e remate no apoio metálico C-3000/14 proxectado.</p>
    <p>– Liña eléctrica de media tensión aérea (actuación nº 2), a 20 kV, con orixe no apoio metálico C-2000/14 proxectado, condutor existente LA-30 mm² Al para retensar e remate na LMT BOI-802.</p>
    <p>– Liña eléctrica de media tensión subterránea (actuación nº 3), a 20 kV, cunha lonxitude de 1.040 metros, coa orixe no apoio C-3000/14 proxectado, condutor tipo RHZ1-2OL 12/20 kV 3(1×240) mm² Al, e remate no CT proxectado.</p>
    <p>– Liña eléctrica de media tensión subterránea (actuación nº 4), a 20 kV, cunha lonxitude de 561 metros, coa orixe no CT proxectado, condutor tipo RHZ1-2OL 12/20 kV 3(1×240) mm² Al e remate no apoio C-2000/14 proxectado.</p>
    <p>– Centro de transformación prefabricado de formigón, compacto de manobra exterior, configuración de celas 2L+1P, cunha potencia de 250 kVA e relación de transformación de 20.000/400 V, para instalar na parcela con referencia catastral 1925301NH1212N.</p>
    <p>– Centro de seccionamento prefabricado de formigón, compacto de manobra exterior e configuración de celas 3L, para instalar na parcela con referencia catastral 5011A03000774.</p>
    <p>– Desmantelamento do tramo de liña aérea de media tensión BOI-802 (expediente 27.238) e o do tramo de liña aérea de media tensión BOI-802 (expediente IN407A 2016/2126-1) que transcorren por dominio público. Tamén se proxecta o desmonte do tramo da liña aérea de media tensión BOI-802 (expediente 27.238), que se deixou sen servizo no proxecto en tramitación de nova saída subestación Boiro peche Cabo de Cruz, primeira fase (Boiro).</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, industria e Innovación da Coruña (rúa Vicente Ferrer, número 2, 2º andar, 15071 A Coruña, das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos sobre os bens afectados que fosen omitidos. Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 10 de outubro de 2022.</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Relación de propietarias/os, bens e dereitos afectados</h2>
    <p>Nº de predio: 1.</p>
    <p>Ref. catastral: 1925301NH1212N0001SY.</p>
    <p>Lugar: Ferreiros.</p>
    <p>Cultivo: urbano. Solo sen edificar.</p>
    <p>Propietario: Antonio Carreño García.</p>
    <p>Afección solo en pleno dominio:</p>
    <p>– Centro de transformación máis acceso: 26,31 m².</p>
    <p>Nº de predio: 2.</p>
    <p>Ref. catastral: 15011A030007740000XG.</p>
    <p>Lugar: Fríos.</p>
    <p>Cultivo: rústico, agrario, labor ou labradío secaño.</p>
    <p>Propietario: Ricardo Manuel Herbón.</p>
    <p>Afección solo en pleno dominio:</p>
    <p>– Centro de seccionamento máis acceso: 40,8 m².</p>
    <p>Nº de predio: 3.</p>
    <p>Ref. catastral: 15011A031004270000XY.</p>
    <p>Lugar: Ferreiros.</p>
    <p>Cultivo: rústico, agrario, labor ou labradío secaño.</p>
    <p>Propietario: José Manuel Tubío Fernández.</p>
    <p>Afección solo en pleno dominio:</p>
    <p>– Apoio proxectado nº 2: apoio C-2000/14.</p>
    <p>– Afección apoio: 2 m².</p>
    <p>Afección solo por servidume de paso soterrada:</p>
    <p>– Lonxitude da servidume soterrada: 3 m.</p>
    <p>– Superficie de servidume soterrada: 6,8 m².</p>

