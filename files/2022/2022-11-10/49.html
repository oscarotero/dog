---
date: '2022-11-10'
id: G0181-071122-0001
page: 58818
number: 214
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 4 de novembro de 2022, do Servizo Provincial de Pontevedra, polo
  que se notifica o levantamento de actas previas á ocupación ao non poder
  efectuarse as correspondentes notificacións no expediente de expropiación
  forzosa para a obra de clave PO/20/012.09.
range: Anuncio
url: >-
  https://www.xunta.gal/dog/Publicados/2022/20221110/AnuncioG0181-071122-0001_gl.html
---
<p>Para os efectos de coñecemento por parte dos interesados, ao resultar infrutuosos os intentos de notificación e en virtude do disposto no artigo 44 da Lei 39/2015, do 1 de outubro, do procedemento administrativo común das administracións públicas, mediante este anuncio notifícaselles ás persoas sinaladas no anexo o levantamento das actas previas á ocupación do expediente expropiatorio polas obras do proxecto de humanización da PO-323, 1ª fase, de clave PO/20/012.09, que terán lugar no Concello de Vigo o día 15 de novembro de 2022.</p>
    <p>Ao acto deberán comparecer as persoas propietarias ou titulares de dereitos sobre bens afectados, por si mesmas ou representadas por persoal debidamente autorizado, e exhibirán o seu DNI/NIF, así como os documentos que acrediten a titularidade que invocan.</p>
    <p>As persoas poderán ver o expediente no Servizo Provincial de Pontevedra, sito na avenida Mª Victoria Moreno, 43-1º (Pontevedra), das 9.00 ás 14.00 horas.</p>
    <p>A eficacia desta notificación queda supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Pontevedra, 4 de novembro de 2022</p>
    <footer><p>Manuel Ángel González Juanatey<br>Xefe do Servizo Provincial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Predio</td>
       <td>Ref. catastral</td>
       <td>Persoa interesada</td>
       <td>Día</td>
       <td>Hora</td>
      </tr>
      <tr>
       <td>1</td>
       <td>5379607NG2757N</td>
       <td>Herdeiros de José Gil Vicente</td>
       <td>15.11.2022</td>
       <td>10.00</td>
      </tr>
     </tbody>
    </table>

