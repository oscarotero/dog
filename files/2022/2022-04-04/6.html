---
date: '2022-04-04'
id: G0533-250322-0001
page: 21301
number: 65
agency: Consellería de Infraestruturas e Mobilidade
section: III. Outras disposicións.
title: >-
  DECRETO 42/2022, do 17 de marzo, polo que se deixa sen efecto a declaración de
  utilidade pública e urxente ocupación dos bens e dereitos afectados polo
  proxecto de construción Fomento da mobilidade sustentable. Nova senda na
  OU-402. Treito: Reza (puntos quilométricos  1+090-3+780), de clave
  OU/19/135.06.1, no concello de Ourense.
range: Decreto
url: >-
  https://www.xunta.gal/dog/Publicados/2022/20220404/AnuncioG0533-250322-0001_gl.html
---
<p>Con data do 16 de febreiro de 2021, o director da Axencia Galega de Infraestruturas aprobou o proxecto de construción Fomento da mobilidade sustentable. Nova senda na OU-402. Treito: Reza (puntos quilométricos 1+090-3+780), de clave OU/19/135.06.1.</p>
    <p>Esta aprobación serviu de base para que o Consello da Xunta de Galicia no seu Decreto 43/2021, do 4 de marzo (DOG núm. 50, do 15 de marzo), acordase a declaración de utilidade pública e a urxente ocupación dos bens e dereitos afectados.</p>
    <p>Con data do 3 de marzo de 2022, ante un cambio da normativa, novas necesidades e a viabilidade de redactar un novo proxecto que minimice a afección ás propiedades lindeiras, o director da Axencia Galega de Infraestruturas deixou sen efecto a Resolución do 16 de febreiro de 2021 de aprobación do proxecto de construción Fomento da mobilidade sustentable. Nova senda na OU-402. Treito: Reza (puntos quilométricos 1+090-3+780), de clave OU/19/135.06.1</p>
    <p>De acordo co artigo 22.5 da Lei 8/2013, de estradas de Galicia, a utilidade pública e a urxente ocupación dos bens e dereitos está sustentada na aprobación definitiva do proxecto.</p>
    <p>En virtude de todo o exposto, estando prevista a redacción dun novo proxecto con menor afección, e en aplicación do artigo 109.1 da Lei 39/2015, do 1 de outubro, do procedemento administrativo común das administracións públicas, por proposta da conselleira de Infraestruturas e Mobilidade e logo da deliberación do Consello da Xunta de Galicia na súa reunión do día dezasete de marzo de dous mil vinte e dous,</p>
    <h2>DISPOÑO:</h2>
    <p>Artigo único. Deixar sen efecto a declaración de utilidade pública e a urxente ocupación dos bens e dereitos afectados polo proxecto Fomento da mobilidade sustentable. Nova senda na OU-402. Treito: Reza (puntos quilométricos 1+090-3+780), de clave OU/19/135.06.1.</p>
    <p>Lugo, dezasete de marzo de dous mil vinte e dous</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Mª Vázquez Mourelle<br>Conselleira de Infraestruturas e Mobilidade</p>

