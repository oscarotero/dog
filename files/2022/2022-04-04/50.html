---
date: '2022-04-04'
id: C141-280322-0001
page: 21666
number: 65
agency: Portos de Galicia
section: VI. Anuncios. a) Administración autonómica.
title: >-
  ACORDO do 28 de marzo de 2022, da Zona Sur, polo que se somete a información
  pública a solicitude presentada por Angulas Aguinaga, S.A.U. de ampliación de
  prazo extraordinario e modificación substancial por incremento do volume
  construído para a ampliación de nave correspondente á concesión administrativa
  de ocupación do dominio público portuario de Tragove (expediente 13-36-03-C2).
range: Acordo
url: >-
  https://www.xunta.gal/dog/Publicados/2022/20220404/AnuncioC141-280322-0001_gl.html
---
<p>Angulas Aguinaga, S.A.U. solicita a ampliación do prazo extraordinario e a modificación substancial por incremento do volume construído para a ampliación de nave da concesión administrativa para a construción de centro de procesamento de vieiras, estación depuradora e centro de expedición de moluscos no dominio público portuario de Tragove, segundo o proxecto básico e de construción da ampliación de nave destinada a manipulación de marisco redactado en xuño de 2021 polo enxeñeiro agrónomo Julio Rosales Arosa.</p>
    <p>O que se fai público para os efectos previstos no artigo 70.2 da Lei 6/2017, do 12 de decembro, de portos de Galicia (DOG núm. 236, do 14 de decembro), para que as persoas e entidades interesadas poidan examinar o expediente e presentar por escrito as alegacións que consideren oportunas nas oficinas da Zona Sur de Portos de Galicia, sitas na rúa Víctor Saíd Armesto 1-1º, 36002 Pontevedra, no prazo de vinte (20) días hábiles, contados a partir do seguinte ao de publicación do presente anuncio no <em>Diario Oficial de Galicia</em>.</p>
    <p>Pontevedra, 28 de marzo de 2022 </p>
    <footer><p>Mateo Ruibal Fernández<br>Xefe da Zona Sur de Portos de Galicia</p></footer>

