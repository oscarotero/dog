---
date: '2022-09-16'
id: G0181-080922-0001
page: 48878
number: 177
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 6 de setembro de 2022, da Área de Deseño de Infraestruturas,
  pola que se fai pública a aprobación do expediente de información pública e
  definitivamente o proxecto de construción de senda peonil no Camiño de
  Santiago Primitivo, na estrada LU-530, entre os puntos quilométricos 6+800 e
  8+100, de clave LU/21/113.06.
range: Resolución
url: >-
  https://www.xunta.gal/dog/Publicados/2022/20220916/AnuncioG0181-080922-0001_gl.html
---
<p>O director da Axencia Galega de Infraestruturas, por delegación da conselleira de Infraestruturas e Mobilidade (Orde do 7 de setembro de 2017, Diario Oficial de Galicia do 20 de setembro), vistos os informes das administracións afectadas no trámite de información pública, ditou o 6 de setembro de 2022 a seguinte resolución:</p>
    <p>«Resolución pola que se aproba o expediente de información pública e definitivamente o proxecto de construción de senda peonil no Camiño de Santiago Primitivo, na estrada LU-530, entre os puntos quilométricos (pp.qq.) 6+800 e 8+100, de clave LU/21/113.06.</p>
    <p>Antecedentes de feito:</p>
    <p>Primeiro. O artigo 6.2 da Lei 8/2013, do 28 de xuño, de estradas de Galicia, e o artigo 12.2 do Decreto 66/2016, do 26 de maio, polo que se aproba o Regulamento xeral de estradas de Galicia, determinan que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta de Galicia elaborou a Estratexia en materia de mobilidade alternativa de Galicia, entre cuxos obxectivos está o fomento dos sistemas de transporte alternativos aos motorizados que permitan minimizar as repercusións sobre o ambiente e os seus impactos sociais e económicos.</p>
    <p>Segundo. A actuación prevista no proxecto comprende a implantación dun itinerario peonil que mellora a seguridade viaria da estrada, mediante a separación física do tráfico de vehículos do tráfico peonil. A dita senda coincide co trazado do Camiño Primitivo-Camiño de Santiago, na marxe esquerda da estrada LU-530, e terá un largo mínimo de 4 metros, buscando en todo caso a integración do Camiño de Santiago nunhas condicións de seguridade axeitadas e cuns criterios de deseño sustentables ambiental e economicamente.</p>
    <p>Terceiro. No Diario Oficial de Galicia número 93, do 13 de maio de 2022, publicouse o Anuncio do 2 de maio de 2022 polo que se somete ao trámite de información pública o proxecto de construción de senda peonil no Camiño de Santiago Primitivo, na estrada LU-530, entre os pp.qq. 6+800 e 8+100, de clave LU/21/113.06, así como a relación individual de bens, dereitos e propietarios afectados polo proxecto referido.</p>
    <p>Cuarto. As administracións afectadas emitiron os correspondentes informes e no trámite de información pública non se formularon alegacións.</p>
    <p>Fundamentos de dereito:</p>
    <p>Primeiro. A conselleira de Infraestruturas e Mobilidade é competente para resolver os expedientes de información pública en materia de estradas e informes das administracións afectadas, de acordo co Decreto 26/2019, do 7 de marzo, polo que se establece a estrutura orgánica da Consellería de Infraestruturas e Mobilidade. Esta competencia está delegada na persoa titular da Dirección da Axencia Galega de Infraestruturas, segundo o artigo 8.1.b) da Orde do 7 de setembro de 2017 sobre delegación de competencias no secretario xeral técnico e noutros órganos e entidades públicas adscritos a esta consellería (Diario Oficial de Galicia núm. 179, do 20 de setembro).</p>
    <p>Segundo. Someteuse ao trámite de información pública a relación individual de bens, dereitos e propietarios afectados pola realización da obra, durante un período de trinta (30) días hábiles, contados a partir do seguinte ao da publicación deste anuncio no Diario Oficial de Galicia, para os efectos previstos no artigo 56.1 do Regulamento de expropiación forzosa.</p>
    <p>De acordo con todo o exposto e tras os informes e certificados presentados,</p>
    <h2>RESOLVO:</h2>
    <p>Primeiro. Aprobar o expediente de información pública de senda peonil no Camiño de Santiago Primitivo, na estrada LU-530, entre os pp.qq. 6+800 e 8+100, de clave LU/21/113.06.</p>
    <p>Segundo. Aprobar o proxecto de construción de senda peonil no Camiño de Santiago Primitivo, na estrada LU-530, entre os pp.qq 6+800 e 8+100, de clave LU/21/113.06, sen modificacións respecto do trazado sometido a información pública.</p>
    <p>Contra esta resolución, que pon fin á vía administrativa, poderase interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous (2) meses, contados desde o día seguinte ao da publicación desta resolución no Diario Oficial de Galicia, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa.»</p>
    <p>O que se fai público para xeral coñecemento.</p>
    <p>Santiago de Compostela, 6 de setembro de 2022</p>
    <footer><p>Carlos Lefler Gullón<br>Xefe da Área de Deseño de Infraestruturas</p></footer>

