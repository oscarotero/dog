---
date: '2022-09-16'
id: V0653-070922-0007
page: 48832
number: 177
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 6 de setembro de 2022, da Xefatura Territorial da Coruña, polo que
  se somete a información pública a solicitude de autorización administrativa
  previa, a autorización administrativa de construción, o estudo de impacto
  ambiental (EIA) e o proxecto de interese autonómico (PIA) do proxecto do
  parque eólico Soesto, nos concellos de Laxe e Vimianzo (A Coruña) (expediente
  IN408A 2020/073B).
range: Acordo
url: >-
  https://www.xunta.gal/dog/Publicados/2022/20220916/AnuncioV0653-070922-0007_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Solicitante/promotora: EDP Renovables España, S.L.U. (CIF: B-91115196).</p>
    <p>Domicilio social: r/ Serrano Galvache, 56, 3º andar, edificio empresarial Parque Norte, 28033 Madrid. </p>
    <p>Domicilio para os efectos de notificacións: r/ Amio, 114, parque empresarial Costa Vella, 15702 Santiago de Compostela (A Coruña).</p>
    <p>Denominación do proxecto: parque eólico Soesto (expediente IN408A 2020/073B).</p>
    <p>Concellos afectados: Laxe e Vimianzo (A Coruña).</p>
    <p>Potencia do parque: 12 MW.</p>
    <p>Número de aeroxeradores para instalar: 2 × 6 MW de potencia nominal unitaria.</p>
    <p>Produción neta: 42,94 GWh/ano.</p>
    <p>Orzamento total (execución material): 9.696.931,38 €.</p>
    <p>Prazo de execución: cinco (5) meses.</p>
    <p>Localización (área de afección):</p>
    <table>
     <tbody>
      <tr>
       <td colspan="2">Parque eólico Soesto</td>
      </tr>
      <tr>
       <td>A.D.E.</td>
       <td>G17</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Parque eólico Soesto</td>
      </tr>
      <tr>
       <td rowspan="2">Vértice poligonal</td>
       <td colspan="2">UTM ETRS 89 fuso 29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>500.374,49</td>
       <td>4.777.991,85</td>
      </tr>
      <tr>
       <td>2</td>
       <td>499.867,95</td>
       <td>4.778.138,18</td>
      </tr>
      <tr>
       <td>3</td>
       <td>499.633,26</td>
       <td>4.778.948,09</td>
      </tr>
      <tr>
       <td>4</td>
       <td>498.701,81</td>
       <td>4.780.231,44</td>
      </tr>
      <tr>
       <td>5</td>
       <td>499.082,51</td>
       <td>4.781.183,19</td>
      </tr>
      <tr>
       <td>6</td>
       <td>498.925,80</td>
       <td>4.781.995,00</td>
      </tr>
      <tr>
       <td>7</td>
       <td>498.383,20</td>
       <td>4.782.846,52</td>
      </tr>
      <tr>
       <td>8</td>
       <td>498.157,02</td>
       <td>4.783.836,49</td>
      </tr>
      <tr>
       <td>9</td>
       <td>497.657,63</td>
       <td>4.783.743,15</td>
      </tr>
      <tr>
       <td>10</td>
       <td>497.822,64</td>
       <td>4.782.611,98</td>
      </tr>
      <tr>
       <td>11</td>
       <td>498.468,57</td>
       <td>4.781.289,08</td>
      </tr>
      <tr>
       <td>12</td>
       <td>498.073,38</td>
       <td>4.780.214,29</td>
      </tr>
      <tr>
       <td>13</td>
       <td>498.026,50</td>
       <td>4.779.066,10</td>
      </tr>
      <tr>
       <td>14</td>
       <td>498.435,17</td>
       <td>4.778.703,44</td>
      </tr>
      <tr>
       <td>15</td>
       <td>498.928,16</td>
       <td>4.778.730,40</td>
      </tr>
      <tr>
       <td>16</td>
       <td>499.179,35</td>
       <td>4.778.085,77</td>
      </tr>
      <tr>
       <td>17</td>
       <td>499.874,49</td>
       <td>4.777.546,66</td>
      </tr>
      <tr>
       <td>18</td>
       <td>500.374,49</td>
       <td>4.777.585,04</td>
      </tr>
     </tbody>
    </table>
    <table>
     <thead>
      <tr>
       <td colspan="3">Parque eólico Soesto</td>
      </tr>
      <tr>
       <td rowspan="2">Aeroxerador</td>
       <td colspan="2">UTM ETRS 89 fuso 29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>ST-01</td>
       <td>497.957,17</td>
       <td>4.783.519,94</td>
      </tr>
      <tr>
       <td>ST-02</td>
       <td>498.074,09</td>
       <td>4.782.681,47</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Parque eólico Soesto</td>
      </tr>
      <tr>
       <td rowspan="2">Torre meteorolóxica</td>
       <td colspan="2">UTM ETRS 89 fuso 29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>TM</td>
       <td>498.023,00</td>
       <td>4.783.120,00</td>
      </tr>
     </tbody>
    </table>
    <p>Características técnicas das instalacións:</p>
    <p>– 2 aeroxeradores modelo SG-155 do fabricante Siemens-Gamesa ou semellante, de potencia 6 MW de potencia unitaria. Aeroxeradores de velocidade e paso variable, teñen unha altura de buxa de 122,5 m e diámetro de rotor de 155 m.</p>
    <p>– 2 centros de transformación, un dentro de cada aeroxerador, para incorporar a enerxía producida á rede de media tensión. Os centros de transformación de tipo seco en góndola de potencia unitaria 6.500 kVA, illados mediante resina epoxi, con relación de transformación 0,69/30 kV, trifásicos de servizo continuo, coas súas correspondentes celas de illamento de hexafluroruro de xofre e corte.</p>
    <p>– Rede eléctrica soterrada de 30 kV, de interconexión entre os centros de transformación dos aeroxeradores e a subestación transformadora Monte Chan 30/220 kV (no obxecto do presente proxecto), composta por un circuíto formado por cables unipolares tipo AL-RHZ1 de seccións 150 mm2 e 240 mm2 de aluminio.</p>
    <p>– Rede de terras xeral de modo que as instalacións electromecánicas formen un equipo equipotencial; conéctase á rede de terras da subestación. A posta a terra estará formada por condutor de Cu espido de 50 mm2, que se instalará en canalización conxunta cos cables de potencia e comunicacións. </p>
    <p>– Rede de comunicacións constituída por condutor de fibra óptica.</p>
    <p>– Una torre meteorolóxica de 122,5 m.</p>
    <p>– Obxecto do presente expediente é a ampliación da subestación transformadora Monte Chan (obxecto de proxecto independente, en tramitación). A ampliación consiste na instalación de dúas celas con envolvente metálica, para instalación en interior, agrupadas nun (1) embarrado para recibir o circuíto de 30 kV coa configuración de 1 cela de liña, 1 cela de batería de condensadores.</p>
    <p>O módulo disporá dun colector xeral de terras executado en cobre electrolítico, cunha sección de 120 mm2, ao cal se conectarán en xeral todas as partes metálicas non sometidas a tensión. </p>
    <p>A evacuación da enerxía xerada no parque realizarase partindo da subestación transformadora Monte Chan, no obxecto do presente proxecto, a través dunha liña de alta tensión, no obxecto do presente proxecto.</p>
    <p>Obxecto da información pública:</p>
    <p>A solicitude de autorización administrativa previa, a autorización administrativa de construción, o estudo de impacto ambiental (EIA) e o proxecto de interese autonómico (PIA) das instalacións.</p>
    <p>Documentación que se expón:</p>
    <p>1. O proxecto de execución (xullo de 2021, visado o 11.8.2022).</p>
    <p>1.1. O plano xeral das instalacións do proxecto.</p>
    <p>2. O estudo de impacto ambiental (EIA) (abril de 2022, asinado o 25.4.2022).</p>
    <p>3. O proxecto de interese autonómico (PIA) (abril de 2022, asinado o 18.4.2022).</p>
    <p>O que se fai público de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para o coñecemento xeral, para que se poida examinar a documentación técnica anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contará a partir do día seguinte da publicación deste acordo no <em>Diario Oficial de Galicia </em>(DOG).</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Coruña da Vicepresidencia Primeira e Consellería de Economía, Industria e Innovación (rúa Vicente Ferrer, nº 2, 2º andar, 15071 A Coruña, teléfonos 981 18 49 83 e 18 49 17), de luns a venres, das 9.00 ás 14.00 horas, así como na casa dos concellos de Laxe e Vimianzo (A Coruña). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://ceei.xunta.gal/transparencia/informacion-publica/en-tramitacion/instalacions-de-xeracion</p>
    <p>A Coruña, 6 de setembro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

