---
date: '2022-09-16'
id: C3B0-080922-0002
page: 48783
number: 177
agency: Presidencia da Xunta de Galicia
section: III. Outras disposicións.
title: >-
  RESOLUCIÓN do 7 de setembro de 2022, da Secretaría Xeral da Emigración, pola
  que se dá publicidade dos convenios de colaboración subscritos por esta
  secretaría xeral no segundo cuadrimestre de 2022.
range: Resolución
url: >-
  https://www.xunta.gal/dog/Publicados/2022/20220916/AnuncioC3B0-080922-0002_gl.html
---
<p>O artigo 15.2 da Lei 1/2016, do 18 de xaneiro, de transparencia e bo goberno, impón a cada consellería ou entidade da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Artigo único</p>
    <p>Dar publicidade da relación dos convenios subscritos pola Secretaría Xeral da Emigración nos meses de maio, xuño, xullo e agosto do ano 2022, que se incorpora como anexo a esta resolución.</p>
    <p>Santiago de Compostela, 7 de setembro de 2022</p>
    <footer><p>Antonio Rodríguez Miranda<br>Secretario xeral da Emigración</p></footer>
    <h2>ANEXO</h2>
    <h2>Convenios de colaboración subscritos pola Secretaría Xeral da Emigración<br>nos meses de maio, xuño, xullo e agosto do ano 2022</h2>
    <table>
     <thead>
      <tr>
       <td>Título</td>
       <td>Obxecto</td>
       <td>Achega económica da Secretaría (€)</td>
       <td>Data da sinatura</td>
      </tr>
     </thead>
     <tbody>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a Diocese de Lugo.</td>
       <td>Establecer o marco da colaboración entre as entidades asinantes para contribuír ao financiamento dos gastos derivados da consulta e expedición de certificados acreditativos da súa ascendencia galega ao colectivo de persoas emigrantes galegas e á súa descendencia co fin de poder acceder á nacionalidade española, así como de informatizar e indexar os datos rexistrais das persoas físicas contidos nos libros sacramentais dos fondos parroquiais concentrados no Arquivo Diocesano Central Parroquial de Lugo.</td>
       <td>2.500,00 €</td>
       <td>16.5.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a Diocese de Mondoñedo-Ferrol.</td>
       <td>Establecer o marco da colaboración entre as entidades asinantes para contribuír ao financiamento dos gastos derivados da consulta e expedición de certificados acreditativos da súa ascendencia galega ao colectivo de persoas emigrantes galegas e a súa descendencia co fin de poder acceder á nacionalidade española, así como de informatizar e indexar os datos rexistrais das persoas físicas contidos nos libros sacramentais dos fondos parroquiais concentrados no Arquivo Diocesano de Mondoñedo-Ferrol.</td>
       <td>2.500,00 €</td>
       <td>16.5.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a Diocese de Ourense.</td>
       <td>Establecer o marco da colaboración entre as entidades asinantes para contribuír ao financiamento dos gastos derivados da consulta e expedición de certificados acreditativos da súa ascendencia galega á colectividade de persoas emigrantes galegas e a súa descendencia co fin de poder acceder á nacionalidade española, así como de informatizar e indexar os datos rexistrais das persoas físicas contidos nos libros sacramentais dos fondos parroquiais concentrados no Arquivo Histórico Diocesano de Ourense.</td>
       <td>4.000,00 €</td>
       <td>16.5.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a Arquidiocese de Santiago de Compostela.</td>
       <td>Establecer o marco da colaboración entre as entidades asinantes para contribuír ao financiamento dos gastos derivados da consulta e expedición de certificados acreditativos da súa ascendencia galega ao colectivo de persoas emigrantes galegas e a súa descendencia co fin de poder acceder á nacionalidade española, así como de informatizar e indexar os datos rexistrais das persoas físicas contidos nos libros sacramentais dos fondos parroquiais concentrados no Arquivo Histórico Diocesano de Santiago de Compostela, desde 1850 ata o momento presente.</td>
       <td>10.000,00 €</td>
       <td>16.5.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a Diocese de Tui-Vigo.</td>
       <td>Establecer o marco da colaboración entre as entidades asinantes para contribuír ao financiamento dos gastos derivados da consulta e expedición de certificados acreditativos da súa ascendencia galega ao colectivo de persoas emigrantes galegas e a súa descendencia co fin de poder acceder á nacionalidade española, así como de informatizar e indexar os datos rexistrais das persoas físicas contidos nos libros sacramentais dos fondos parroquiais concentrados no Arquivo Histórico Diocesano de Tui-Vigo.</td>
       <td>2.500,00 €</td>
       <td>18.5.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e a Asociación de Jóvenes Emigrantes en Galicia, para o desenvolvemento de accións que favorezan o retorno e a integración sociolaboral das persoas emigrantes e das súas familias na Comunidade Autónoma galega.</td>
       <td>Establecer o marco da colaboración e de actuación coordinada entre as entidades asinantes para desenvolver accións de difusión, acompañamento, información e formación dirixidas ás persoas galegas que residan no exterior, así como as que retornen á Comunidade Autónoma galega.</td>
       <td>20.000,00 €</td>
       <td>24.5.2022</td>
      </tr>
      <tr>
       <td>Addenda ao Convenio de colaboración entre a Secretaría Xeral da Emigración da Xunta de Galicia e a Federación de Sociedades Gallegas de Cuba para o mantemento dunha oficina de información e asesoramento en Cuba e dos puntos de información provinciais.</td>
       <td>Modificar a cláusula terceira para incrementar en 10.000&amp;nbsp;€ a achega económica da Secretaría Xeral da Emigración.</td>
       <td>10.000,00 €</td>
       <td>8.7.2022</td>
      </tr>
      <tr>
       <td>Convenio de colaboración entre a Secretaría Xeral da Emigración da Xunta de Galicia e o Centro Galicia de Bos Aires, Cultural, Social e Deportivo.</td>
       <td>Establecer o marco da colaboración entre as entidades asinantes para contribuír ao mantemento do Centro Galicia de Bos Aires, Cultural, Social e Deportivo, á vista da importancia das actividades que desenvolve, da repercusión destas tanto na cidadanía de Bos Aires como en especial no colectivo galego residente na República Arxentina, e do apoio infraestrutural que presta no desenvolvemento dos programas da Secretaría Xeral da Emigración.</td>
       <td>60.000,00 €</td>
       <td>19.7.2022</td>
      </tr>
     </tbody>
    </table>

