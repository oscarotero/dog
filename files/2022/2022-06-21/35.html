---
date: '2022-06-21'
id: L178-310522-0001
page: 35734
number: 118
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle da parcela B4b01c do
  parque empresarial da Sionlla.
range: Anuncio
url: >-
  https://www.xunta.gal/dog/Publicados/2022/20220621/AnuncioL178-310522-0001_gl.html
---
<p>A Xunta de Goberno Local do Concello de Santiago de Compostela, na sesión ordinaria celebrada o 16 de maio de 2022, adoptou o seguinte acordo:</p>
    <p>Primeiro. Aprobar inicialmente o estudo de detalle da parcela B4b01c do parque empresarial da Sionlla, segundo o proxecto presentado o 25 de xaneiro de 2022, por Financiera Maderera, S.A., asinado polo equipo técnico IDOM Consulting.</p>
    <p>Segundo. En aplicación do procedemento regulado polos artigos 80.2 da Lei 2/2016, do solo de Galicia (LSG), e 194 do seu Regulamento (RLSG), o estudo de detalle inicialmente aprobado someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia</em> e nun xornal dos de maior circulación na provincia. Simultaneamente, efectuarase a notificación individual aos titulares catastrais das parcelas afectadas.</p>
    <p>Durante o trámite de información pública solicitarase o informe do director xeral do Patrimonio Cultural, en cumprimento do exixido polo artigo 34.2 da Lei 5/2016, do patrimonio cultural de Galicia.</p>
    <p>Por aplicación do disposto nos artigos 47.2 da LSG e 86.2 do RLSG, o acordo de aprobación inicial determina, por si só, a suspensión do procedemento de outorgamento das licenzas de parcelación, edificación e derruba durante o prazo de dous anos, contados desde o acordo da aprobación inicial. </p>
    <p>O que se publica a fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará a dispor dos interesados no Servizo de Planeamento e Xestión Urbanística do Concello de Santiago (Pazo de Raxoi, 2º andar), de luns a venres, das 9.00 á 14.00 horas; e na páxina web do Concello https://transparencia.santiagodecompostela.gal/Estudo-detalle-parcela-B4b01c-Parque-Empresarial-Sionlla/gl</p>
    <p>As alegacións poderán presentarse na sede electrónica do Concello de Santiago de Compostela na epígrafe «Catálogo de trámites» a través do trámite «Presentación de documentación e alegacións» e da opción «Achega libre». Deberase introducir o dato 2022/4336E no campo «Código do expediente» e incorporar o documento das alegacións.</p>
    <p>Tamén se poderán presentar as alegacións por calquera dos outros medios relacionados no artigo 16 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 16 de maio de 2022</p>
    <footer><p>O alcalde<br>P.D. (DEC/4742/2019, do 17 de xuño de 2019)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

