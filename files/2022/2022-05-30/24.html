---
date: '2022-05-30'
id: G0597-200522-0013
page: 31693
number: 102
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 19 de maio de 2022, da comisión encargada de cualificar o
  proceso para a adquisición da condición de persoal funcionario de carreira do
  corpo auxiliar de Administración xeral e corpo de auxiliares de carácter
  técnico de Administración especial da Comunidade Autónoma de Galicia, subgrupo
  C2, do persoal laboral fixo pertencente ao grupo IV do V Convenio colectivo do
  persoal laboral da Xunta de Galicia, mediante o seu cambio de vínculo
  xurídico, convocado polas resolucións do 7 de febreiro de 2020 (Diario Oficial
  de Galicia número 32, do 17 de febreiro), do 12 de maio de 2021 (Diario
  Oficial de Galicia número 94, do 21 de maio) e do 25 de agosto de 2021 (Diario
  Oficial de Galicia número 170, do 3 de setembro), pola que se dá publicidade
  de diversos acordos.
range: Resolución
url: >-
  https://www.xunta.gal/dog/Publicados/2022/20220530/AnuncioG0597-200522-0013_gl.html
---
<p>En sesión que tivo lugar o 19 de maio de 2022, a comisión nomeada pola Resolución do 17 de xullo de 2020 (DOG núm. 152, do 30 de xullo) para cualificar o proceso para a adquisición da condición de persoal funcionario de carreira do corpo auxiliar de Administración xeral e corpo de auxiliares de carácter técnico de Administración especial da Comunidade Autónoma de Galicia, subgrupo C2, do persoal laboral fixo pertencente ao grupo IV do V convenio colectivo do persoal laboral da Xunta de Galicia, mediante o seu cambio de vínculo xurídico,</p>
    <h2>ACORDOU:</h2>
    <p>Primeiro. Elevar a definitivas as cualificacións obtidas polas persoas aspirantes na proba tipo test feitas públicas pola Resolución do 21 de abril de 2022 (DOG núm. 84, do 2 de maio).</p>
    <p>Segundo. Facer pública, de conformidade co disposto na base II.2.4, a baremación provisional do concurso de méritos no portal web da Xunta de Galicia funcionpublica. xunta.gal, ao cal se poderá acceder a través do seguinte enderezo: https:// www.xunta.gal/funcion-publica/funcionarizacion.</p>
    <p>Debe indicarse que, de conformidade coa base II.2.2, o concurso de méritos será cualificado de «apto» ou «non apto» e para superalo será necesario acadar unha puntuación mínima de 6 puntos entre todas as epígrafes puntuables do baremo.</p>
    <p>Contra a baremación provisional poderase presentar reclamación ante a propia comisión de funcionarización no prazo de dez días hábiles contados a partir do seguinte ao da súa publicación no DOG.</p>
    <p>Terceiro. De acordo co disposto na base III.9 contra o presente acordo da comisión poderá presentarse recurso de alzada ante a persoa titular da consellería competente en materia de función pública, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 19 de maio de 2022</p>
    <footer><p>Rubén Plaza Martínez<br>Presidente da comisión</p></footer>

