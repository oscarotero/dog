---
date: '2022-03-18'
id: G2018-090322-0001
page: 18530
number: 54
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 8 de marzo de 2022 pola que se aproba e se fai pública a listaxe
  definitiva de persoas admitidas e excluídas e se convocan as persoas
  aspirantes á realización do primeiro exercicio do proceso selectivo para
  cubrir dúas prazas na categoría profesional de técnico/a especialista de
  investigación, especialidade bioloxía (acuicultura), grupo III, pola quenda de
  acceso libre.
range: Resolución
url: >-
  https://www.xunta.gal/dog/Publicados/2022/20220318/AnuncioG2018-090322-0001_gl.html
---
<p>Mediante a Resolución reitoral do 12 de xullo de 2021 (DOG do 27 de xullo e BOE do 26 de outubro), convocáronse probas selectivas para cubrir dúas prazas da categoría profesional técnico/a especialista de investigación, especialidade bioloxía (acuicultura), pola quenda de acceso libre.</p>
    <p>Mediante a Resolución reitoral do 10 de decembro de 2021 (DOG do 23 de decembro), aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivaron a exclusión ou omisión.</p>
    <p>Rematado o dito prazo e consonte ao establecido na base 4.4 da convocatoria,</p>
    <h2>RESOLVO:</h2>
    <p>Primeiro. Declarar aprobada e facer pública a listaxe definitiva de persoas admitidas e excluídas ás citadas probas.</p>
    <p>Segundo. Indicar que a citada listaxe definitiva está exposta no taboleiro electrónico da USC e na web: https://www.usc.es/gl/servizos/plan_pas/convocatorias.html </p>
    <p>Terceiro. Convocar as persoas aspirantes admitidas para a realización do primeiro exercicio da fase de oposición, o día 28 de abril de 2022 ás 10.00 horas, nos seminarios 4 e 5 da Facultade de Bioloxía, Campus Vida (rúa Lope Gómez de Marzoa, s/n, Santiago de Compostela). </p>
    <p>A publicación dos sucesivos anuncios de celebración dos demais exercicios efectuarase polo tribunal, nos locais onde se realizara a proba anterior, no taboleiro electrónico da universidade e na páxina web: </p>
    <p>http://www.usc.es/gl/servizos/plan_pas/convocatorias.html</p>
    <p>Contra a presente resolución, que esgota a vía administrativa, poderase interpoñer un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 8 de marzo de 2022</p>
    <footer><p>Antonio López Díaz<br>Reitor da Universidade de Santiago de Compostela</p></footer>

