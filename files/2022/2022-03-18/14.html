---
date: '2022-03-18'
id: G0596-090322-0004
page: 18490
number: 54
agency: 'Vicepresidencia segunda e Consellería de Economía, Empresa e Innovación'
section: IV. Oposicións e concursos.
title: >-
  ORDE do 7 de marzo de 2022 pola que se resolve a convocatoria para a
  provisión, polo sistema de libre designación, dun posto de traballo convocado
  mediante a Orde do 17 de xaneiro de 2022.
range: Orde
url: >-
  https://www.xunta.gal/dog/Publicados/2022/20220318/AnuncioG0596-090322-0004_gl.html
---
<p>Mediante a Orde do 17 de xaneiro de 2022 (DOG núm. 24, do 4 de febreiro), anúnciase a convocatoria para a provisión, polo sistema de libre designación, dun posto de traballo vacante no Instituto Enerxético de Galicia.</p>
    <p>En virtude da Lei 3/1999, do 1 de marzo, de creación do Instituto Enerxético de Galicia (DOG núm. 61, do 30 de marzo), e do Decreto 142/2016, do 22 de setembro, polo que se modifican as normas reguladoras do Instituto Enerxético de Galicia e se aproban os estatutos da axencia Instituto Enerxético de Galicia (DOG núm. 212, do 8 de novembro), a persoa titular da consellería competente en materia de enerxía asumirá a Presidencia do Instituto Enerxético de Galicia.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei, esta consellería </p>
    <h2>DISPÓN:</h2>
    <p>Primeiro. Adxudicarlle destino, no posto de traballo que se indica, á funcionaria que se expresa no anexo desta orde, seleccionada conforme o establecido nas bases da convocatoria, realizada mediante a Orde desta consellería do 17 de xaneiro de 2022.</p>
    <p>Segundo. O cesamento no actual destino da funcionaria que obtivo praza producirase no prazo de tres días, contados a partir do seguinte ao da data da publicación desta orde no <em>Diario Oficial de Galicia</em>.</p>
    <p>Se na data en que debe cesar no seu destino a funcionaria está desfrutando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo de tres días hábiles se non implica cambio de residencia ou de sete días hábiles se comporta cambio de residencia. Cando a adxudicataria do posto obteña coa súa toma de posesión o reingreso ao servizo activo, o prazo será de vinte días hábiles, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>Terceiro. A persoa responsable do centro en que cause baixa a funcionaria, así como na daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das cales se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición, perante esta consellería, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 7 de marzo de 2022</p>
    <footer><p>Francisco José Conde López<br>Vicepresidente segundo e conselleiro de Economía, Empresa e Innovación</p></footer>
    <h2>ANEXO</h2>
    <p>Apelidos e nome: Cal Ríos, Vanessa.</p>
    <p>DNI: ***3460**.</p>
    <p>Grupo/subgrupo: A1.</p>
    <p>Corpo/escala: 2060-corpo superior da Administración xeral da Comunidade Autónoma de Galicia.</p>
    <p>Código do posto: INEGA01X.</p>
    <p>Denominación: xerente.</p>
    <p>Centro directivo: Instituto Enerxético de Galicia.</p>
    <p>Localidade: Santiago de Compostela.</p>
    <p>* O DNI móstrase cifrado co fin de protexer os datos de carácter persoal.</p>

