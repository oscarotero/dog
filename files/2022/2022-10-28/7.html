---
date: '2022-10-28'
id: G0532-241022-0007
page: 56787
number: 206
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 24 de outubro de 2022 pola que se modifica a Orde do 7 de xuño de 2022
  pola que se establecen as bases reguladoras para a concesión de axudas a
  entidades locais de Galicia para o financiamento de actuacións destinadas ao
  fomento da prevención, reutilización e recollida en proximidade de residuos
  municipais, cofinanciadas polos fondos do Programa de economía circular e do
  Plan de impulso ao ambiente-PIMA residuos, e se procede á súa convocatoria, en
  réxime de concorrencia competitiva, para os anos 2022 e 2023 (código de
  procedemento MT975N).
range: Orde
url: >-
  https://www.xunta.gal/dog/Publicados/2022/20221028/AnuncioG0532-241022-0007_gl.html
---
<p>O 21 de xuño de 2022, a Consellería de Medio Ambiente, Territorio e Vivenda publicou a Orde do 7 de xuño de 2022 pola que se establecen as bases reguladoras para o financiamento de actuacións destinadas ao fomento da prevención, reutilización e recollida en proximidade de residuos municipais, cofinanciadas polos fondos do Programa de economía circular e do Plan de impulso ao ambiente-PIMA residuos, e se procede á súa convocatoria, en réxime de concorrencia competitiva, para os anos 2022 e 2023 (código de procedemento MT975N).</p>
    <p>O artigo 5.1 desta orde establece o crédito orzamentario e a contía das axudas convocadas, detallando a contía máxima, a aplicación orzamentaria e o proxecto correspondente aos orzamentos xerais da Comunidade Autónoma de Galicia, procedentes do Programa de economía circular e o Plan de impulso ao ambiente-PIMA residuos, con cargo ao cal se financiará cada unha das liñas de axudas. Pola súa banda, no artigo 27 está recollido o réxime de financiamento.</p>
    <p>Unha vez examinadas as solicitudes presentadas ao abeiro desta convocatoria, tendo en conta as actuacións que se poderían desenvolver, e co obxecto de subvencionar o maior número de proxectos posible que cumpran cos requisitos e a puntuación establecidos nas bases reguladoras, é necesario modificar a distribución das anualidades inicialmente aprobadas.</p>
    <p>Para levar a cabo esta modificación, de acordo co establecido no artigo 5.4 da orde, en relación co previsto no artigo 26.3 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, debe tramitarse o correspondente reaxuste de anualidades no expediente de gasto.</p>
    <p>Por outra parte, o artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, relativo á distribución entre créditos orzamentarios, sinala que, cando a contía total máxima das axudas convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, de acordo co disposto na Lei 1/1983, do 22 de febreiro, de normas reguladoras da Xunta e da súa Presidencia, e demais normativa concorrente,</p>
    <h2>DISPOÑO:</h2>
    <p>Artigo primeiro. Modificación da Orde do 7 de xuño de 2022 pola que se establecen as bases reguladoras para o financiamento de actuacións destinadas ao fomento da prevención, reutilización e recollida en proximidade de residuos municipais, cofinanciadas polos fondos do Programa de economía circular e do Plan de impulso ao ambiente-PIMA residuos, e se procede á súa convocatoria, en réxime de concorrencia competitiva, para os anos 2022 e 2023 (código de procedemento MT975N)</p>
    <p>A Orde do 7 de xuño de 2022 (código de procedemento MT975N) queda modificada como segue:</p>
    <p>Un. O número 1 do artigo 5 queda redactado da seguinte maneira:</p>
    <p>«Artigo 5. Crédito e contía das axudas</p>
    <p>1. As axudas convocadas ao abeiro desta orde financiaranse con cargo ao Programa de economía circular e ao Plan de impulso ao ambiente-PIMA residuos, financiado con transferencias finalistas do Estado, segundo se indica a seguir:</p>
    <p>a) Con cargo á aplicación orzamentaria 08.02.541D.760.1, códigos de proxecto:</p>
    <p>• 2022 00045: Programa de implementación da economía circular: 21.478,98 €.</p>
    <p>• 2022 00033: PIMA residuos: 26.281,55 €.</p>
    <p>Correspondente aos orzamentos xerais da Comunidade Autónoma de Galicia para o ano 2022, por un importe total de corenta e sete mil setecentos sesenta euros con cincuenta e tres (47.760,53 €), procedentes do Programa de economía circular e do Plan de impulso ao ambiente-PIMA residuos, financiado con transferencias finalistas do Estado, coa seguinte distribución:</p>
    <p>1º. Importe para a liña 1. Actuacións destinadas á creación de espazos públicos de autorreparación e intercambio de obxectos e utensilios diversos (mobles, roupa, pequenos electrodomésticos, xoguetes...), coa finalidade de alongar a vida útil dos materiais e obxectos, previndo a xeración de residuos domésticos e a eliminación: 26.281,55 €.</p>
    <p>2º. Importe para a liña 2. Actuacións destinadas á instalación de puntos limpos de proximidade para favorecer a recollida separada de distintos fluxos de residuos: 21.478,98 €.</p>
    <p>b) Con cargo á aplicación orzamentaria 08.02.541D.760.1, códigos de proxecto:</p>
    <p>• 2022 00045: Programa de implementación da economía circular: 37.121,97 €.</p>
    <p>• 2022 00033: PIMA residuos: 60.652,52 €.</p>
    <p>Correspondente aos orzamentos xerais da Comunidade Autónoma de Galicia para o ano 2023, por un importe total de noventa e sete mil setecentos setenta e catro euros con corenta e oito céntimos (97.774,48 €), procedentes do Programa de economía circular e do Plan de impulso ao ambiente-PIMA residuos, financiado con transferencias finalistas do Estado, coa seguinte distribución:</p>
    <p>1º. Importe para a liña 1. Actuacións destinadas á creación de espazos públicos de autorreparación e intercambio de obxectos e utensilios diversos (mobles, roupa, pequenos electrodomésticos, xoguetes...), coa finalidade de alongar a vida útil dos materiais e obxectos, previndo a xeración de residuos domésticos e a eliminación: 60.652,52 €.</p>
    <p>2º. Importe para a liña 2. Actuacións destinadas á instalación de puntos limpos de proximidade para favorecer a recollida separada de distintos fluxos de residuos: 37.121,97 €».</p>
    <p>Dous. O número 1 do artigo 27 queda redactado da seguinte maneira:</p>
    <p>«Artigo 27. Financiamento</p>
    <p>1. As axudas convocadas ao abeiro desta orde financiaranse con cargo á aplicación orzamentaria 08.02.541D.760.1 dos orzamentos xerais da Comunidade Autónoma de Galicia para o ano 2022, consonte o seguinte:</p>
    <table>
     <tbody>
      <tr>
       <td>Aplicación</td>
       <td>Proxecto</td>
       <td>Actuación</td>
       <td>2022</td>
       <td>2023</td>
       <td>Total</td>
      </tr>
      <tr>
       <td rowspan="2">08.02.541D.760.1</td>
       <td>2022 00033</td>
       <td>Liña 1. Actuacións destinadas á creación de espazos públicos de autorreparación e intercambio de obxectos e utensilios diversos</td>
       <td>26.281,55 €</td>
       <td>60.652,52</td>
       <td>86.934,07 €</td>
      </tr>
      <tr>
       <td>2022 00045</td>
       <td>Liña 2. Actuacións destinadas á instalación de puntos limpos de proximidade para favorecer a recollida separada de distintos fluxos de residuos</td>
       <td>21.478,98 €</td>
       <td>37.121,97 €</td>
       <td>58.600,95 €</td>
      </tr>
      <tr>
       <td></td>
       <td></td>
       <td></td>
       <td>47.760,53 €</td>
       <td>97.774,49 €</td>
       <td>145.535,02 €»</td>
      </tr>
     </tbody>
    </table>
    <p>Artigo segundo. Prazo de presentación de solicitudes</p>
    <p>A modificación obxecto da presente orde non implica a apertura dun novo prazo de presentación de solicitudes.</p>
    <p>Disposición derradeira única. Entrada en vigor</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 24 de outubro de 2022</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

