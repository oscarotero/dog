---
date: '2022-12-09'
id: V0653-051222-0014
page: 62621
number: 233
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  RESOLUCIÓN do 29 de novembro de 2022 pola que se modifican os prazos para a
  anualidade 2022 establecidos nos artigos 17 e 18 da Orde do 12 de setembro de
  2022, conxunta da Vicepresidencia Primeira e Consellería de Economía,
  Industria e Innovación e da Consellería de Cultura, Educación, Formación
  Profesional e Universidades, pola que se establecen as bases para a concesión,
  en réxime de concorrencia competitiva, das axudas para a formación de doutores
  e doutoras das universidades do Sistema universitario de Galicia en empresas e
  centros de innovación e tecnoloxía, programa Doutoramentos industriais, e se
  procede á súa convocatoria para o exercicio 2022 (código de procedemento
  administrativo IN606D).
range: Resolución
url: >-
  https://www.xunta.gal/dog/Publicados/2022/20221209/AnuncioV0653-051222-0014_gl.html
---
<p>O 4 de outubro de 2022 publicouse no <em>Diario Oficial de Galicia</em> a Orde do 12 de setembro de 2022, conxunta da Vicepresidencia Primeira e Consellería de Economía, Industria e Innovación e da Consellería de Cultura, Educación, Formación Profesional e Universidades,pola que se establecen as bases para a concesión, en réxime de concorrencia competitiva, das axudas para a formación de doutores e doutoras das universidades do SUG en empresas e centros de innovación e tecnoloxía, programa Doutoramentos industriais, e se procede á súa convocatoria para o exercicio 2022 (código de procedemento administrativo IN606D).</p>
    <p>Rematado o prazo de presentación de solicitudes, iniciouse a revisión da documentación achegada polos solicitantes para a continuación realizar a súa avaliación. A complexidade do seu proceso de avaliación non permite resolver as axudas nos prazos previstos polo que, co fin de viabilizar os procesos de execución e xustificación das axudas concedidas por parte dos beneficiarios resultantes e dado que non se causa prexuízo a terceiros, considérase necesario ampliar o prazo de xustificación para o ano 2022 establecido nos artigos 17.3 e 18.3 da convocatoria.</p>
    <p>Polo que antecede procede,</p>
    <h2>RESOLVER:</h2>
    <p>Artigo único. <em>Modificación dos artigos 17.3 e 18.3 da Orde do 12 de setembro de 2022, conxunta da Vicepresidencia Primeira e Consellería de Economía, Industria e Innovación e da Consellería de Cultura, Educación, Formación Profesional e Universidades, pola que se establecen as bases para a concesión, en réxime de concorrencia competitiva, das axudas para a formación de doutores e doutoras das universidades do SUG en empresas e centros de innovación e tecnoloxía, programa Doutoramentos industriais, e se procede á súa convocatoria para o exercicio 2022 (código de procedemento administrativo IN606D)</em></p>
    <p>1. O artigo 17.3 da citada orde queda redactado do seguinte xeito:</p>
    <p>17.3. A data límite para a sinatura dos contratos, que se establecerá na resolución de adxudicación das axudas, será para todos os beneficiarios o 30 de decembro de 2022.</p>
    <p>2. O artigo 18.3 da citada orde queda redactado do seguinte xeito:</p>
    <p>18.3. A documentación indicada achegarase consonte a seguinte periodización:</p>
    <table>
     <thead>
      <tr>
       <td>Período de xustificación</td>
       <td>Data límite<br>de presentación</td>
      </tr>
     </thead>
     <tbody>
      <tr>
       <td>1ª xustificación
        – A documentación indicada nas epígrafes a) e d) do punto 2 deste artigo.
        Con esta xustificación unicamente se librarán os fondos relativos ao complemento por persoa contratada, destinados a cada unha das entidades beneficiarias.</td>
       <td>30 de decembro de 2022</td>
      </tr>
      <tr>
       <td>2ª xustificación: mensualidades de decembro de 2022 a marzo de 2023, ambos os meses incluídos.
        – A documentación indicada nas epígrafes c), d),e), f), g) e h) do punto 2 deste artigo.
        Con esta xustificación libraranse os fondos relativos aos gastos da persoa contratada, aos gastos relacionados co proxecto de doutoramento industrial e aos fondos relativos ao complemento da persoa contratada,</td>
       <td>31 de maio de 2023</td>
      </tr>
      <tr>
       <td>3ª xustificación: de abril de 2023 a setembro de 2023, ambos os meses incluídos.
        – A documentación indicada nas epígrafes a), b), d), e), f), g), h) do punto 2 deste artigo e a documentación que se indica no punto 6 deste artigo.
        Con esta xustificación libraranse os fondos relativos aos gastos da persoa contratada e aos gastos relacionados co proxecto de doutoramento industrial.</td>
       <td>30 de novembro de 2023</td>
      </tr>
      <tr>
       <td>4ª xustificación: de outubro de 2023 a marzo de 2024, ambos os meses incluídos.
        – A documentación indicada nas epígrafes e), f), g) e h) do punto 2 deste artigo e a documentación que se indica no punto 6 deste artigo.
        Con esta xustificación libraranse os fondos relativos aos gastos da persoa contratada, aos gastos relacionados co proxecto de doutoramento industrial e aos fondos relativos ao complemento da persoa contratada.</td>
       <td>31 de maio de 2024</td>
      </tr>
      <tr>
       <td>5ª xustificación: de abril de 2024 a setembro de 2024, ambos os meses incluídos
        – A documentación indicada nas epígrafes a), b), d), e), f), g), h) e i) do punto 2 deste artigo e a documentación que se indica no punto 6 deste artigo.
        Con esta xustificación libraranse os fondos relativos aos gastos da persoa contratada e aos gastos relacionados co proxecto de doutoramento industrial.
        Coa data do pagamento relativo a esta xustificación librarase tamén o importe das estadías.</td>
       <td>30 de novembro de 2024</td>
      </tr>
      <tr>
       <td>6ª xustificación: de outubro de 2024 a marzo de 2025, ambos os meses incluídos
        – A documentación indicada nas epígrafes e), f), g) e h) do punto 2 deste artigo e a documentación que se indica no punto 6 deste artigo.
        Con esta xustificación libraranse os fondos relativos aos gastos da persoa contratada e os gastos relacionados co proxecto de doutoramento industrial.</td>
       <td>30 de maio de 2025</td>
      </tr>
      <tr>
       <td>7ª xustificación: de abril de 2025 ata setembro de 2025, ambos os meses incluídos
        – A documentación indicada nas epígrafes d), e), f), g) e h) do punto 2 deste artigo e a documentación que se indica no punto 5 deste artigo que se ten que enviar coa última xustificación.
        Con esta xustificación libraranse os fondos relativos aos gastos da persoa contratada e os gastos relacionados co proxecto de doutoramento industrial.</td>
       <td>30 de novembro de 2025</td>
      </tr>
      <tr>
       <td>8ª xustificación: de outubro de 2025 ata a finalización dos contratos
        – A documentación indicada nas alíneas d), e), f), g) e h) do punto 2 deste artigo e a documentación que se indica no punto 6 deste artigo que se ten que enviar coa última xustificación.</td>
       <td>1 de marzo de 2026</td>
      </tr>
     </tbody>
    </table>
    <p>Santiago de Compostela, 29 de novembro de 2022</p>
    <table>
     <tbody>
      <tr>
       <td>Francisco Conde López
        Vicepresidente primeiro e conselleiro de Economía, Industria e Innovación<br>e presidente da Axencia Galega de Innovación</td>
       <td>O conselleiro de Cultura, Educación, Formación Profesional e Universidades
        P.D. (Orde do 9 de febreiro de 2021)
        Manuel Vila López <br>Secretario xeral técnico da Consellería<br>de Cultura, Educación, Formación Profesional e Universidades</td>
      </tr>
     </tbody>
    </table>

