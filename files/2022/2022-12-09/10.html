---
date: '2022-12-09'
id: G0003-051222-0001
page: 62666
number: 233
agency: Servizo Galego de Saúde
section: III. Outras disposicións.
title: >-
  RESOLUCIÓN do 28 de novembro de 2022 pola que se encomenda á Axencia Galega
  para a Xestión do Coñecemento en Saúde (ACIS), como medio propio
  personificado, a realización de actividades de carácter técnico e de xestión
  do proxecto Sanidade Servizo de Microbioloxía 4.0, Saúde 4.0, en diante,
  Innova MicroLab, cofinanciado nun 80 % polo Fondo Europeo de Desenvolvemento
  Rexional (Feder) dentro do programa operativo Plurirrexional de España (POPE)
  2014-2020, no marco dun convenio de colaboración establecido co Ministerio de
  Ciencia e Innovación e o Servizo Galego de Saúde.
range: Resolución
url: >-
  https://www.xunta.gal/dog/Publicados/2022/20221209/AnuncioG0003-051222-0001_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do Servizo Galego de Saúde, do 22 de novembro de 2022, pola que se encarga á Axencia Galega para a Xestión do Coñecemento en Saúde (ACIS) a xestión de actividades do proxecto Sanidade Servizo de Microbioloxía 4.0, Saúde 4.0 (Innova MicroLab).</p>
    <p>– Actividades: </p>
    <p>a) A coordinación xeral do proxecto Innova MicroLab.</p>
    <p>Estas actividades inclúen o seguimento da execución do proxecto, así como a coordinación das diferentes reunións técnicas e de carácter executivo necesarias para o seu desenvolvemento. </p>
    <p>b) A realización de accións de difusión do proxecto.</p>
    <p>– Natureza e alcance da xestión: a encomenda ten natureza de encarga a medio propio, de acordo co disposto nos artigos 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico. Tal condición de medio propio vén recollida no artigo 5 do Decreto 112/2015, do 31 de xullo, polo que se crea a Axencia Galega para a Xestión do Coñecemento en Saúde e se aproban os seus estatutos.</p>
    <p>– Prazo de vixencia: desde a súa publicación no <em>Diario Oficial de Galicia</em> ata o día 30 de xuño de 2023.</p>
    <p>Santiago de Compostela, 28 de novembro de 2022</p>
    <footer><p>Julio García Comesaña<br>Conselleiro de Sanidade e presidente do Servizo Galego de Saúde</p></footer>

