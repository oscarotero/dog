---
date: '2022-02-11'
id: G0474-070222-0010
page: 10783
number: 29
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 7 de febreiro de 2022 pola que se modifica a Resolución do 27 de
  decembro de 2021, pola que se aproban as bases reguladoras das subvencións
  para proxectos de biomasa destinadas a particulares, así como a selección das
  entidades colaboradoras que participarán na súa xestión, e se procede á
  convocatoria destas subvencións para o ano 2022 (códigos de procedemento
  IN421N e IN421P).
range: Resolución
url: >-
  https://www.xunta.gal/dog/Publicados/2022/20220211/AnuncioG0474-070222-0010_gl.html
---
<p>A Resolución do 27 de decembro de 2021 establece as bases reguladoras das subvencións para proxectos de biomasa destinadas a particulares, así como a selección das entidades colaboradoras que participarán na súa xestión, e se procede á convocatoria destas subvencións para o ano 2022.</p>
    <p>De acordo co disposto no artigo 4.5 da resolución da convocatoria das axudas, o prazo para presentar solicitudes de axudas comezará o 1 de marzo de 2022, ás 9.00 horas, e rematará o 1 de xullo de 2022 ou cando se esgoten os fondos.</p>
    <p>O día 19 de xaneiro iniciouse o prazo de presentación de solicitudes de adhesión das entidades colaboradoras que se van encargar da tramitación destas axudas e desde o Inega atendéronse algunhas consultas sobre o inicio do prazo de presentación de solicitudes de axudas o 1 de marzo, festivo local en máis de 100 concellos de Galicia.</p>
    <p>O Inega considera oportuno, ao coincidir este día co Martes de Entroido e ao se tratar dunha convocatoria en concorrencia competitiva, na cal as solicitudes se atenden por orde de entrada, e co obxecto de non prexudicar terceiros, modificar a Resolución do 27 de decembro de 2021 pola que se establecen as bases reguladoras para proxectos de biomasa destinadas a particulares, así como a selección das entidades colaboradoras que participarán na súa xestión, e se procede á convocatoria destas subvencións para o ano 2022.</p>
    <p>Por todo o anterior, sobre a base dos feitos sinalados e de conformidade coas facultades que teño conferidas,</p>
    <h2>RESOLVO:</h2>
    <p>Primeiro. Modificar a Resolución do 27 de decembro de 2021 pola que se aproban as bases reguladoras das subvencións para proxectos de biomasa destinadas a particulares, así como a selección das entidades colaboradoras que participarán na súa xestión, e se procede á convocatoria destas subvencións para o ano 2022 (códigos de procedemento IN421N e IN421P), no seguinte sentido:</p>
    <p>O artigo 4.5 da resolución queda redactado do seguinte xeito:</p>
    <p>«O prazo de presentación de solicitudes de axuda comezará o 2 de marzo de 2022, ás 9.00 horas, e rematará o 1 de xullo de 2022 ou cando se esgoten os fondos».</p>
    <p>Segundo. Esta modificación entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 7 de febreiro de 2022</p>
    <footer><p>Paula María Uría Traba<br>Directora da Axencia Instituto Enerxético de Galicia</p></footer>

