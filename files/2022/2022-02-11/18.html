---
date: '2022-02-11'
id: G0003-280122-0002
page: 10817
number: 29
agency: Servizo Galego de Saúde
section: IV. Oposicións e concursos.
title: >-
  ANUNCIO do 26 de xaneiro de 2022, da Xerencia da Área Sanitaria de Pontevedra
  e O Salnés, polo que se comunica a publicación da convocatoria pública para a
  provisión, polo sistema de libre designación, dun posto de xefatura do Servizo
  de Persoal de Xestión e Servizos, adscrito á Dirección de Recursos Humanos.
range: Anuncio
url: >-
  https://www.xunta.gal/dog/Publicados/2022/20220211/AnuncioG0003-280122-0002_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), modificado pola Lei 4/2020, do 28 de xaneiro, de medidas fiscais e administrativas (DOG núm. 19, do 29 de xaneiro de 2021), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no uso das atribucións conferidas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG núm. 204, do 25 de outubro), e a Orde do 22 de abril de 2020 (DOG núm. 82, do 29 de abril) sobre delegación de competencias en órganos centrais e periféricos do Servizo Galego de Saúde, o xerente da Área Sanitaria de Pontevedra e O Salnés </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de libre designación, un posto de xefatura de servizo de persoal de xestión e servizos, adscrito á Dirección de Recursos Humanos, que se relaciona no anexo I.</p>
    <p>Segundo. As retribucións do posto ofertado serán as que correspondan de acordo coa orde anual, pola que se ditan instrucións sobre a confección de nóminas do persoal ao servizo da Administración autonómica. </p>
    <p>Terceiro. As solicitudes para participar nesta convocatoria presentaranse, preferentemente, no Rexistro da Xerencia da Área Sanitaria de Pontevedra e O Salnés, sito na rúa Loureiro Crespo, nº 2, de Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días hábiles contado a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios de Dirección e na intranet da Área Sanitaria de Pontevedra e O Salnés, así como na páxina web do Servizo Galego de Saúde (www.sergas.es). </p>
    <p>Pontevedra, 26 de xaneiro de 2022</p>
    <footer><p>José Ramón Gómez Fernández<br>Xerente da Área Sanitaria de Pontevedra e O Salnés</p></footer>
    <h2>ANEXO I</h2>
    <h2>Posto </h2>
    <table>
     <tbody>
      <tr>
       <td>Denominación posto</td>
       <td>Prazas</td>
       <td>Adscrición</td>
       <td>Procedemento</td>
      </tr>
      <tr>
       <td>Xefatura de servizo da área de execución e xestión orzamentaria, seguimento e control de custos de persoal, nóminas e seguros sociais</td>
       <td>1</td>
       <td>Dirección de Recursos Humanos (Área Sanitaria de Pontevedra e O Salnés)</td>
       <td>Libre designación</td>
      </tr>
     </tbody>
    </table>

