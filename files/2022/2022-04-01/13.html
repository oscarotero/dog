---
date: '2022-04-01'
id: G0598-210322-0003
page: 21158
number: 64
agency: 'Consellería de Cultura, Educación e Universidade'
section: III. Outras disposicións.
title: >-
  EXTRACTO da Orde do 18 de marzo de 2022 pola que se convocan axudas para
  financiar as actividades das confederacións e federacións de nais e pais do
  alumnado, e das asociacións de nais e pais do alumnado de centros de educación
  especial para o ano 2022 (código de procedemento ED507A).
range: Orde
url: >-
  https://www.xunta.gal/dog/Publicados/2022/20220401/AnuncioG0598-210322-0003_gl.html
---
<p>BDNS (Identif.): 617591.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>As confederacións e federacións de nais e pais do alumnado, e as asociacións de nais e pais do alumnado de centros de educación especial da Comunidade Autónoma de Galicia.</p>
    <p>Segundo. Obxecto</p>
    <p>As axudas teñen como obxecto apoiar e incrementar a realización de actividades por parte das entidades antes sinaladas, mediante a subvención dos gastos ocasionados por elas, así como dos derivados da xestión administrativa, da adquisición de material non inventariable e do mantemento ordinario das instalacións desde o 1 de xaneiro ata o 31 de outubro de 2022.</p>
    <p>Terceiro. Bases reguladoras</p>
    <p>Orde do 18 de marzo de 2022 pola que se convocan axudas para financiar as actividades das confederacións e federacións de nais e pais do alumnado, e das asociacións de nais e pais do alumnado de centros de educación especial para o ano 2022 (código de procedemento ED507A).</p>
    <p>Cuarto. Importe</p>
    <p>Axudas cunha dotación total de 60.271,00 euros, cantidade que procede de fondos propios da Comunidade Autónoma de Galicia.</p>
    <p>Quinto. Prazo de presentación de solicitudes</p>
    <p>Será dun mes, contado a partir do día seguinte ao da publicación desta orde no <em>Diario Oficial de Galicia.</em></p>
    <p>Santiago de Compostela, 18 de marzo de 2022</p>
    <footer><p>O conselleiro de Cultura, Educación e Universidade<br>P.D. (Orde do 9.2.2021)<br>Manuel Vila López<br>Secretario xeral técnico da Consellería de Cultura,<br>Educación e Universidade</p></footer>

