---
date: '2022-04-01'
id: G0426-180322-0001
page: 21218
number: 64
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de marzo de 2022, da Xefatura Territorial de Pontevedra, polo
  que se somete a información pública o procedemento de inscrición no Rexistro
  de Masas Consolidadas de Frondosas Autóctonas de parcelas dos montes Fixó e
  Portela, e de Vilariño, de titularidade das comunidades de montes veciñais en
  man común Fixó e Portela, e Vilariño, ambas do concello de Forcarei.
range: Anuncio
url: >-
  https://www.xunta.gal/dog/Publicados/2022/20220401/AnuncioG0426-180322-0001_gl.html
---
<p>De conformidade co establecido no artigo 11.3 do Decreto 167/2019, do 5 de decembro, polo que se crea e se regula o Rexistro de Masas Consolidadas de Frondosas Autóctonas, e no artigo 83 da Lei 39/2015, do 1 de outubro, do procedemento administrativo común das administracións públicas, faise público que por espazo de dous (2) meses, que computarán a partir do día seguinte ao da publicación do presente anuncio no Diario Oficial de Galicia, ábrese un período de información pública do procedemento de inscrición de oficio, no Rexistro de Masas Consolidadas de Frondosas Autóctonas, de parcelas do monte Fixó e Portela, e de Vilariño, de titularidade das comunidades de montes veciñais en man común Fixó e Portela, e Vilariño, ambas do concello da Forcarei.</p>
    <p>Durante o período de exposición, calquera persoa física ou xurídica poderá examinar no Servizo de Montes de Pontevedra os documentos seguintes:</p>
    <p>– Memoria xustificativa.</p>
    <p>– Plano da masa.</p>
    <p>– Lista de parcelas catastrais afectadas.</p>
    <p>– Informe favorable do Servizo de Montes.</p>
    <p>Así mesmo, durante o período de exposición as persoas titulares das parcelas catastrais afectadas poderán presentar, individual ou colectivamente, as alegacións que consideren oportunas. Para iso poderán utilizar o formulario do anexo IV do Decreto 167/2019, achegando a seguinte documentación:</p>
    <p>a) Lista de parcelas catastrais incluídas na masa que son propiedade das persoas que alegan.</p>
    <p>b) Xustificación da propiedade mediante documentación acreditativa da titularidade reflectida nos asentamentos do correspondente Rexistro da Propiedade e, na súa falta, no Catastro e, se for o caso, a acreditativa de situacións posesorias por calquera medio de proba válido en dereito ou, na falta destes, mediante declaración responsable que acredite a lexitimación para iniciar o procedemento de acordo co establecido no artigo 6.1.</p>
    <p>c) Se é o caso, acreditación mediante declaración responsable da condición de representante e dos poderes que ten recoñecidos para poder actuar en nome do solicitante.</p>
    <p>d) No caso de pluralidade de persoas alegantes, lista completa da persoa ou persoas alegantes segundo o modelo específico dispoñible na sede electrónica da Xunta de Galicia.</p>
    <p>e) Calquera outra documentación que consideren pertinente achegar.</p>
    <p>Este anuncio será, igualmente, obxecto de publicidade a través da páxina web da Consellería do Medio Rural (www.mediorural.xunta.gal).</p>
    <p>O presente anuncio estará á disposición das persoas que o soliciten na sede electrónica.</p>
    <p>Pontevedra, 17 de marzo de 2022</p>
    <footer><p>Antonio Crespo Iglesias<br>Xefe territorial de Pontevedra</p></footer>

