---
date: '2022-02-09'
id: G0426-190122-0020
page: 10100
number: 27
agency: Consellería do Medio Rural
section: III. Outras disposicións.
title: >-
  EXTRACTO da Orde do 30 de decembro de 2021 pola que se establecen as bases
  reguladoras das axudas para a creación de empresas para as persoas
  agricultoras mozas, financiadas co instrumento de recuperación da Unión
  Europea (EURI), para o apoio aos investimentos nas explotacións agrícolas e
  para a creación de empresas para o desenvolvemento de pequenas explotacións,
  cofinanciadas co Fondo Europeo Agrícola de Desenvolvemento Rural (Feader) no
  marco do Programa de desenvolvemento rural (PDR) de Galicia 2014-2020, e se
  convocan para o ano 2022 (códigos de procedemento MR404A, MR405A e MR405B).
range: Orde
url: >-
  https://www.xunta.gal/dog/Publicados/2022/20220209/AnuncioG0426-190122-0020_gl.html
---
<p>BDNS (Identif.): 608708.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>En función do tipo de axuda solicitada, poderán ser beneficiarias as seguintes persoas:</p>
    <p>a) Medida 4. Investimentos en activos físicos.</p>
    <p>a) Submedida 4.1. Apoio aos investimentos nas explotacións agrícolas (plans de mellora nas explotacións agrarias, código de procedemento MR405A).</p>
    <p>a. Persoas físicas ou xurídicas titulares de explotacións agrarias.</p>
    <p>b. Persoas agricultoras mozas que se instalan nunha explotación de nova creación.</p>
    <p>b) Medida 6. Desenvolvemento de explotacións agrícolas e empresariais.</p>
    <p>a) Submedida 6.1. Creación de empresas para as persoas agricultoras mozas (código de procedemento MR404A).</p>
    <p>a. Calquera persoa física que, no momento de presentar a solicitude, non teña máis de corenta anos, conte coa capacidade e competencias profesionais adecuadas e se instale nunha explotación agraria por vez primeira como xefe da dita explotación.</p>
    <p>b) Submedida 6.3. Creación de empresas para o desenvolvemento de pequenas explotacións (código de procedemento MR405B).</p>
    <p>a. Persoas físicas ou xurídicas titulares de explotacións agrarias.</p>
    <p>Segundo. <em>Obxecto</em></p>
    <p>Esta orde ten por obxecto convocar para o ano 2022 as seguintes liñas de axuda incluídas no Programa de desenvolvemento rural de Galicia 2014-2020, en réxime de concorrencia competitiva:</p>
    <p>a) Medida 4. Investimentos en activos físicos.</p>
    <p>– Submedida 4.1. Apoio aos investimentos nas explotacións agrícolas.</p>
    <p>b) Medida 6. Desenvolvemento de explotacións agrícolas e empresariais.</p>
    <p>– Submedida 6.1. Creación de empresas para as persoas agricultoras mozas.</p>
    <p>– Submedida 6.3. Creación de empresas para o desenvolvemento de pequenas explotacións.</p>
    <p>Estas axudas teñen como finalidade:</p>
    <p>a) Incrementar a competitividade e o rendemento global das explotacións mediante a súa modernización.</p>
    <p>b) Asegurar a competitividade e a continuidade do tecido agrario.</p>
    <p>Terceiro. <em>Bases reguladoras</em></p>
    <p>Orde do 30 de decembro de 2021 pola que se establecen as bases reguladoras das axudas para a creación de empresas para as persoas agricultoras mozas, financiadas co instrumento de recuperación da Unión Europea (EURI), para o apoio aos investimentos nas explotacións agrícolas e para a creación de empresas para o desenvolvemento de pequenas explotacións, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2022 (códigos de procedemento MR404A, MR405A e MR405B).</p>
    <p>Cuarto. <em>Importe</em></p>
    <p>Para a concesión das subvencións convocadas destinarase un crédito de trinta e sete millóns cincocentos mil euros (37.500.000), repartido en:</p>
    <p>a) Submedida 4.1. Apoio aos investimentos nas explotacións agrícolas: vinte millóns de euros (20.000.000), cofinanciados co Fondo Europeo Agrícola de Desenvolvemento Rural (Feader) nunha porcentaxe do 75 %.</p>
    <p>b) Submedida 6.1. Creación de empresas para as persoas agricultoras mozas: quince millóns de euros (15.000.000), financiados ao 100 % a través do instrumento de recuperación da Unión Europea (EURI).</p>
    <p>c) Submedida 6.3. Creación de empresas para o desenvolvemento de pequenas explotacións: dous millóns cincocentos mil euros (2.500.000), cofinanciados co Fondo Europeo Agrícola de Desenvolvemento Rural (Feader) nunha porcentaxe do 75 %.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será de 1 mes, que se contará desde o día seguinte ao da publicación da orde no <em>Diario Oficial de Galicia</em>.</p>
    <p>Santiago de Compostela, 30 de decembro de 2021</p>
    <footer><p>José González Vázquez<br>Conselleiro do Medio Rural</p></footer>

