---
date: '2022-02-09'
id: G1439-190122-0001
page: 10287
number: 27
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO do extracto da convocatoria e das bases xerais e específicas para
  cubrir unha praza de persoal funcionario, por promoción interna,
  correspondente á oferta de emprego do ano 2018  (Boletín Oficial del Estado
  número 231, do 27 de setembro de 2021).
range: Anuncio
url: >-
  https://www.xunta.gal/dog/Publicados/2022/20220209/AnuncioG1439-190122-0001_gl.html
---
<p>No <em>Boletín Oficial</em> da provincia de Lugo (BOP) núm. 89, do 20.4.2020, e núm. 112, do 18.5.2020, publícanse as bases xerais para cubrir prazas do cadro de persoal funcionario e laboral, reservadas á promoción interna (vertical e/ou horizontal) na Deputación Provincial de Lugo.</p>
    <p>No BOP núm. 193, do 23.8.2021, publícase a convocatoria e as bases específicas para cubrir unha (1) praza de técnico/a superior forestal, escala de administración especial, subescala técnica, técnicos superiores, grupo A, subgrupo A1, reservada á promoción interna vertical, correspondente á oferta de emprego do ano 2018.</p>
    <p>No <em>Boletín Oficial del Estado</em> (BOE) núm. 231, do 27.9.2021, publicouse o extracto da convocatoria e abriuse o prazo de presentación de instancias o día 28 de setembro de 2021, que rematou o día 18 de outubro de 2021.</p>
    <p>No BOP núm. 11, do 15.1.2022, publicouse o Acordo da Xunta de Goberno do 5.11.2021, polo que se modifica a base específica 4 (requisitos específicos das persoas aspirantes), o que deu lugar, como consecuencia, á apertura dun novo prazo de presentación de solicitudes.</p>
    <p>Modelo de solicitude: estará á disposición das persoas aspirantes na web corporativa da Deputación Provincial de Lugo e na súa sede electrónica (catálogo de servizos-Recursos Humanos).</p>
    <p>Lugar e forma de presentación: no rexistro electrónico da Deputación Provincial de Lugo, accedendo á súa sede electrónica a través da web corporativa da entidade (sede electrónica-recursos humanos-solicitude promoción interna, alta de solicitude). </p>
    <p>Prazo de presentación: ábrese un novo prazo de presentación de instancias de vinte (20) días naturais contados a partir do día seguinte ao da publicación do extracto deste anuncio no BOE.</p>
    <p>As instancias presentadas durante o prazo anterior non serán tidas en conta e arquivaranse sen máis trámite.</p>
    <p>Faise constar expresamente que os sucesivos anuncios que deriven desta convocatoria se publicarán no BOP de Lugo e na páxina web da Deputación Provincial de Lugo.</p>
    <p>Lugo, 19 de xaneiro de 2022</p>
    <footer><p>O presidente da Deputación Provincial de Lugo<br>P.D. (Decreto do 26.7.2019)<br>Pablo Rivera Capón<br>Deputado delegado da Área de Promoción Económica e Social</p></footer>

