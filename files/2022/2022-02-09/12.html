---
date: '2022-02-09'
id: O3C2-250122-0001
page: 10146
number: 27
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 25 de xaneiro de 2022 pola que se convoca un curso de Protocolos
  e técnicas de intervención dirixido a membros dos corpos e forzas de
  seguridade.
range: Resolución
url: >-
  https://www.xunta.gal/dog/Publicados/2022/20220209/AnuncioO3C2-250122-0001_gl.html
---
<p>Dentro das actividades programadas para o ano 2022, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria dun curso de Protocolos e técnicas de intervención, conforme as seguintes bases:</p>
    <p>1. Datos da actividade.</p>
    <p>Denominación: Protocolos e técnicas de intervención.</p>
    <p>Tipo: curso.</p>
    <p>Horas lectivas: 20 horas.</p>
    <p>Modalidade: presencial.</p>
    <p>2. Desenvolvemento da convocatoria.</p>
    <p>Destinatarios/as: persoal dos corpos e forzas de seguridade.</p>
    <p>Prazas ofertadas: 80 prazas.</p>
    <p>Contidos:</p>
    <p>– A patrulla.</p>
    <p>– Traballo en binomios.</p>
    <p>– Técnicas especiais de detención.</p>
    <p>– Bastón policial extensible.</p>
    <p>– Resolucións policiais ante agresións con coitelos.</p>
    <p>– Operativa de vehículos.</p>
    <p>Materiais: o persoal admitido deberá presentarse a este curso provisto de atavío deportivo e do seguinte material:</p>
    <p>– Lazos e bridas de seguridade.</p>
    <p>– Bastón policial.</p>
    <p>– Coitelo simulado.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.gal</p>
    <p>Non se admitirá ningunha outra forma ou modelo de solicitude.</p>
    <p>b) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>c) É obrigatorio consignar no formulario de solicitude un número de teléfono móbil e un correo electrónico co fin de poder realizar as notificacións necesarias.</p>
    <p>d) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>e) Prazo para a presentación de solicitudes.</p>
    <p>O prazo de inscrición e presentación de solicitudes de participación rematará o día 16 de febreiro de 2022.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet http://agasp.xunta.gal</p>
    <p>b) Para cubrir correctamente os formularios de solicitude, no citado enderezo da internet disporase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, poderán dirixirse á Agasp a través do número de teléfono 886 20 61 10, do fax 886 20 61 22 ou do enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>– Criterios de selección.</p>
    <p>a) Menor número de actividades formativas realizadas polo/a alumno/a solicitante nos últimos cinco anos, segundo consten nas bases de datos da academia.</p>
    <p>b) A igual número de actividades terá preferencia o alumnado que leve máis tempo sen participar nas actividades da academia.</p>
    <p>c) Antigüidade.</p>
    <p>– Listaxe de solicitudes seleccionadas.</p>
    <p>O día 17 de febreiro de 2022 a Academia Galega de Seguridade Pública publicará no sitio web.gal as solicitudes de participación que resultaren seleccionadas segundo os criterios de selección mencionados anteriormente.</p>
    <p>– Obrigas das persoas seleccionadas.</p>
    <p>As persoas que resulten seleccionadas teñen a obriga de participar no desenvolvemento da actividade, agás que comunicasen a súa imposibilidade de asistencia con cando menos 48 horas de antelación ao comezo desta. Esta renuncia deberase comunicar por escrito á Agasp, por correo electrónico ao enderezo formación.agasp@xunta.gal</p>
    <p>Noutro caso serán excluídas automaticamente da selección para as dez seguintes actividades que se convoquen para as cales reúna os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>5. Desenvolvemento da actividade.</p>
    <p>Lugar: sede da Academia Galega de Seguridade Pública.</p>
    <p>Datas: 18, 19 e 20 de febreiro de 2022.</p>
    <p>Certificado de asistencia: ao remate da actividade entregarase un certificado de asistencia a aquelas persoas que acrediten a súa participación continuada nela.</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado mediante a Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 25 de xaneiro de 2022</p>
    <footer><p>Santiago Villanueva Ávarez<br>Director da Escola Galega de Seguridade Pública</p></footer>

