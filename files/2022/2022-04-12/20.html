---
date: '2022-04-12'
id: G0596-220322-0001
page: 23102
number: 71
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 17 de marzo de 2022, da Dirección Xeral de Planificación
  Enerxética e Recursos Naturais, pola que se outorgan a UFD Distribución
  Electricidad, S.A. as autorizacións administrativas previa e de construción
  para a infraestrutura eléctrica denominada LAT 132 kV Chantada-Cementos Oural
  DAR AP27-AP57, no concello do Saviñao (expediente 52/2021 AT).
range: Resolución
url: >-
  https://www.xunta.gal/dog/Publicados/2022/20220412/AnuncioG0596-220322-0001_gl.html
---
<p>Feitos:</p>
    <p>1. O 4.6.2021, UFD Distribución Electricidad, S.A. (en diante, UFD) presentou, ante a Xefatura Territorial de Lugo desta consellería (en diante, xefatura territorial), a solicitude de autorización administrativa previa e autorización administrativa de construción para a infraestrutura eléctrica denominada LAT 132 kV Chantada-Cementos Oural DAR AP27-AP57, no termo municipal de O Saviñao (Lugo), a que se lle asignou o número de expediente 52/2021 AT.</p>
    <p>Esta solicitude acompañouse da seguinte documentación técnica, de conformidade coa Lei 24/2013, do 26 de decembro, do sector eléctrico, e o Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica:</p>
    <p>• Proxecto de execución denominado LAT 132 kV Chantada-Cementos Oural DAR AP27-AP57, asinado pola enxeñeira industrial María Isabel López Ferrer (colexiada nº 17.566 do Colexio Oficial de Enxeñeiros Industriais de Madrid) e visado por este colexio, con nº 202100157 e data do 20.1.2021, e en que figura un orzamento de execución material de 108.168,91 euros.</p>
    <p>• Declaración responsable, exixida no artigo 53.1.b) da Lei 24/2013, do 26 de decembro, asinada pola dita enxeñaira industrial o 22.12.2020.</p>
    <p>• Separatas técnicas do proxecto de execución para as entidades afectadas: Concello do Saviñao e Axencia Galega de Infraestruturas (AXI).</p>
    <p>A infraestrutura eléctrica proxectada ten por obxecto a corrección de varios defectos antirregulamentarios detectados na LAT 132 kV Chantada-Oural, pertencente a UFD e cuxa autorización data do 20.12.1966, outorgada para unha tensión de 66 kV pola Resolución da Delegación Provincial de Lugo do Ministerio de Industria. Posteriormente, a Dirección Xeral da Enerxía do dito ministerio autorizou o cambio de tensión a 132 kV, mediante a Resolución do 21 de novembro de 1975.</p>
    <p>En concreto, proxéctanse os seguintes traballos nos vans comprendidos entre varios apoios (27-28, 36-38, 49-50 e 56-57) da LAT 132 kV Chantada-Oural:</p>
    <table>
     <thead>
      <tr>
       <td>Van</td>
       <td>Defectos que se corrixen</td>
       <td>Traballos que se van realizar</td>
      </tr>
     </thead>
     <tbody>
      <tr>
       <td>27-28</td>
       <td>Distancia ao&amp;nbsp;terreo</td>
       <td>• Substituír o apoio 27 polo novo apoio 27N, que se instalará baixo traza a 3 m do existente en sentido ao apoio 26.
        • Substituír o apoio 28 polo novo apoio 28N, que se instalará baixo traza a 3 m do existente en sentido ao apoio 29.
        • Tender novos condutores LA-180 no van 27N-28N e regular condutores existentes nos vans&amp;nbsp;26N-27N e 28N-29.</td>
      </tr>
      <tr>
       <td>36-38</td>
       <td>Distancia ao&amp;nbsp;terreo</td>
       <td>• Substituír o apoio 37 polo novo apoio 37N, que se instalará baixo traza a 5,8 m do existente en sentido ao apoio 38.
        • Regular condutores existentes nos vans 36-37N e 37N-38.</td>
      </tr>
      <tr>
       <td>49-50</td>
       <td>Distancia ao&amp;nbsp;terreo</td>
       <td>• Substituír o apoio 50 polo novo apoio 50N, que se instalará baixo traza a 3 m do existente en sentido ao apoio 51.
        • Regular cables existentes nos vanos 49-50N e 50N-51.</td>
      </tr>
      <tr>
       <td>56-57</td>
       <td>Distancia a&amp;nbsp;estrada</td>
       <td>• Aquí realízase un recuamento, onde se deben desmantelar os apoios 55, 56, 57 e 58.
        • Instalaranse os apoios 55N, 56N, 57N e 58N.
        • Tenderanse novos condutores LA-180 no tramo 55N-58N e regularanse os condutores existentes nos vans 54-55N e 58N-59.</td>
      </tr>
     </tbody>
    </table>
    <p>2. Con datas do 16.6.2021 e do 17.6.2022, a xefatura territorial trasladou as separatas técnicas do proxecto de execución, respectivamente, ao Concello do Saviñao e á AXI, para os efectos de obter os seus informes a respecto da autorización da referida infraestrutura eléctrica. Estas dúas entidades emitiron informes favorables co seu condicionado técnico, dos que se deu traslado a UFD, quen presentou a súa conformidade con eles.</p>
    <p>3. O 26.7.2021, UFD completou a documentación presentada inicialmente cunha separata técnica do proxecto de execución para unha nova entidade afectada, a Dirección Xeral de Patrimonio Cultural. A xefatura territorial, o 27.7.2021, trasladou esta separata técnica á Dirección Xeral de Patrimonio Cultural para os efectos de obter o seu informe a respecto da autorización da referida infraestrutura eléctrica. Esta entidade ditou resolución de autorización da referida infraestrutura eléctrica, da que se deu traslado a UFD, quen presentou a súa conformidade con ela.</p>
    <p>4. O 19.11.2021, UFD, co obxecto de corrixir unha serie de deficiencias sinaladas nun requirimento da xefatura territorial, presentou o seguinte proxecto de execución en substitución do presentado inicialmente:</p>
    <p>• Proxecto de execución denominado LAT 132 kV Chantada -Cementos Oural DAR AP27-AP57, asinado pola enxeñeira industrial María Isabel López Ferrer (colexiada nº 17.566 do Colexio Oficial de Enxeñeiros Industriais de Madrid) e visado por este colexio, con nº 202100157 e data do 29.10.2021, e en que figura un orzamento de execución material de 91.393,73 euros.</p>
    <p>5. O 2.3.2022, a xefatura territorial, logo de rematada a instrución do expediente 52/2021 AT, deu traslado del á Dirección Xeral de Planificación Enerxética e Recursos Naturais para os efectos de ditar a oportuna resolución. A xefatura territorial incorporou ao expediente o informe dos seus servizos técnicos, o 15.2.2022, en que se informa favorablemente o proxecto de execución da referida infraestrutura eléctrica para a autorización administrativa e de construción.</p>
    <p>Consideracións legais e técnicas:</p>
    <p>1. A Dirección Xeral de Planificación Enerxética e Recursos Naturais é competente para resolver este expediente, de conformidade co disposto no artigo 20 do Decreto 230/2020, do 23 de decembro, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG núm. 5, do 11 de xaneiro de 2021), e no artigo único do Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro de 2017).</p>
    <p>2. A lexislación de aplicación ao presente expediente é a seguinte:</p>
    <p>• Lei 24/2013, do 26 de decembro, do sector eléctrico.</p>
    <p>• Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>• Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>• Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>• Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>• Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>• Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>3. Os servizos técnicos da xefatura territorial emitiron informe o 15.2.2022, en que se informa favorablemente o proxecto de execución da referida infraestrutura eléctrica para a autorización administrativa e de construción.</p>
    <p>De acordo con todo o anterior,</p>
    <h2>RESOLVO:</h2>
    <p>Outorgar a UFD Distribución Electricidad, S.A. as autorizacións administrativas previa e de construción para a infraestrutura eléctrica denominada LAT 132 kV Chantada-Cementos Oural DAR AP27-AP57, no termo municipal do Saviñao (Lugo).</p>
    <p>Todo isto de acordo coas condicións seguintes:</p>
    <p>1. As instalacións que se autorizan terán que realizarse de acordo coas especificacións e planos que figuran no proxecto de execución denominado LAT 132 kV Chantada-Cementos Oural DAR AP27-AP57, asinado pola enxeñeira industrial María Isabel López Ferrer (colexiada nº 17.566 do Colexio Oficial de Enxeñeiros Industriais de Madrid) e visado por este colexio, con nº 202100157 e data do 29.10.2021; e en que figura un orzamento de execución material de 91.393,73 euros.</p>
    <p>2. UFD asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manteñan as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, aprobado polo Real decreto 223/2008, do 15 de febreiro, e o Regulamento sobre condicións técnicas e garantías de seguridade nas instalacións eléctricas de alta tensión e as súas instrucións técnicas complementarias ITC-RAT 01 a 23, aprobado polo Real decreto 337/2014, do 9 de maio.</p>
    <p>3. Para introducir modificacións nas instalacións que afecten datos básicos do proxecto será necesaria a autorización previa da Dirección Xeral de Planificación Enerxética e Recursos Naturais; non obstante, a xefatura territorial poderá autorizar as modificacións de detalle do proxecto que resulten procedentes, debendo comunicar á dita dirección xeral todas as resolucións que se diten en aplicación da citada facultade.</p>
    <p>4. O prazo para a posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución. Unha vez construídas estas instalacións, a empresa promotora deberá presentar a solicitude de autorización de explotación ante a xefatura territorial, quen deberá estendela tras as comprobacións técnicas que considere oportunas.</p>
    <p>5. En canto aos bens e dereitos afectados pola referida infraestrutura eléctrica e adscritos ás distintas administracións, organismos ou empresas de servizo público ou de servizos de interese xeral, a empresa promotora realizará os correspondentes cruzamentos e afeccións de acordo cos condicionados e informes emitidos por estes.</p>
    <p>6. O incumprimento das condicións e requisitos establecidos nesta resolución ou a variación substancial dos orzamentos que determinaron a súa adopción poderán dar lugar á súa revogación, logo de audiencia ao promotor, de conformidade co disposto no artigo 53.10 da Lei 24/2013, do 26 de decembro.</p>
    <p>7. Estas autorizacións adóptanse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da referida infraestrutura eléctrica, en especial as relativas á ordenación do territorio e ao ambiente, tal e como dispón o título VII do Real decreto 1955/2000, do 1 de decembro.</p>
    <p>8. Esta resolución publicarase no Diario Oficial de Galicia, de acordo co establecido no artigo 48.2 da Lei 9/2021, do 25 de febreiro.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente segundo e conselleiro de Economía, Empresa e Innovación da Xunta de Galicia, no prazo dun mes, contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen pertinente.</p>
    <p>Santiago de Compostela, 17 de marzo de 2022</p>
    <footer><p>Paula Mª Uría Traba<br>Directora xeral de Planificación Enerxética e Recursos Naturais</p></footer>

