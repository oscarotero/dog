---
date: '2022-06-23'
id: V0653-010622-0002
page: 36210
number: 120
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 27 de maio de 2022, da Xefatura Territorial de Pontevedra, polo que
  se somete a información pública a modificación do proxecto de restauración do
  arrendamento parcial da concesión de explotación Benedicta número 1544
  (PO/C/01544), denominado Triángulo número 1544.8 (PO/C/01544.8), situado no
  termo municipal do Porriño, provincia de Pontevedra.
range: Anuncio
url: >-
  https://www.xunta.gal/dog/Publicados/2022/20220623/AnuncioV0653-010622-0002_gl.html
---
<p>En cumprimento do disposto no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométese ao trámite de información pública o modificado do proxecto de restauración do arrendamento parcial da concesión de explotación Benedicta nº 1544 (PO/C/01544), denominado Triángulo nº 1544.8 (PO/C/01544.8), xunto co informe de aclaracións aos cálculos de estabilidade dos noiros do recheo, situado no termo municipal do Porriño, provincia de Pontevedra, solicitado pola sociedade Lemos Romero, S.L. e sucedida administrativamente pola sociedade Lemmar Granite, S.L.</p>
    <p>Todas aquelas persoas ou entidades que se consideren afectadas poderán examinar o expediente no portal da Vicepresidencia Primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica), alegar por escrito todo o que consideren oportuno e presentalo en calquera oficina das previstas no artigo 16.4 da Lei 39/2015, do 1 de outubro, do procedemento administrativo común das administracións públicas. Para iso terán un prazo de trinta (30) días hábiles, que comezará o día seguinte ao da súa publicación no <em>Diario Oficial de Galicia</em>, segundo o establecido polo artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras.</p>
    <p>Pontevedra, 27 de maio de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

