---
date: '2022-06-23'
id: V0653-020622-0005
page: 36196
number: 120
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 1 de xuño de 2022, da Xefatura Territorial de Ourense, polo que se
  someten a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Nogueira de Ramuín (expediente IN407A 2022/77-3).
range: Acordo
url: >-
  https://www.xunta.gal/dog/Publicados/2022/20220623/AnuncioV0653-020622-0005_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir: </p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación da LMTA, a 20 kV, PRS806 entre os apoios núm. 55-22 e 55-26, e entre os apoios núm. 55-38 e 55-46.</p>
    <p>Situación: lugares de Monte Abriadoiro e Loureiro, concello de Nogueira de Ramuín.</p>
    <p>Características principais recollidas no proxecto:</p>
    <p>• Actuación 1. Substitución por deterioración dos apoios número 55-24 e 55-25, tipo HV, instalando apoios de celosía metálica, e o retensado do condutor LA-56 existente.</p>
    <p>• Actuación 2. Substitución dos apoios en mal estado número 55-41 (con seccionador XS), 55-42 e 55-43, de tipo HV, por apoios tamén de celosía metálica, e cambio de condutor existente por condutor tipo LA-56 en tramo de 133 m de lonxitude.</p>
    <p>• Actuación 3. Cambio do condutor de tipo LA-30 na derivada ao CT 32AN54, instalando no seu lugar un condutor de tipo LA-56, en tramo de 34 m de lonxitude.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado núm. 1534 do ICOIIG, o 24.2.2022.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderá examinarse nesta Xefatura Territorial da Vicepresidencia Primeira e Consellería de Economía, Industria e Innovación de Ourense, rúa Curros Enríquez, núm. 1, 32003 Ourense, e na seguinte ligazón web da consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 1 de xuño de 2022</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h2>Relación de bens e de dereitos afectados</h2>
    <p>Núm. de expediente: IN407A 2022/77-3.</p>
    <p>Concello: Nogueira de Ramuín.</p>
    <p>Denominación da instalación: regulamentación da LMTA, a 20 kV, PRS806 entre os apoios núm. 55-22 e 55-26, e entre os apoios núm. 55-38 e 55-46.</p>
    <p>Predio núm. en proxecto: 1.</p>
    <p>Lugar: Abriadoiro e Chairas.</p>
    <p>Cultivo: monte baixo.</p>
    <p>Titular: CMVMC de Santo Estevo de Ribas de Sil.</p>
    <p>Afeccións: apoios núm. 55-24 e 55-25, cunha superficie de ocupación de 4 m2.</p>

