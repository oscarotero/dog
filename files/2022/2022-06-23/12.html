---
date: '2022-06-23'
id: G0003-160622-0003
page: 36192
number: 120
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 15 de xuño de 2022, da Dirección Xeral de Recursos Humanos, pola
  que se declaran con carácter definitivo as persoas aspirantes admitidas e
  excluídas e as exentas e non exentas do exercicio de lingua galega no
  concurso-oposición para o ingreso en diversas clases de persoal funcionario
  sanitario da escala de saúde pública e administración sanitaria (Lei 17/1989,
  do 23 de outubro), convocado pola Resolución do 24 de novembro de 2021.
range: Resolución
url: >-
  https://www.xunta.gal/dog/Publicados/2022/20220623/AnuncioG0003-160622-0003_gl.html
---
<p>Mediante a Resolución desta dirección xeral do 24 de novembro de 2021 (<em>Diario Oficial de Galicia</em> núm. 235, do 9 de decembro), convocouse concurso-oposición para o ingreso en diversas clases de persoal funcionario sanitario da escala de saúde pública e administración sanitaria.</p>
    <p>Mediante a Resolución do 7 de abril de 2022 (<em>Diario Oficial de Galicia</em> núm. 75, do 20 de abril), publicouse a relación provisional de aspirantes admitidos/as e excluídos/as, así como dos/das exentos/as e non exentos/as da realización do exercicio de lingua galega.</p>
    <p>Logo de finalizado o prazo de emenda previsto na base sexta da resolución de convocatoria, e de conformidade co disposto na citada base, este centro directivo, como órgano convocante do proceso,</p>
    <p class="dog-titulo">RESOLVE:</p>
    <p>Primeiro. Declarar, con carácter definitivo, as persoas aspirantes admitidas e excluidas, así como as exentas e non exentas da realización do exercicio de lingua galega no concurso-oposición para o ingreso como persoal funcionario sanitario da escala de saúde pública e administración sanitaria nas clases de farmacéutico/a inspector/a de saúde pública, inspector/a farmacéutico/a, inspector/a médico/a, licenciado/a en ciencias biolóxicas, licenciado/a en ciencias químicas, licenciado/a en farmacia, licenciado/a en medicina e cirurxía, licenciado/a en psicoloxía, ATS/DUE e subinspector/a sanitario/a, convocado pola Resolución do 24 de novembro de 2021.</p>
    <p>Segundo. As listas coa relación definitiva de admitidos/as e excluidos/as, con indicación do motivo de exclusión, e os/as declarados/as exentos/as e non exentos/as da realización do exercicio de lingua galega, poderán examinarse na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base 6.3 da Resolución do 24 de novembro de 2021, contra esta resolución as persoas interesadas poderán interpoñer directamente recurso contencioso-administrativo, ante a Sala do Contencioso Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa publicación no <em>Diario Oficial de Galicia</em>, de conformidade co disposto nos artigos 8.2 e 10.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Potestativamente, e con carácter previo, poderán interpoñer recurso de reposición ante a Dirección Xeral de Recursos Humanos do Servizo Galego de Saúde, no prazo dun mes contado desde a mesma data.</p>
    <p>Santiago de Compostela, 15 de xuño de 2022</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

