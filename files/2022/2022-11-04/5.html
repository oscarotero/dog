---
date: '2022-11-04'
id: G0656-021122-0002
page: 57859
number: 210
agency: Consellería de Promoción do Emprego e Igualdade
section: III. Outras disposicións.
title: >-
  ORDE do 2 de novembro de 2022 pola que se modifica parcialmente a Orde do 29
  de setembro de 2022 pola que se establecen as bases reguladoras das
  subvencións Xempre Emprendemento para apoiar iniciativas de emprendemento e se
  procede á súa convocatoria para a anualidade de 2022 (código de procedemento
  TR880A).
range: Orde
url: >-
  https://www.xunta.gal/dog/Publicados/2022/20221104/AnuncioG0656-021122-0002_gl.html
---
<p>A Orde do 29 de setembro de 2022, publicada no DOG núm. 187, do 30 de setembro, relativa á concesión de axudas para as persoas traballadoras autónomas e as pequenas e medianas empresas, incluídas as cooperativas e sociedades laborais, que estivesen de alta e iniciasen a súa actividade económica desde o 1 de xaneiro de 2020 no ámbito da Comunidade Autónoma de Galicia, ten a finalidade de facilitar as iniciativas de emprendemento, contribuíndo ao incremento da súa actividade económica, á súa competitividade e, en definitiva, a manter empregos de calidade, a través do apoio ao financiamento do investimento realizado e pagado entre o 1 de xaneiro de 2022 e a data de presentación da solicitude.</p>
    <p>As subvencións reguladas nesta orde financiaranse con cargo á aplicación orzamentaria 11.04.322C.770.2 (proxecto 2022 00087), cun crédito de dous millóns oitocentos vinte e cinco mil euros (2.825.000 €).</p>
    <p>Con posterioridade á publicación da orde, constatado o importante volume de solicitudes presentadas, así como a posibilidade de poder dispoñer de novos fondos de financiamento, en cumprimento do determinado no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, segundo o cal excepcionalmente poderá ampliarse a contía máxima dos créditos dispoñibles cando o aumento veña derivado dunha xeración, ampliación ou incorporación de crédito, cando existan remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo, cómpre incluír expresamente esta posibilidade na orde da convocatoria das subvencións Xempre Emprendemento.</p>
    <p>Consecuentemente con todo o anteriormente exposto, no exercicio das facultades que me confire o artigo 34 da Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único. <em>Modificación da Orde do 29 de setembro de 2022 pola que se establecen as bases reguladoras das subvencións Xempre Emprendemento para apoiar iniciativas de emprendemento e se procede á súa convocatoria para a anualidade de 2022 (código de procedemento TR880A)</em></p>
    <p>No artigo 4 da Orde do 29 de setembro de 2022, relativo ao orzamento, engádese un punto 4.</p>
    <p>O artigo 4.4 queda redactado do seguinte xeito:</p>
    <p>«4. De conformidade co disposto no artigo 31.2 da Lei 9/2007, do 13 de xuño, de subvencións de Galicia e do artigo 30 do seu regulamento, poderase ampliar a contía máxima dos créditos dispoñibles para esta convocatoria. O incremento do crédito estará condicionado á declaración de dispoñibilidade do crédito como consecuencia dunha xeración, ampliación ou incorporación de crédito, ou da existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo».</p>
    <p>Santiago de Compostela, 2 de novembro de 2022</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>

