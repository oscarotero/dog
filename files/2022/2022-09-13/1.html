---
date: '2022-09-13'
id: V0653-080922-0005
page: 48366
number: 174
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  CORRECCIÓN DE ERROS. Orde do 19 de agosto de 2022 pola que se establecen as
  bases reguladoras para a concesión, en réxime de concorrencia non competitiva,
  de subvencións para o impulso da Rede de mercados excelentes de Galicia e para
  a dinamización e revitalización das prazas de abastos, e se convocan para o
  ano 2022 (código de procedemento IN223A).
range: Corrección de orde
url: >-
  https://www.xunta.gal/dog/Publicados/2022/20220913/AnuncioV0653-080922-0005_gl.html
---
<p>Advertidos erros na devandita orde publicada no DOG número 169, do 6 de setembro de 2022, debe facerse a oportuna corrección:</p>
    <p>Na páxina 47426, no artigo 1, punto 3, das bases reguladoras, onde di:</p>
    <p>«3. Con carácter xeral e de acordo co establecido no artigo 29.1 da Lei 9/2007, do 13 de xuño, de subvencións de Galicia, consideraranse subvencionables os gastos e os investimentos que, de xeito indubidable, respondan á natureza da actuación subvencionada.</p>
    <p>En concreto, consideraranse subvencionables as actuacións previstas nos artigos 4, 5 e 6 destas bases reguladoras, sempre que sexan realizadas e efectivamente pagadas desde o 1 de xaneiro de 2022 ata a data límite de xustificación establecida no artigo 23 destas bases reguladoras.</p>
    <p>Todos os investimentos deberán estar plenamente realizados, pagados, operativos e verificables na data límite de xustificación das actuacións».</p>
    <p>Debe dicir:</p>
    <p>«3. Con carácter xeral e de acordo co establecido no artigo 29.1 da Lei 9/2007, do 13 de xuño, de subvencións de Galicia, consideraranse subvencionables os gastos e os investimentos que, de xeito indubidable, respondan á natureza da actuación subvencionada.</p>
    <p>En concreto, consideraranse subvencionables as actuacións previstas no artigo 4 destas bases reguladoras, sempre que sexan realizadas e efectivamente pagadas desde o 1 de xaneiro de 2022 ata a data límite de xustificación establecida no artigo 23 destas bases reguladoras. No caso das actuacións previstas nos artigos 5 e 6 destas bases reguladoras en función da súa especial natureza e, por teren unha continuidade ininterrompida, consideraranse actuacións subvencionables aquelas actuacións realizadas a partir do 1 de novembro de 2021 ata a data límite de xustificación establecida no artigo 23 destas bases reguladoras.</p>
    <p>Todos os investimentos deberán estar plenamente realizados, pagados, operativos e verificables na data límite de xustificación das actuacións».</p>
    <p>Na páxina 47434, no artigo 5, punto 1, das bases reguladoras debe engadirse unha alínea e) co seguinte contido:</p>
    <p>«e) Os gastos imputables ás unidades xerenciais derivados da formulación, execución e seguimento do proxecto obxecto da subvención, cun limite de 4.000 euros de subvención, incluído o salario e a seguridade social.</p>
    <p>A unidade xerencial deberá ter contratada unha persoa física mediante un contrato laboral, que en ningún caso poderá ser membro da asociación nin formar parte dos seus órganos de goberno, e que desenvolverá funcións de xestión, contabilidade, información e asesoramento aos comerciantes e de dinamización.</p>
    <p>Só serán subvencionables por este concepto aqueles proxectos que inclúan como mínimo dúas actuacións das previstas na letra b)».</p>
    <p>Na páxina 47438, no artigo 7, liña 1, punto 2, letra a), onde di: </p>
    <p>«Para as actuacións contidas no artigo 4.2.a) destas bases reguladoras, o investimento máximo subvencionable é de 50.000,00 €».</p>
    <p>Debe dicir: </p>
    <p>«Para as actuacións contidas no artigo 4.1.2.a) destas bases reguladoras, o investimento máximo subvencionable é de 50.000,00 €».</p>
    <p>Na páxina 47439, no artigo 7, liña 1, punto 2, letra b), onde di: </p>
    <p>«Para as actuacións contidas no artigo 4.2.b) destas bases reguladoras, o investimento máximo subvencionable é de 14.000,00 €».</p>
    <p>Debe dicir: </p>
    <p>«Para as actuacións contidas no artigo 4.1.2.b) destas bases reguladoras, o investimento máximo subvencionable é de 14.000,00 €».</p>
    <p>Na páxina 47459, no artigo 23, punto 3, debe engadirse unha alínea j) co seguinte contido:</p>
    <p>«j) Copia do contrato da persoa xerente e currículo. No caso de imputar gastos de seguridade social da persoa xerente, documento RNT, relación de liquidación de cotizacións e documento RLC».</p>

