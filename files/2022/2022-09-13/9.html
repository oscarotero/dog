---
date: '2022-09-13'
id: C3Q2-060922-0001
page: 48397
number: 174
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 5 de setembro de 2022 pola que se axustan as anualidades e se
  amplía o crédito inicial determinado na Resolución do 18 de novembro de 2021
  pola que se establecen as bases reguladoras para a concesión de axudas, en
  réxime de concorrencia competitiva, ás comunidades de propietarios/as para a
  reparación, a rehabilitación e/ou a adaptación dos edificios de vivendas
  protexidas promovidos por este instituto, e se convocan para o ano 2022
  (código de procedemento VI420A).
range: Resolución
url: >-
  https://www.xunta.gal/dog/Publicados/2022/20220913/AnuncioC3Q2-060922-0001_gl.html
---
<p>Antecedentes:</p>
    <p>Primeiro. O 26 de novembro de 2021 publicouse no <em>Diario Oficial de Galicia</em> a Resolución do 18 de novembro de 2021 pola que se establecen as bases reguladoras para a concesión de axudas, en réxime de concorrencia competitiva, ás comunidades de propietarios/as para a reparación, a rehabilitación e/ou a adaptación dos edificios de vivendas protexidas promovidos polo Instituto Galego da Vivenda e Solo, e se convocan para o ano 2022 (código de procedemento VI420A).</p>
    <p>Segundo. O ordinal trixésimo quinto da devandita resolución determina a aplicación orzamentaria e a repartición do crédito orzamentario en dúas anualidades, de xeito que o importe máximo destas subvencións se instrumentará financeiramente con cargo ao proxecto 2002 06712 e á aplicación 2022 08 81 451A 781.0 dos orzamentos do Instituto Galego da Vivenda e Solo, e a súa contía será de 1.000.000 euros, repartidos en 150.000 euros na anualidade 2022 e 850.000 euros na anualidade 2023.</p>
    <p>Terceiro. O punto segundo do devandito ordinal prevé a posibilidade de que a persoa titular do Instituto Galego da Vivenda e Solo poida incrementar o crédito orzamentario sinalado para a convocatoria do ano 2022.</p>
    <p>Cuarto. O prazo de presentación de solicitudes abriuse o 3 de xaneiro e pechouse o 4 de abril. Na actualidade estanse a tramitar as solicitudes presentadas conforme o previsto nas bases reguladoras.</p>
    <p>Fundamentos de dereito:</p>
    <p>Primero. O artigo 26.3 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, prevé a posibilidade de modificar a distribución inicialmente aprobada nunha convocatoria de subvencións, supeditándoa unicamente á tramitación do correspondente reaxuste de anualidades no expediente de gasto.</p>
    <p>Segundo. Así mesmo, o artigo 30.2 do Decreto 11/2009, do 8 de xaneiro, sinala que, excepcionalmente, a convocatoria poderá prever a posibilidade de ampliar o crédito cando o aumento veña derivado, entre outros supostos, da ampliación do crédito inicialmente previsto.</p>
    <p>En virtude do anterior,</p>
    <h2>RESOLVO:</h2>
    <p>Reaxustar as anualidades previstas e, así mesmo, ampliar o crédito dispoñible da aplicación 08 81 451A 781.0 do proxecto 2002 06712, establecido no resolvo trixésimo quinto da citada resolución, que pasan a ter a seguinte distribución plurianual:</p>
    <table>
     <tbody>
      <tr>
       <td colspan="3">Crédito inicial</td>
      </tr>
      <tr>
       <td>Total</td>
       <td>2022</td>
       <td>2023</td>
      </tr>
      <tr>
       <td>1.000.000 €</td>
       <td>150.000 €</td>
       <td>850.000 €</td>
      </tr>
      <tr>
       <td colspan="3">Crédito final</td>
      </tr>
      <tr>
       <td></td>
       <td>2022</td>
       <td>2023</td>
      </tr>
      <tr>
       <td>1.100.000 €</td>
       <td>65.000 €</td>
       <td>1.035.000 €</td>
      </tr>
     </tbody>
    </table>
    <p>Santiago de Compostela, 5 de setembro de 2022</p>
    <footer><p>Ángeles Vázquez Mejuto<br>Presidenta do Instituto Galego da Vivenda e Solo</p></footer>

