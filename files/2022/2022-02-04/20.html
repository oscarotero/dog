---
date: '2022-02-04'
id: G0597-290122-0001
page: 7697
number: 24
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 28 de xaneiro de 2022 pola que se fai público o resultado do
  sorteo a que se refire o Regulamento de selección de persoal da Administración
  da Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2022/20220204/AnuncioG0597-290122-0001_gl.html
---
<p>En cumprimento do disposto na Resolución do 13 de xaneiro de 2022, da Consellería de Facenda e Administración Pública (DOG núm. 13, do 20 de xaneiro), e do establecido no artigo 9 do Regulamento de selección de persoal da Administración da Comunidade Autónoma de Galicia, o día 26 de xaneiro de 2022 no salón de actos número 2 (pequeno) da Vicepresidencia Primeira e Consellería de Presidencia, Xustiza e Turismo, edificio administrativo San Caetano, en Santiago de Compostela, tivo lugar o sorteo a que alude a citada resolución.</p>
    <p>Conforme o seu resultado, a orde de actuación das persoas aspirantes nos procesos de selección para o ingreso na Administración da Comunidade Autónoma de Galicia que deriven da oferta de emprego público correspondente ao ano 2022 comezará por aquelas cuxo primeiro apelido comece pola letra «T».</p>
    <p>Santiago de Compostela, 28 de xaneiro de 2022</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

