---
date: '2022-02-04'
id: G0426-200122-0006
page: 7733
number: 24
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de xaneiro de 2022, do Xurado Provincial de Clasificación de
  Montes Veciñais en Man Común de Lugo, polo que se publica a resolución do
  recurso de reposición contra a revisión do esbozo do monte veciñal en man
  común San Roque, no concello de Taboada (expediente 3_85/2021_18).
range: Anuncio
url: >-
  https://www.xunta.gal/dog/Publicados/2022/20220204/AnuncioG0426-200122-0006_gl.html
---
<p>Na sesión do Xurado Provincial o día 20.12.2021, figura o seguinte acordo:</p>
    <p>Monte San Roque, parroquia de Sobrecedo, concello de Taboada. Expediente 3_85/2021_18.</p>
    <p>O 22.9.2021 tivo entrada un recurso de reposición presentado pola Comunidade de Sobrecedo contra o Acordo do Xurado do 13 de setembro de 2021, de revisión de esbozo do seu monte veciñal. En síntese, manifestan que a peza máis ao norte do monte non tivo ningunha alteración, polo que solicitan que así se recolla na cartografía resultante, pois foi omitida.</p>
    <p>Unha vez examinado o dito recurso, o Xurado, por unanimidade, acorda aceptalo de conformidade cos fundamentos que se recollen na correspondente resolución do recurso e proceder a reincorporar no esbozo a peza de monte situada ao norte, de acordo coa memoria técnica elaborada polo Servizo de Montes. </p>
    <p>O novo esbozo correspóndese co plano que figura no anexo, ao final deste anuncio.</p>
    <p>Contra esta resolución, no prazo de dous meses contados desde o día seguinte ao da súa notificación ou publicación no <em>Diario Oficial de Galicia</em>, poderá interporse recurso contencioso-administrativo ante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 17 de xaneiro de 2022</p>
    <footer><p>Mª Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>
    <h2>ANEXO</h2>

