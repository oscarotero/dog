---
date: '2022-02-04'
id: G0426-200122-0009
page: 7721
number: 24
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de xaneiro de 2022, do Xurado Provincial de Clasificación de
  Montes Veciñais en Man Común de Lugo, polo que se lles comunican aos posibles
  titulares de dereitos e intereses os acordos adoptados por este xurado,
  relativos á revisión do esbozo do expediente 8/78 e cinco máis.
range: Anuncio
url: >-
  https://www.xunta.gal/dog/Publicados/2022/20220204/AnuncioG0426-200122-0009_gl.html
---
<p>Como consecuencia da entrada en vigor da Lei 7/2012, do 28 de xuño, de montes de Galicia, e coa finalidade de levar a cabo o establecido na disposición transitoria décimo terceira con respecto á revisión de esbozos de montes veciñais en man común, o xurado, na reunión que tivo lugar o 17.9.2012, acordou solicitar ao Servizo de Montes a realización de propostas de revisión e elaboración de cartografías actualizadas dos montes veciñais da provincia, susceptibles de tal adecuación.</p>
    <p>En relación con isto, na sesión celebrada polo xurado provincial o día 20.12.2021, figuran os seguintes acordos:</p>
    <p>– Monte Signada (exp. 8/78), pertencente aos veciños de Signada, na parroquia de Mosteiro, concello de Navia de Suarna.</p>
    <p>O 13.7.2020 tivo entrada unha solicitude asinada polo presidente da comunidade, para que se proceda á revisión do esbozo conforme a documentación que achega. Tras o requirimento oportuno, a solicitude foi mellorada o 4.8.2021 e 16.8.2021.</p>
    <p>O 16.9.2021 o Servizo de Montes elabora unha proposta de novo esbozo (2020_30) na que a superficie do monte de Signada pasa a ser de 99,35 hectáreas.</p>
    <p>Examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo I, ao final deste anuncio.</p>
    <p>– Monte Cadaval, Louseiras e Toxal Novo (exp. 15/98), pertencente aos veciños de Vilaseñor, na parroquia de Vilarente, concello de Abadín.</p>
    <p>O 15.9.2020 tivo entrada unha solicitude asinada polo presidente da comunidade, para que se proceda á revisión do esbozo conforme a documentación que achega. Tras o requirimento oportuno, a solicitude foi mellorada o 9.8.2021.</p>
    <p>O 1.12.2021, o Servizo de Montes elabora unha proposta de novo esbozo (2020_42) na que a superficie do monte de Cadaval, Louseiras e Toxal Novo pasa a ser de 12,9508 hectáreas.</p>
    <p>Examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo II, ao final deste anuncio.</p>
    <p>– Monte Lamas (exp. 24/76), pertencente aos veciños da parroquia de Lamas, concello de Friol.</p>
    <p>O 17.12.2020 tivo entrada unha solicitude asinada polo presidente da comunidade, para que se proceda á revisión do esbozo conforme a documentación que achega. Tras o requirimento oportuno, a solicitude foi mellorada o 12.8.2021.</p>
    <p>O 22.9.2021 o Servizo de Montes elabora unha proposta de novo esbozo (2020_65) na que a superficie do monte de Lamas pasa a ser de 98,77 hectáreas.</p>
    <p>Examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo III, ao final deste anuncio.</p>
    <p>– Monte Bustelo (exp. 39/73), pertencente aos veciños de Bustelo, na parroquia de Negueira, concello de Negueira de Muñiz.</p>
    <p>O 17.12.2020 tivo entrada unha solicitude asinada polo presidente da comunidade, para que se proceda á revisión do esbozo conforme a documentación que achega. Tras o requirimento oportuno, a solicitude foi mellorada o 16.7.2021.</p>
    <p>O 13.12.2021, o Servizo de Montes elabora unha proposta de novo esbozo (2020_66) na que a superficie do monte de Bustelo pasa a ser de 243,99 hectáreas.</p>
    <p>Examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo IV, ao final deste anuncio.</p>
    <p>– Monte Pedriñeira e Costa (exp. 49/75), pertencente aos veciños da parroquia de Vilachá, concello da Pobra do Brollón.</p>
    <p>O 12.4.2021 tivo entrada unha solicitude asinada polo presidente da comunidade, para que se proceda á revisión do esbozo conforme a documentación que achega. Tras o requirimento oportuno, a solicitude foi mellorada o 4.8.2021.</p>
    <p>O 13.12.2021, o Servizo de Montes elabora unha proposta de novo esbozo (2021_14) na que a superficie do monte de Pedriñeira e Costa pasa a ser de 607,92 hectáreas.</p>
    <p>Examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo V, ao final deste anuncio.</p>
    <p>– Monte Vallo (exp. 10/78), pertencente aos veciños do lugar de Vallo, parroquia de Vallo, concello de Navia de Suarna.</p>
    <p>O 14.7.2021 tivo entrada unha solicitude asinada polo presidente da comunidade, para que se proceda á revisión do esbozo conforme a documentación que achega. Tras o requirimento oportuno, a solicitude foi mellorada o 25.11.2021.</p>
    <p>O 7.12.2021, o Servizo de Montes elabora unha proposta de novo esbozo (2021_26) na que a superficie do monte de Vallo pasa a ser de 213,4601 hectáreas.</p>
    <p>Examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo VI, ao final deste anuncio.</p>
    <p>Contra estes acordos, desde o día seguinte ao da súa publicación no Diario Oficial de Galicia, poderá interpoñerse recurso potestativo de reposición ante o Xurado Provincial de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 17 de xaneiro de 2022</p>
    <footer><p>María Olga Iglesias Fontal<br>Presidenta do Xurado Provincial de Clasificación de Montes Veciñais<br>en Man Común de Lugo</p></footer>

