---
date: '2022-07-06'
id: L375-300622-0001
page: 38714
number: 128
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO relativo ao texto da segunda addenda ao convenio urbanístico asinado
  entre este concello e a sociedade Parque Tecnolóxico de Galicia, S.A.
range: Anuncio
url: >-
  https://www.xunta.gal/dog/Publicados/2022/20220706/AnuncioL375-300622-0001_gl.html
---
<p>Logo de negociar e subscribir o texto da segunda addenda ao convenio urbanístico asinado entre o Concello de San Cibrao das Viñas e a sociedade Parque Tecnolóxico de Galicia, S.A., o 14 de marzo de 2012, co obxecto de materializar a cesión obrigatoria, gratuíta e libre de cargas á Administración municipal correspondente ao 10 % do aproveitamento tipo da área de repartición do ámbito SUR-I2, SUR-I3 e SUR-I4, segundo se especifica no artigo 22 da LOUGA.</p>
    <p>De conformidade co disposto no artigo 168 da Lei 2/2016, do 10 de febreiro, do solo de Galicia, en relación cos artigos 400.2 do Regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro, 25.1 do texto refundido da Lei do solo e rehabilitación urbana, aprobado polo Real decreto lexislativo 7/2015, do 30 de outubro, e 83 da Lei 39/2015, do 1 de outubro, do procedemento administrativo común das administracións públicas, sométese a información pública durante o prazo dun (1) mes, mediante o anuncio que se publicará no <em>Diario Oficial de Galicia</em> e no xornal <em>La Región</em> de Ourense.</p>
    <p>Durante o devandito prazo, que empezará a contar desde o día seguinte ao da publicación deste anuncio no <em>Diario Oficial de Galicia</em>, o texto inicial do convenio urbanístico poderá ser examinado por calquera interesado nas dependencias municipais referidas, para que se formulen as alegacións que se consideren pertinentes. Así mesmo, estará á disposición dos interesados na sede electrónica deste concello [http://sancibrao.sedelectronica.es].</p>
    <p>San Cibrao das Viñas, 30 de xuño de 2022</p>
    <footer><p>Manuel Pedro Fernández Moreiras<br>Alcalde</p></footer>

