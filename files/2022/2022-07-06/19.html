---
date: '2022-07-06'
id: V0653-130622-0004
page: 38671
number: 128
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 6 de xuño de 2022, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Sarria (expediente IN407A 2022/04 AT).
range: Resolución
url: >-
  https://www.xunta.gal/dog/Publicados/2022/20220706/AnuncioV0653-130622-0004_gl.html
---
<p>Visto o expediente para o outorgamento da autorización administrativa previa e de construción da instalación eléctrica que a seguir se describe:</p>
    <p>Peticionaria: Unión Fenosa Distribución, S.A.</p>
    <p>Domicilio social: rúa A Batundeira, nº 2, Velle (Ourense).</p>
    <p>Denominación: regulamentación LMTA SAR804 entre os apoios nº D121-2-1 e D121-2-8 (Sarria).</p>
    <p>Situación: concello de Sarria.</p>
    <p>Características técnicas principais:</p>
    <p>• Liña de media tensión aérea 20 kV SAR804 (expediente 2448 AT) con orixe no apoio existente D121-2 da LMTA SAR804 e final no apoio existente D121-2-8, cunha lonxitude de 860 metros en condutor novo tipo LA-56 e 129 metros de condutor existente tipo LA-56. Substitúense os apoios D121-2-1, D121-2-5 e D121-2-7 por apoios novos de celosía, elimínase o apoio D121-2-6 e instálase un apoio novo D121-2-7x1 de tipo C-14/1000.</p>
    <p>Finalidade da instalación: regulamentación de instalacións.</p>
    <p>Orzamento: 12.359,68 €.</p>
    <p>Documentación que se xunta:</p>
    <p>• Separata para o Concello de Sarria.</p>
    <p>• Separata para a Confederación Hidrográfica Miño-Sil.</p>
    <p>• Separata para a Consellería de Cultura, Educación, Formación Profesional e Universidades.</p>
    <p>Esta xefatura territorial, de acordo cas competencias que resultan do Decreto 230/2020, do 23 de decembro, polo que se establece a estrutura orgánica da Consellería, e tendo en conta o Decreto 9/2017, do 12 de xaneiro, sobre órganos competentes para a autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, concederlle a autorización administrativa previa e de construción á dita instalación sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. A instalación deberase axustar, na súa execución, ao disposto no citado proxecto de execución e a dirección de obra deberá ser realizada por técnico competente.</p>
    <p>Segunda. A peticionaria asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. Deberase cumprir en todo momento as normativas e directrices vixentes que sexan de aplicación, en particular canto establecen a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada, ante o vicepresidente primeiro e conselleiro de Economía, Industria e Innovación, no prazo dun mes a partir do día seguinte o da notificación ou publicación desta resolución; tamén se poderá interpor calquera outro recurso que se considere pertinente ao seu dereito.</p>
    <p>Lugo, 6 de xuño de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

