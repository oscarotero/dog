---
date: '2022-07-11'
id: G0655-010722-0001
page: 39399
number: 131
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 30 de xuño de 2022, da Dirección Xeral de Ordenación e
  Innovación Educativa, pola que se designan os membros e se fai pública a
  composición do tribunal que elaborará, supervisará e avaliará a proba para a
  concesión dos premios extraordinarios de educación secundaria obrigatoria ao
  rendemento académico correspondentes ao curso 2021/22, e se ditan instrucións
  para a realización da proba correspondente.
range: Resolución
url: >-
  https://www.xunta.gal/dog/Publicados/2022/20220711/AnuncioG0655-010722-0001_gl.html
---
<p>A Orde da Consellería de Cultura, Educación, Formación Profesional e Universidades, do 23 de maio de 2022, pola que se convocan os premios extraordinarios de educación secundaria obrigatoria ao rendemento académico correspondentes ao curso 2021/22 (DOG núm. 102, do 30 de maio), establece no seu artigo 13 que para elaborar, supervisar e avaliar a proba, a persoa titular da Secretaría Xeral de Educación e Formación Profesional designará un tribunal composto por un presidente ou unha presidenta, e ata un máximo de seis vogais, coa categoría de subdirector/a xeral, xefe/a de servizo ou inspectores e inspectoras de educación.</p>
    <p>A Secretaría Xeral de Educación e Formación Profesional viuse afectada pola reestruturación establecida no artigo 6 do Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia (DOG núm. 101, do 27 de maio).</p>
    <p>De conformidade co establecido no citado artigo 13 e na disposición derradeira primeira da citada Orde do 23 de maio de 2022, esta dirección xeral</p>
    <h2>RESOLVE:</h2>
    <p>Primeiro. Designar os membros do tribunal que deberán elaborar, supervisar e avaliar a proba para a concesión dos premios extraordinarios de educación secundaria obrigatoria ao rendemento académico correspondentes ao curso 2021/22 e facer pública a súa composición, que é a que figura no anexo desta resolución.</p>
    <p>Segundo. Fixar a data, o horario, os lugares de realización da proba e condicións de presentación das persoas candidatas.</p>
    <p>1. A proba realizarase o día 6 de setembro de 2022 de acordo co seguinte horario:</p>
    <p>– 9.15 horas, presentación das persoas candidatas.</p>
    <p>– 10.00 a 12.00 horas, primeira parte da proba.</p>
    <p>– 12.30 a 14.30 horas, segunda parte da proba.</p>
    <p>2. Lugares en que se realizará a proba.</p>
    <p>Os lugares en que se realizará a proba publicaranse no portal educativo (https://www.edu.xunta.gal) e na páxina de inicio da aplicación informática PremiosEdu (https://www.edu.xunta.gal/premiosedu), unha vez publicada a relación provisional do alumnado admitido e excluído.</p>
    <p>Terceiro. Presentación das persoas candidatas</p>
    <p>Para a realización da proba as persoas candidatas deberán presentarse no lugar asignado ás 9.15 horas e acreditarán a súa identidade co DNI, pasaporte ou calquera outro documento recoñecido en dereito.</p>
    <p>Cuarto. Medidas de prevención</p>
    <p>Durante a realización da proba respectaranse as medidas de prevención e hixiene que as autoridades sanitarias teñan establecido no momento de realización desta.</p>
    <p>Quinto. Desenvolvemento da proba</p>
    <p>A realización da proba, conforme o previsto nesta resolución, poderá ser modificada en función da evolución da COVID-19 naqueles aspectos que sexa preciso para un adecuado desenvolvemento do proceso.</p>
    <p>As persoas candidatas deberán consultar a información contida no portal educativo (https://www.edu.xunta.gal) e na páxina de inicio da aplicación informática PremiosEdu (https://www.edu.xunta.gal/premiosedu), en referencia a posibles cambios no desenvolvemento do proceso.</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 30 de xuño de 2022</p>
    <footer><p>Judith Fernández Novoa<br>Directora xeral de Ordenación e Innovación Educativa</p></footer>
    <h2>ANEXO</h2>
    <h2>Tribunal</h2>
    <p>–Titulares:</p>
    <p>– Presidente: Iván Mira Fernández, subdirector xeral de Ordenación, Inspección e Avaliación do Sistema Educativo.</p>
    <p>– Vogais:</p>
    <p>– Manuel Trigás Verdini, inspector de Educación.</p>
    <p>– María Beatriz Plana Galán, inspectora de Educación.</p>
    <p>– Íñigo Barreiro García, inspector de Educación.</p>
    <p>– Roberto Cid Galante, inspector de Educación.</p>
    <p>– José Carlos Barros Pardo, inspector de Educación.</p>
    <p>– Román Latas Calvo, inspector de Educación.</p>
    <p>– Suplentes:</p>
    <p>– Presidenta: Mª Eugenia Pérez Fernández, subdirectora xeral de Innovación, Orientación e Formación de Recursos Humanos.</p>
    <p>– Vogais:</p>
    <p>– Jesús María Risueño López, inspector de Educación.</p>
    <p>– Marina Armada Vigo, inspectora de Educación.</p>
    <p>– Rubén Vázquez Rodríguez, inspector de Educación.</p>
    <p>– María del Pilar Barandela Sandianes, inspectora de Educación.</p>
    <p>– María Ángeles Aramburu Núñez, inspectora de Educación.</p>
    <p>– María Antonia González Comesaña, inspectora de Educación.</p>

