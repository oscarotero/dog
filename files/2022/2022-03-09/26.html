---
date: '2022-03-09'
id: G0596-020322-0002
page: 16837
number: 47
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 25 de febreiro de 2022, da Xefatura Territorial da Coruña, pola
  que se concede a autorización administrativa previa, de construción e
  declaración de utilidade pública, en concreto, dunha instalación de
  distribución eléctrica no concello de Ames (expediente-e IN407A 2021/150-1).
range: Resolución
url: >-
  https://www.xunta.gal/dog/Publicados/2022/20220309/AnuncioG0596-020322-0002_gl.html
---
<p>Expediente-e: IN407A 2021/150-1.</p>
    <p>Promotora: UFD Distribución Electricidad, S.A.</p>
    <p>Instalación: LMTA, CTI e RBT Augapesada II.</p>
    <p>Concello: Ames.</p>
    <p>Feitos:</p>
    <p>1. O 5 de agosto de 2021, a empresa promotora solicitou a autorización administrativa previa, a autorización administrativa de construción e a declaración de utilidade pública da dita instalación de distribución eléctrica.</p>
    <p>Achegan o proxecto que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>Proxecto de execución nomeado: LMTA, CTI e RBT Augapesada II.</p>
    <p>2. O proxecto someteuse ao trámite de información pública mediante resolución publicada nos seguintes medios:</p>
    <p>– Acordo de información pública: 1 de decembro de 2021.</p>
    <p>– DOG: 28 de decembro de 2021.</p>
    <p>– BOP: 10 de decembro de 2021.</p>
    <p>– Xornal <em>La Voz de Galicia</em>: 15 de decembro de 2021.</p>
    <p>– Taboleiro de anuncios do concello: segundo certificado municipal do 11 de xaneiro de 2022.</p>
    <p>3. Durante o período en que se someteu o proxecto ao trámite de información pública non se presentou ningunha alegación, reclamación ou suxestión relacionada coa documentación obxecto de publicación.</p>
    <p>4. De acordo co establecido no artigo 127 do RD 1955/2000, do 1 de decembro, déuselles traslado ás distintas administracións, organismos ou, se é o caso, empresas de servizo público ou de servizos de interese xeral, dunha separata do proxecto na parte que a instalación puidera afectar bens e dereitos ao seu cargo, contendo as características da instalación e a documentación cartográfica correspondente.</p>
    <p>Unión Fenosa Distribución, S.A. presentou separatas para os seguintes organismos:</p>
    <p>• Concello de Ames: enviada a separata ao organismo con data do 3.12.2021 non consta no expediente, a día de hoxe, contestación do organismo á solicitude de condicionado.</p>
    <p> • Augas de Galicia: enviada a separata ao organismo con data do 3.12.2021 non consta no expediente, a día de hoxe, contestación do organismo á solicitude de condicionado.</p>
    <p>• Servizo de Patrimonio Cultural da Xefatura Territorial da Coruña: enviada a separata ao organismo con data do 3.12.2021 non consta no expediente, a día de hoxe, contestación do organismo á solicitude de condicionado.</p>
    <p>• Xefatura Territorial da Consellería de Infraestruturas e Mobilidade da Coruña-Servizo Provincial da AXI. O organismo remite informe con data do 15.12.2021. Unión Fenosa Distribución, S.A. acepta o seu condicionado mediante escrito con data do 18.1.2022.</p>
    <p>• Telefónica de España, S.A. O organismo remite informe con data do 22.12.2021. Unión Fenosa Distribución, S.A. acepta o seu condicionado mediante escrito con data do 13.1.2022.</p>
    <p>5. Os servizos técnicos da xefatura territorial emitiron un informe favorable sobre a solicitude de autorización.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, e o artigo 39.a) do Decreto 230/2020, do 23 de decembro (DOG do 11 de xaneiro de 2021), polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño). </p>
    <p>3. Características técnicas:</p>
    <p>Instalacións de media tensión.</p>
    <p>Nova liña aérea de media tensión de 0,222 km de lonxitude en condutor de tipo LA-56 composta por tres apoios. Inicio nun apoio (D49X) que se intercalará baixo a LMTA SNT821 e final no apoio D49X-2 onde se instalará un novo CTI de 100 kVA 20.000/400 V; entre ambos instalarase o apoio D49X-1 con XS.</p>
    <p>Substitución dos apoios D49 e D50 da liña existente por apoios de tipo C-20/2000-E30 e C-18/3000-E30 respectivamente. No D49 repoñeranse os XS existentes para a derivada en condutor de tipo LA-30, que se retensará.</p>
    <p>Liña aérea de media tensión a 20 kV, cunha lonxitude de 0,097 km, con orixe no apoio existente D48 da LMT SNT821, en condutor LA-110 mm² Al, e final no apoio proxectado D49.</p>
    <p>Liña aérea de media tensión a 20 kV, cunha lonxitude de 0,097 km, con orixe no apoio existente D48 da LMT SNT822, en condutor LA-110 mm² Al, e final no apoio proxectado D49.</p>
    <p>Instalacións de baixa tensión.</p>
    <p>LBTS. Novo tramo de liña soterrada, en condutor de tipo XZ1-4×(1×240), entre o apoio proxectado HV-630-11 e o apoio existente de tipo HV-300-9, onde se conecta a RBTA existente.</p>
    <p>LBTA. Van de 10 m de lonxitude en condutor de tipo RZ-3×150/80 entre el CTI proxectado e o apoio proxectado de tipo HV-630-11 que substituirá un apoio existente de tipo HV-100-9, onde se realizará a conexión coa RBTA existente en condutor de tipo RZ-3×50/54.6.</p>
    <p>4. Na visita de campo realizada para examinar o lugar da instalación non se apreciou, nos predios sometidos a expropiación, ningunha das limitacións á constitución da servidume sinaladas no artigo 58.a) da Lei 24/2013, do 26 de decembro, do sector eléctrico.</p>
    <p>5. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado,</p>
    <footer><p>RESOLVO:</p></footer>
    <p>a) Conceder a autorización administrativa previa, a autorización administrativa de construción e a declaración de utilidade pública, en concreto, das instalacións de distribución eléctrica de media tensión.</p>
    <p>b) As instalacións de baixa tensión deberán inscribirse no Rexistro de Liñas Eléctricas de Distribución de Baixa Tensión da Consellería de Enerxía, Empresa e Innovación, mediante o procedemento IN407D, de acordo coa Resolución do 8 de xuño de 2020, da Dirección Xeral de Enerxía e Minas, pola que se regula o procedemento de rexistro de liñas eléctricas de distribución de baixa tensión (DOG núm. 142, do 17 de xullo).</p>
    <p>c) A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados, e implicará a urxente ocupación, para os efectos do artigo 52 da Lei de expropiación forzosa.</p>
    <p>d) Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas axeitadas para a montaxe da instalación e posta a punto.</p>
    <p>e) Esta autorización outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que considere pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 25 de febreiro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

