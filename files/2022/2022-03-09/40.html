---
date: '2022-03-09'
id: G1096-220222-0003
page: 16867
number: 47
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 21 de febreiro de 2022 polo que se notifica a resolución do
  procedemento sancionador e de restitución e reposición da legalidade
  POL/110/2019-RP1.
range: Anuncio
url: >-
  https://www.xunta.gal/dog/Publicados/2022/20220309/AnuncioG1096-220222-0003_gl.html
---
<p>O director da Axencia de Protección da Legalidade Urbanística ditou, o 23 de decembro de 2021, resolución no expediente sancionador e de restitución e reposición da legalidade número POL/110/2019-RP1, pola realización de obras dentro da zona de servidume de protección do dominio público terrestre consistentes na instalación de valla metálica sobre muro antigo e instalación de caseta prefabricada, na estrada Ostreira, no termo municipal do Grove, provincia de Pontevedra.</p>
    <p>Ao non poder realizar a notificación persoal daquela resolución ao interesado con documento nacional de identidade número 35424198N, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a devandita resolución por medio dun anuncio no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícaselle ao interesado que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación deste anuncio no Boletín Oficial del Estado. Transcorrido o devandito prazo, a notificación entenderase producida.</p>
    <p>Contra a devandita resolución, que pon fin á vía administrativa, o interesado pode interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exerce o seu dereito de presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste, e lle sirva de notificación ao citado interesado en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 21 de febreiro de 2022</p>
    <footer><p>Jacobo Hortas García<br>Director da Axencia de Protección<br>da Legalidade Urbanística</p></footer>

