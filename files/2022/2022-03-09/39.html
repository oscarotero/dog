---
date: '2022-03-09'
id: G0427-160222-0002
page: 16865
number: 47
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 11 de febreiro de 2022 pola que se autoriza a transmisión mortis
  causa mediante pacto de mellora da concesión administrativa e da batea Pura
  II.
range: Resolución
url: >-
  https://www.xunta.gal/dog/Publicados/2022/20220309/AnuncioG0427-160222-0002_gl.html
---
<p>Visto o expediente instruído para os efectos de transmisión da batea Pura II e da concesión administrativa que a ampara, resulta:</p>
    <p>a) Antecedentes.</p>
    <p>Primeiro. Mediante escrito do 27 de xaneiro de 2022, Jose Francisco Muñiz Argibay solicitou autorización para a transmisión mortis causa mediante pacto de mellora da concesión administrativa da batea Pura II. </p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, e coa Orde do 8 de setembro de 2017, de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 xuño, de dereito civil de Galicia (DOG núm. 124, do 29 de xuño), nos seus artigos 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve: </p>
    <p>Autorizar a transmisión mortis causa, mediante pacto de mellora, a favor de José Francisco Muñiz Argibay (***6714**), da concesión que se indica a seguir:</p>
    <p>Identificación:</p>
    <p>Tipo: batea . </p>
    <p>Nome: Pura II.</p>
    <p>Situación: </p>
    <p>Cuadrícula nº: 6.</p>
    <p>Polígono: B.</p>
    <p>Distrito: Ribeira (A Coruña).</p>
    <p>Especie autorizadas: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 26.6.1980.</p>
    <p>Remate da vixencia: 15.12.2029.</p>
    <p>Actual titular: José Manuel Muñiz Lampón (***1662**) .</p>
    <p>Novo titular: José Francisco Muñiz Argibay (***6714**) .</p>
    <p>O novo titular da concesión subrógase nos dereitos e obrigas do anterior.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 11 de febreiro de 2022</p>
    <footer><p>A consellería do Mar<br>P.D. (Orde do 8.9.2017)<br>María José Cancelo Baquero<br>Xefa territorial da Coruña</p></footer>

