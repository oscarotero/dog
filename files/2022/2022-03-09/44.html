---
date: '2022-03-09'
id: G0003-230222-0003
page: 16877
number: 47
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 21 de febreiro de 2022, da Dirección Xeral de Recursos Humanos,
  pola que se emprazan as partes interesadas no recurso
  contencioso-administrativo que se tramita no Xulgado do
  Contencioso-Administrativo número 2 de Ourense, procedemento abreviado
  29/2022E.
range: Resolución
url: >-
  https://www.xunta.gal/dog/Publicados/2022/20220309/AnuncioG0003-230222-0003_gl.html
---
<p>No Xulgado do Contencioso-Administrativo número 2 de Ourense tramítase o recurso 29/2022E (procedemento abreviado), de María del Carmen López Doldán contra a estimación parcial do recurso de reposición interposto contra a Resolución do 10 de agosto de 2021, da Dirección Xeral de Recursos Humanos, pola que se publica a relación definitiva de admitidos/as e excluídos/as e os resultados definitivos de baremación correspondentes ao primeiro proceso de xeración de listas para a formalización de nomeamentos estatutarios temporais de diversas categorías/especialidades de persoal licenciado sanitario de atención hospitalaria (DOG núm. 168, do 1 de setembro).</p>
    <p>Categoría: facultativa especialista da Área de Farmacia Hospitalaria.</p>
    <p>Acceso: libre.</p>
    <p>Ámbito: autonómico.</p>
    <p>Epígrafe: experiencia.</p>
    <p>O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte no citado xulgado, no prazo de nove días, de conformidade co previsto no artigo 49 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 21 de febreiro de 2022</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

