---
date: '2022-03-09'
id: G0596-210222-0006
page: 16826
number: 47
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 24 de febreiro de 2022, da Xefatura Territorial da Coruña, polo que
  se someten a información pública a solicitude de autorización administrativa
  previa, a declaración de utilidade pública, en concreto, a necesidade de
  urxente ocupación que iso implica, a autorización administrativa de
  construción, o estudo de impacto ambiental (EIA) e o proxecto sectorial de
  incidencia supramunicipal (proxecto de interese autonómico-PIA) do proxecto do
  parque eólico Monte Neme nos concellos de Carballo e Malpica de Bergantiños (A
  Coruña) (expediente IN661A 2007/04).
range: Acordo
url: >-
  https://www.xunta.gal/dog/Publicados/2022/20220309/AnuncioG0596-210222-0006_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Solicitante/promotora: Enel Green Power España, S.L.U. (CIF: B61234613).</p>
    <p>Domicilio social: rúa Ribera del Loira, 60, 28042 Madrid.</p>
    <p>Domicilio notificacións: rúa Fernando Casa Novoa, 35, portal B, 2º andar, 15707 Santiago de Compostela.</p>
    <p>Denominación do proxecto: parque eólico Monte Neme (expediente IN661A 2007/04).</p>
    <p>Concellos afectados: Carballo e Malpica de Bergantiños (A Coruña).</p>
    <p>Potencia máxima do parque: 16 MW.</p>
    <p>Número de aeroxeradores que se van instalar: 4×6 MW, cun sistema de regulación que se configurará para limitar a potencia activa máxima de parque a 16 MW de forma permanente, de acordo coa potencia admisible no punto de conexión (capacidade de acceso). </p>
    <p>Produción neta: 56.526 MWh/ano.</p>
    <p>Orzamento total (execución material): 18.458.962,00 €.</p>
    <p>Prazo de execución: oito (8) meses.</p>
    <p>Localización (área de afección):</p>
    <table>
     <tbody>
      <tr>
       <td colspan="2">Parque eólico Monte Neme</td>
      </tr>
      <tr>
       <td>A.D.E.</td>
       <td>Área de investigación Monte Neme</td>
      </tr>
     </tbody>
    </table>
    <table>
     <tbody>
      <tr>
       <td rowspan="3">Vértice</td>
       <td colspan="2">Parque eólico Monte Neme
        Concellos de Carballo e Malpica de Bergantiños</td>
      </tr>
      <tr>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>V1</td>
       <td>522.030</td>
       <td>4.788.864</td>
      </tr>
      <tr>
       <td>V2</td>
       <td>521.875</td>
       <td>4.788.786</td>
      </tr>
      <tr>
       <td>V3</td>
       <td>521.630</td>
       <td>4.789.030</td>
      </tr>
      <tr>
       <td>V4</td>
       <td>521.753</td>
       <td>4.789.430</td>
      </tr>
      <tr>
       <td>V5</td>
       <td>520.679</td>
       <td>4.790.237</td>
      </tr>
      <tr>
       <td>V6</td>
       <td>521.508</td>
       <td>4.791.492</td>
      </tr>
      <tr>
       <td>V7</td>
       <td>522.857</td>
       <td>4.790.732</td>
      </tr>
      <tr>
       <td>V8</td>
       <td>523.226</td>
       <td>4.789.479</td>
      </tr>
      <tr>
       <td>V9</td>
       <td>522.265</td>
       <td>4.789.128</td>
      </tr>
     </tbody>
    </table>
    <table>
     <tbody>
      <tr>
       <td rowspan="3">Aeroxerador</td>
       <td colspan="3">Parque eólico Monte Neme
        (Carballo)</td>
      </tr>
      <tr>
       <td colspan="2">ETRS89 H29</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>WTG01</td>
       <td>521.431</td>
       <td>4.790.433</td>
       <td>Carballo</td>
      </tr>
      <tr>
       <td>WTG02</td>
       <td>521.892</td>
       <td>4.790.546</td>
       <td>Carballo</td>
      </tr>
      <tr>
       <td>WTG03</td>
       <td>522.351</td>
       <td>4.790.385</td>
       <td>Carballo</td>
      </tr>
      <tr>
       <td>WTG04</td>
       <td>522.562</td>
       <td>4.789.892</td>
       <td>Carballo</td>
      </tr>
     </tbody>
    </table>
    <table>
     <tbody>
      <tr>
       <td rowspan="3">Subestación</td>
       <td colspan="2">Parque eólico Monte Neme
        (Carballo)</td>
      </tr>
      <tr>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>A</td>
       <td>522.540,47</td>
       <td>4.789.618,87</td>
      </tr>
      <tr>
       <td>B</td>
       <td>522.561,13</td>
       <td>4.789.597,18</td>
      </tr>
      <tr>
       <td>C</td>
       <td>522.523,16</td>
       <td>4.789.560,93</td>
      </tr>
      <tr>
       <td>D</td>
       <td>522.502,46</td>
       <td>4.789.582,65</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Monte Neme
        (Carballo)</td>
      </tr>
      <tr>
       <td rowspan="2">Torre meteorolóxica</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>TM</td>
       <td>521.672</td>
       <td>4.790.790</td>
       <td>Carballo</td>
      </tr>
     </tbody>
    </table>
    <p>Características técnicas das instalacións:</p>
    <p>– 4 aeroxeradores de 6,00 MW de potencia unitaria, cun sistema de regulación que se configurará para limitar a potencia activa máxima de parque a 16 MW de forma permanente, de acordo coa potencia admisible no punto de conexión (capacidade de acceso). Aeroxeradores con velocidade variable e paso variable, altura ata a buxa de 115 m e un diámetro de rotor de 170 m.</p>
    <p>– 4 centros de transformación tipo seco en góndola de potencia unitaria de 6.500 kVA e relación de transformación de 0,69/33 kV, coas súas correspondentes celas metálicas de seccionamento, manobra e protección.</p>
    <p>– Rede eléctrica soterrada de 30 kV, de interconexión entre os centros de transformación dos aeroxeradores e a subestación transformadora do parque de 30/66 kV, composta por 2 circuítos con condutores tipo RH5 Z1 18/30 kV de seccións 240 mm2 e 95 mm2 de aluminio.</p>
    <p>– Rede de terras xeral de modo que as instalacións electromecánicas e subestación do parque eólico forman un conxunto equipotencial. A rede de terras será con condutor de Cu-50 mm2.</p>
    <p>– Rede de comunicacións constituída por condutor de fibra óptica que interconectará os aeroxeradores co centro de control situado na SET do parque.</p>
    <p>– Unha torre meteorolóxica de 115 metros de altura.</p>
    <p>– Subestación con transformador de potencia en intemperie, trifásico, en baño de aceite, de potencia 20 MVA ONAN/ ONAF, relación de transformación 66/33 kV, distribuído da seguinte forma:</p>
    <p>• Parque de 66 kV en intemperie cunha posición ríxida de liña-trafo con regulación en carga.</p>
    <p>• Un conxunto de celas de 30 kV formado por celas blindadas illadas en SF6 con configuración de simple barra e relés de protección incorporados, constituído por:</p>
    <p>- 3 posicións de chegada de liña 30 kV dos aeroxeradores P.E. Monte Neme (1 cela de reserva).</p>
    <p>- 1 posición de batería de condensadores.</p>
    <p>- 1 posición de transformador, lado 30 kV.</p>
    <p>- 1 posición de transformador de servizos auxiliares.</p>
    <p>- Nese edificio tamén se atopa o transformador de servizos auxiliares de tipo seco de 160 kVA e relación de transformación 33/0,42 kV.</p>
    <p>• Nos edificios proxectados situaranse tamén o centro de control, xunto coas comunicacións e proteccións.</p>
    <p>– A evacuación da enerxía eléctrica producida no parque eólico realizarase a través dunha liña eléctrica aérea de alta tensión 66 kV que transportará a enerxía desde a subestación Monte Neme ata a subestación Cabana, que será obxecto doutro proxecto independente. </p>
    <p>Obxecto da información pública:</p>
    <p>A solicitude de autorización administrativa previa, a declaración de utilidade pública, en concreto, a autorización administrativa de construción, o estudo de impacto ambiental (EIA) e o proxecto sectorial de incidencia supramunicipal (proxecto de interese autonómico-PIA) das instalacións. A declaración de utilidade pública, de acordo co artigo 56.1 da Lei 24/2013, do 26 de decembro, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>– Documentación que se expón:</p>
    <p>1. O proxecto de execución (novembro 2019-vsdo. 21.12.2021) máis documentos complementarios.</p>
    <p>1.1. Plano xeral do proxecto do parque eólico.</p>
    <p>1.2. A relación concreta e individualizada dos propietarios de bens e dereitos afectados polo proxecto (RBDA), que figura no anexo que se insire neste acordo.</p>
    <p>1.3. Planos individuais dos predios afectados polo proxecto.</p>
    <p>2. O estudo de impacto ambiental (EIA) (decembro 2019-asdo.16.4.2021).</p>
    <p>3. O proxecto sectorial de incidencia supramunicipal (proxecto de interese autonómico-PIA) (novembro 2019-vsdo. 21.12.2021).</p>
    <p>De conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, e isto faise público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas titulares de dereitos reais ou intereses económicos sobre os bens afectados que fosen omitidas, para que poidan examinar a documentación técnica anteriormente relacionada, e, se é o caso, presentar as alegacións ou observacións que estimen oportunas dentro do prazo de trinta (30) días, que se contará a partir do día seguinte ao da última publicación deste acordo.</p>
    <p>A documentación estará á disposición dos interesados nas dependencias da Sección de Enerxía da Xefatura Territorial da Coruña da Vicepresidencia Segunda e Consellería de Economía, Empresa e Innovación (rúa Vicente Ferrer, 2, 2º andar, 15071 A Coruña, teléfonos 981 18 49 83 e 18 49 23), de luns a venres, das 9.00 ás 14.00 horas, así como nos concellos de Carballo e Malpica de Bergantiños (A Coruña). Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación a través da seguinte ligazón:</p>
    <p>https://ceei.xunta.gal/transparencia/parque-eolico/monte-neme</p>
    <p>A Coruña, 24 de febreiro de 2022</p>
    <footer><p>Isidoro Martínez Arca <br>Xefe territorial da Coruña</p></footer>

