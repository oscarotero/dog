---
date: '2022-03-09'
id: G0596-020322-0001
page: 16843
number: 47
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 25 de febreiro de 2022, da Xefatura Territorial da Coruña, pola
  que se concede a autorización administrativa previa, de construción e
  declaración de utilidade pública, en concreto, dunha instalación de
  distribución eléctrica no concello de Teo (expediente-e IN407A 2021/130-1).
range: Resolución
url: >-
  https://www.xunta.gal/dog/Publicados/2022/20220309/AnuncioG0596-020322-0001_gl.html
---
<p>Expediente-e: IN407A 2021/130-1.</p>
    <p>Promotora: UFD Distribución Electricidad, S.A.</p>
    <p>Instalación: LMTS, CTC e RBT Calo-Teo.</p>
    <p>Concello: Teo.</p>
    <p>Feitos:</p>
    <p>1. O 9 de xullo de 2021, a empresa promotora solicitou a autorización administrativa previa, a autorización administrativa de construción e a declaración de utilidade pública, en concreto, da dita instalación de distribución eléctrica.</p>
    <p>Achegan o proxecto que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>Proxecto de execución nomeado: LMTS, CTC e RBT Calo-Teo.</p>
    <p>2. O proxecto someteuse ao trámite de información pública mediante resolución publicada nos seguintes medios:</p>
    <p>– Acordo de información pública: 17 de setembro de 2021.</p>
    <p>– DOG: 11 de outubro de 2021.</p>
    <p>– BOP: 23 de setembro de 2021.</p>
    <p>– Xornal <em>La Voz de Galicia</em>: 1 de outubro de 2021.</p>
    <p>– Taboleiro de anuncios do concello: segundo certificado municipal do 17 de setembro de 2021.</p>
    <p>3. Durante o período no que se someteu o proxecto ao trámite de información pública, non se presentou ningunha alegación, reclamación ou suxestión relacionada coa documentación obxecto de publicación.</p>
    <p>4. De acordo ao establecido no artigo 127 do Real decreto 1955/2000, do 1 de decembro, déuselles traslado ás distintas administracións, organismos ou, no seu caso, empresas de servizo público ou de servizos de interese xeral, dunha separata do proxecto na parte que a instalación puidera afectar a bens e dereitos ao seu cargo, contendo as características da instalación e a documentación cartográfica correspondente.</p>
    <p>UFD Distribución Electricidad, S.A. presentou separatas para os seguintes organismos:</p>
    <p>• Concello de Teo: o Concello remite informe con data do 14.10.2021. UFD acepta o seu condicionado mediante escrito con data do 29.10.2021.</p>
    <p>• Deputación Provincial da Coruña: o organismo remite informe con data do 14.10.2021. UFD acepta o seu condicionado mediante escrito con data do 29.10.2021.</p>
    <p>• Servizo de Patrimonio Cultural da Xefatura Territorial da Coruña: enviada a separata ao organismo con data do 10.9.2021 non consta no expediente, a día de hoxe, contestación do organismo á solicitude de condicionado.</p>
    <p>• Ministerio de Transportes, Mobilidade e Axenda Urbana, Estradas, Demarcación de Estradas do Estado. Enviada a separata ao organismo con data do 10.9.2021 non consta no expediente, a día de hoxe, contestación do organismo á solicitude de condicionado.</p>
    <p>5. Os servizos técnicos da Xefatura Territorial emitiron un informe favorable sobre a solicitude de autorización.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia e o artigo 39.a) do Decreto 230/2020, do 23 de decembro (DOG do 11 de xaneiro de 2021), polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p>2. Lexislación de aplicación:</p>
    <p>• Lei 39/2015, do 1 de outubro, do procemento administrativo común das administracións públicas (BOE núm. 236, do 2 de outubro).</p>
    <p>• Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>• Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>• Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>• Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>• Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>• Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>• Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>• Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>• Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>• Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>3. Características técnicas:</p>
    <p>Instalacións de media tensión.</p>
    <p>• Instalación dun novo centro de transformación (CT) de tipo prefabricado compacto maniobra exterior con envolvente de formigón 2L+1P telecontrolado, con transformador de 250 kVA/20 kV, localizado en predio de propiedade particular, con acceso desde vía pública.</p>
    <p>• Línea de media tensión subterránea en condutores de tipo RHZ1-2 OL-12/20 kV-3 (1×240 Al), canalizados en gabia de 0,40 metros de largo e de entre 1,00 e 1,40 metros de profundidade, no interior de sendos tubos de polipropileno de Ø 160 mm, por viais municipais no termo municipal de Teo.</p>
    <p>• A LMTS con inicio nos pasos aéreo-soterrados (PAS) a realizar no apoio nº 29 existente de tipo C-22/2000 da LMT SNT840 (expediente 51909), no tramo entre a derivada ao CT Casalonga (expediente 51/05) e a derivada ao CT particular Carballal (matrícula 15PG66), e finalizará no CT proxectado (entrada e saída), sendo a súa lonxitude total de 510 m.</p>
    <p>• No apoio existente, onde se realizarán os PAS, se instalan pararraios autoválvulas de 24 kV/10 kA.</p>
    <p>• Cruzamento coa estrada N-550 mediante perforación dirixida (26 m), cun total de seis tubos de polietileno de Ø 160 mm.</p>
    <p>Instalacións de baixa tensión.</p>
    <p>• Liña de baixa tensión soterrada (LBTS). Enlace coa rede de baixa tensión aérea existente con tres saídas de BT desde o novo CT, en condutores soterrados de tipo XZ1-0,6/1 kV, 4 (1×240 Al) e XZ1-0,6/1 kV, 4 (1×50 Al), cunha lonxitude total de 637 m, canalizados en gabia de entre 0,20 y 0,40 m de largo e de entre 0,80 e 1,40 m de profundidade, no interior de tubos de polipropileno de Ø 160 mm, compartindo canalización coa LMT proxectada na maior parte da traza.</p>
    <p>• Liñas aéreas de baixa tensión (LBTA). Reforma da rede de BT aérea existente. Substitución dalgúns dos condutores existentes de tipo RZ-3×25/54,6 e RZ-3×50/54,6, por novos condutores illados de tipo RZ-3×95/54,6 (232 metros) e RZ-3×50/54,6 (3 m). Os condutores tenderanse polos apoios existentes ou discorrerán grampados en fachada, non se instala ningún novo apoio. Conexión coa rede de naixa tensión existente mediante cinco pasos de soterrado a aéreo, para os novos condutores pousados de tipo RZ-3×95/54,6 e RZ-3×50/54,6.</p>
    <p>4. Na visita de campo realizada para examinar o lugar da instalación non se apreciou, nos predios sometidos a expropiación, ningunha das limitacións á constitución da servidume sinaladas no artigo 58.a) da Lei 24/2013, do 26 de decembro, do sector eléctrico.</p>
    <p>5. No expediente consta un informe favorable dos servizos técnicos desta xefatura territorial.</p>
    <p>Consonte con todo o sinalado,</p>
    <footer><p>RESOLVO:</p></footer>
    <p>a) Conceder a autorización administrativa previa, a autorización administrativa de construción e a declaración de utilidade pública, en concreto, das instalacións de distribución eléctrica de media tensión.</p>
    <p>b) As instalacións de baixa tensión deberán inscribirse no Rexistro de Liñas Eléctricas de Distribución de Baixa Tensión da Consellería de Enerxía, Empresa e Innovación, mediante o procedemento IN407D, de acordo coa Resolución do 8 de xuño de 2020, da Dirección Xeral de Enerxía e Minas, pola que se regula o procedemento de rexistro de liñas eléctricas de distribución de baixa tensión (DOG núm. 142, do 17 de xullo).</p>
    <p>c) A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>d) Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>• As declaracións de conformidade relativas ao material ou equipamento e as certificacións ou homologacións, se procede.</p>
    <p>• Un certificado do/da director/a da montaxe no que se garantirá o cumprimento das especificacións do proxecto e prescripcións complementarias, se as houber, así coma das regulamentacións e normas axeitadas para a montaxe da instalación e posta a punto.</p>
    <p>e) Esta autorización outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que considere pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 25 de febreiro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

