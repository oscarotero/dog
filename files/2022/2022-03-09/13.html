---
date: '2022-03-09'
id: G0003-280222-0004
page: 16790
number: 47
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 28 de febreiro de 2022, da Xerencia da Área Sanitaria de Vigo,
  pola que se resolve a convocatoria pública para a provisión de dous postos de
  coordinador/a do persoal técnico superior en laboratorio clínico e biomédico.
range: Anuncio
url: >-
  https://www.xunta.gal/dog/Publicados/2022/20220309/AnuncioG0003-280222-0004_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e a Orde da Consellería de Sanidade do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, convocouse pola Resolución CM 24/2021, do 29 de novembro (DOG núm. 235, do 9 de decembro), a provisión, polo sistema de concurso de méritos, de dous postos de coordinador/a do persoal técnico superior en laboratorio clínico e biomédico.</p>
    <p>Con base no Decreto 137/2019, do 10 de outubro, polo que se establece a estrutura orgánica do Servizo Galego de Saúde, na Orde do 22 de abril de 2020 sobre delegación de competencias en órganos centrais e periféricos do Servizo Galego de Saúde, e no Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, esta xerencia,</p>
    <h2>DISPÓN:</h2>
    <p>Primeiro. Resolver a convocatoria pública para a provisión de dous postos de coordinador/a do persoal técnico superior en laboratorio clínico e biomédico, convocada pola Resolución do 29 de novembro de 2021.</p>
    <p>Segundo. Nomear, para o posto que se indica, as persoas citadas no anexo desta resolución.</p>
    <p>Terceiro. As aspirantes nomeadas deberán cesar na praza que desempeñe, dentro dos 3 días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos 2 días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada das interesadas, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, percibíndose os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes a partir do día seguinte ao da súa publicación, nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 28 de febreiro de 2022</p>
    <footer><p>Francisco Javier Puente Prieto<br>Xerente da Área Sanitaria de Vigo</p></footer>
    <h2>ANEXO</h2>
    <p>1. Denominación do posto: coordinador/a do persoal técnico superior en laboratorio clínico e biomédico.</p>
    <p>Nome e apelidos: María Carmen Ferreiro Prado.</p>
    <p>DNI: ***2824**.</p>
    <p>2. Denominación do posto: coordinador/a do persoal técnico superior en laboratorio clínico e biomédico.</p>
    <p>Nome e apelidos: Ana María Pérez Folgada.</p>
    <p>DNI: ***3088**.</p>

