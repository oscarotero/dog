---
date: '2022-07-12'
id: G0657-040722-0003
page: 39612
number: 132
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 1 de xullo de 2022, da Dirección Xeral de Xuventude,
  Participación e Voluntariado, pola que se publica o requirimento de emenda da
  documentación das solicitudes presentadas ao abeiro da Orde do 27 de abril de
  2022 pola que se regulan as bases que rexerán a concesión das subvencións ás
  entidades de acción voluntaria de carácter privado para o fomento e a
  realización de actividades de voluntariado, e se procede á súa convocatoria
  para o ano 2022 (código de procedemento BS508B).
range: Resolución
url: >-
  https://www.xunta.gal/dog/Publicados/2022/20220712/AnuncioG0657-040722-0003_gl.html
---
<p>Con data do 5 de maio de 2022, publícase no <em>Diario Oficial de Galicia</em> número 87, a Orde do 27 de abril de 2022 pola que se regulan as bases que rexerán a concesión das subvencións ás entidades de acción voluntaria de carácter privado para o fomento e a realización de actividades de voluntariado, e se procede á súa convocatoria para o ano 2022 (código de procedemento BS508B).</p>
    <p>O artigo 6 da orde de convocatoria establece o prazo e a forma de presentación das solicitudes. O prazo de presentación de solicitudes sinalado no citado artigo é dun (1) mes, contado a partir do día seguinte ao da publicación da orde no <em>Diario Oficial de Galicia</em>.</p>
    <p>Así mesmo, no artigo 7 desta orde determínase a documentación complementaria necesaria para a tramitación do procedemento.</p>
    <p>Unha vez revisadas as solicitudes presentadas ao abeiro da devandita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado, ben por conteren erros ou por non ser suficiente para a determinación do cumprimento dos requisitos exixidos para a súa posterior remisión á comisión encargada da súa valoración.</p>
    <p>O artigo 8 da citada orde establece, de conformidade co previsto no artigo 68 da Lei 39/2015, do 1 de outubro, do procedemento administrativo común das administracións públicas, que se na solicitude se aprecian defectos ou falta de documentación, o órgano instrutor requirirá a entidade solicitante para que, nun prazo de dez (10) días, emende a falta ou achegue os documentos preceptivos, con indicación de que, se así non o fixer, se considerará que desiste da súa petición, logo da resolución que deberá ser ditada nos termos previstos no artigo 21 da referida lei.</p>
    <p>Así mesmo, o artigo 14 da orde de convocatoria establece que se publicarán no <em>Diario Oficial de Galicia</em>, de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento e que esta publicación producirá os efectos de notificación.</p>
    <p>Por todo o exposto,</p>
    <h2>RESOLVO:</h2>
    <p>1. Ordenar a publicación no <em>Diario Oficial de Galicia</em> do acto de requirimento de emenda de solicitudes ditado polo órgano instrutor do procedemento con data do 22 de xuño de 2022 no cal se relacionan as entidades que deben emendar a solicitude e/ou completar a documentación preceptiva exixida segundo o establecido nas bases reguladoras, e que figura como anexo desta resolución.</p>
    <p>2. Facer indicación expresa a todas as entidades solicitantes recollidas no anexo de que son requiridas para que, no prazo de dez (10) días contado a partir do día seguinte ao da publicación desta resolución no <em>Diario Oficial de Galicia</em>, emenden a falta ou acheguen os documentos preceptivos conforme se establece na orde de convocatoria. De non o faceren, consideraranse desistidas da súa petición, logo de resolución que será ditada nos termos previstos no artigo 21 da Lei 39/2015, do 1 de outubro, do procedemento administrativo común das administracións públicas.</p>
    <p>3. En caso de dúbida, dificultades técnicas ou necesidade de máis información durante o proceso de emenda da documentación das solicitudes, poderán dirixirse á Consellería de Política Social e Xuventude a través dos teléfonos 981 95 79 20 ou 881 99 65 30.</p>
    <p>Santiago de Compostela, 1 de xullo de 2022</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h2>Requirimento de emenda de solicitudes</h2>
    <p>Procedemento: BS508B, subvencións para entidades de acción voluntaria de carácter privado para o fomento e a realización de actividades de voluntariado.</p>
    <p>Acto administrativo: requirimento de emenda de solicitudes na Orde do 27 de abril de 2022.</p>
    <p>Data: 22 de xuño de 2022.</p>
    <p>Órgano competente: Servizo de Voluntariado e Participación.</p>
    <p>Efectos: as entidades solicitantes terán un prazo máximo de dez (10) días hábiles, contados a partir do día seguinte ao da publicación do acto no <em>Diario Oficial de Galicia</em>, para emendaren a falta ou achegaren os documentos preceptivos. De non o faceren, consideraranse desistidas da súa petición, logo da resolución que será ditada nos termos previstos no artigo 21 da Lei 39/2015, do 1 de outubro, do procedemento administrativo común das administracións públicas.</p>
    <p>Relación de expedientes:</p>
    <table>
     <tbody>
      <tr>
       <td>Nº de expediente</td>
       <td>Solicitante</td>
       <td>NIF da<br>entidade</td>
       <td>Documentación requirida</td>
      </tr>
      <tr>
       <td>BS508B 2022/058</td>
       <td>Asociación Galega Tecendo Sonhos (Agaltes)</td>
       <td>G27874684</td>
       <td>– Proxecto de actividades (artigo 7.1): cuantificar o número de persoas beneficiarias acorde co anexo I</td>
      </tr>
      <tr>
       <td>BS508B 2022/090</td>
       <td>Asociación Sustinea</td>
       <td>G32422834</td>
       <td>– Anexo I: adaptar o orzamento solicitado (artigo 5.3)<br>– Anexo I ou proxecto de actividades: revisar a información sobre a duración do proxecto</td>
      </tr>
      <tr>
       <td>BS508B 2022/103</td>
       <td>Arquitectura Sin Fronteras España, ASF - Demarcación Galicia</td>
       <td>G60192614</td>
       <td>– Anexo I ou proxecto de actividades: revisar a data de fin de proxecto e o número de persoas beneficiarias</td>
      </tr>
      <tr>
       <td>BS508B 2022/117</td>
       <td>Asociación Proxecto Máscaras</td>
       <td>G70401518</td>
       <td>– Proxecto de actividades (artigo 7.1)<br>– Anexo I: indicar a subvención que solicita e revisar a data de fin do proxecto (artigo 2)</td>
      </tr>
      <tr>
       <td>BS508B 2022/124</td>
       <td>Asociación de Celíacos de Galicia (Acega)</td>
       <td>G15675960</td>
       <td>– Acreditación fidedigna da persoa representante legal da entidade<br>– Anexo I: adaptar as datas de inicio e fin de proxecto (artigo 2)<br>– Proxecto de actividades (artigo 7.1)</td>
      </tr>
      <tr>
       <td>BS508B 2022/125</td>
       <td>Fundación Pazo de Mos</td>
       <td>G36417251</td>
       <td>– Acreditación fidedigna da persoa representante legal da entidade<br>– Anexo I: adaptar o orzamento solicitado (artigo 5.3) e a data de fin do proxecto (artigo 2)<br>– Proxecto de actividades (artigo 7.1): adaptar a data de fin do proxecto (artigo 2) e revisar as táboas do orzamento</td>
      </tr>
      <tr>
       <td>BS508B 2022/126</td>
       <td>Asociación de Migrantes de Galicia (Amiga)</td>
       <td>G70578083</td>
       <td>– Anexo I ou proxecto de actividades: revisar o número de persoas voluntarias</td>
      </tr>
     </tbody>
    </table>

