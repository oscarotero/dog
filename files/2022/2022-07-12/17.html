---
date: '2022-07-12'
id: V0653-200622-0007
page: 39641
number: 132
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 16 de xuño de 2022, da Xefatura Territorial de Pontevedra, de
  autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción dunha instalación eléctrica no
  concello de Gondomar (expediente IN407A 2022/003-4).
range: Resolución
url: >-
  https://www.xunta.gal/dog/Publicados/2022/20220712/AnuncioV0653-200622-0007_gl.html
---
<p>Feitos:</p>
    <p>Primeiro. O 14 de xaneiro de 2022 a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada Enlace LMT VAA708-GON807.</p>
    <p>Examinado o proxecto de execución, conclúese que ten como finalidade a instalación dun apoio C-2000/16 no circuíto aéreo da liña de media tensión VAA708 no tramo VAA7080677 e a instalación de 671 metros dunha liña de media tensión subterránea para enlazar a LMT VAA708 coa LMT GON807. As actuacións están previstas nos lugares da Gándara e A Peroleira, na parroquia de Peitieiros, no concello de Gondomar (Pontevedra).</p>
    <p>Segundo. Esta xefatura territorial solicitou o informe preceptivo ás distintas administracións, organismos ou de ser o caso, empresas de servizos de interese xeral afectadas, isto é, o Concello de Gondomar, a Axencia Estatal de Seguridade Aérea, a Deputación Provincial de Pontevedra e o Servizo do Patrimonio Cultural de Pontevedra. A empresa promotora manifestou a súa conformidade co condicionado emitido polo Concello de Gondomar.</p>
    <p>O Servizo do Patrimonio Cultural achegou unha resolución do 21 de outubro de 2021 de autorización da subministración eléctrica do enlace LMT VAA708-GON807 no lugar da Gándara e A Peroleira e indica que esta resolución lle foi remitida á empresa promotora.</p>
    <p>Os demais organismos non emitiron condicionado técnico, polo que se entende en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro, sen prexuízo da autorización que lle corresponda outorgar.</p>
    <p>Terceiro. Mediante escrito do 8 de febreiro de 2022, esta xefatura territorial notificoulles a solicitude da autorización administrativa previa, a autorización administrativa de construción e a declaración de utilidade pública da referida instalación eléctrica ás persoas afectadas pola declaración de utilidade pública conforme a relación de bens e dereitos achegada pola empresa promotora. </p>
    <p>Canto a aqueles casos en que non foi posible efectuar notificacións, o 8 de abril de 2022 e o 13 de abril de 2022 publicouse o correspondente anuncio no <em>Diario Oficial de Galicia</em> e taboleiro de edictos unico do <em>Boletín Oficial del Estado</em>, respectivamente, co fin de realizar a notificación por comparecencia.</p>
    <p>Cuarto. O proxecto someteuse ao trámite de información pública mediante a Resolución do 8 de febreiro de 2022, publicada nos seguintes medios:</p>
    <p><em>Diario Oficial de Galicia</em>: 2 de marzo de 2022.</p>
    <p>Xornal <em>Faro de Vigo</em>: 17 de febreiro de 2022.</p>
    <p>Taboleiro de anuncios do Concello de Gondomar: desde o 2 de marzo de 2022 ata o 13 de abril de 2022.</p>
    <p>Durante o mencionado trámite non se recibiron alegacións.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 230/2020, do 23 de decembro, da Vicepresidencia Segunda e Consellería de Economía, Empresa e Innovación, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG nº 5, do 11 de xaneiro de 2021), e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 3/2007, do 9 de abril, de prevención e defensa contra os incendios forestais de Galicia.</p>
    <p>Lei do 16 de decembro de 1954, sobre expropiación forzosa.</p>
    <p>Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>LMT subterránea a 20 kV, con condutor RHZ1, de 671 metros de lonxitude, con orixe no paso aéreo-subterráneo no apoio proxectado C-2000/16 na LMT VAA708 e final no centro de transformación Peroleira. Retensado dos vans aéreos lindeiros co apoio proxectado.</p>
    <p>A instalación está situada nos lugares da Gándara e A Peroleira, Peitieiros, Gondomar.</p>
    <p>Conforme con todo o indicado,</p>
    <h2>RESOLVO:</h2>
    <p>Primeiro. Outorgarlle á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada Enlace LMT VAA708-GON807 (expediente IN407A 2022/003-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Declarar a utilidade pública, en concreto, da citada instalación eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. Tamén se deberán cumprir en todo momento as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva na vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que consideren pertinente.</p>
    <p>Pontevedra, 16 de xuño de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

