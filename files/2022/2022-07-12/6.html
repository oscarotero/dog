---
date: '2022-07-12'
id: G0657-010722-0001
page: 39550
number: 132
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 3 de xuño de 2022 pola que se publican as contías das
  transferencias finalistas efectuadas no exercicio 2021 ao abeiro do Decreto
  99/2012, do 16 de marzo, polo que se regulan os servizos sociais comunitarios
  e o seu financiamento.
range: Resolución
url: >-
  https://www.xunta.gal/dog/Publicados/2022/20220712/AnuncioG0657-010722-0001_gl.html
---
<p>De conformidade co disposto no artigo 64 do Decreto 99/2012, do 16 de marzo, polo que se regulan os servizos sociais comunitarios e o seu financiamento, publícanse as contías das transferencias finalistas efectuadas a cada corporación local no exercicio 2021, ao abeiro do mencionado Decreto 99/2012, do 16 de marzo.</p>
    <p>O crédito orzamentario destinado ao financiamento destas transferencias finalistas correspondentes ao exercicio 2021 ascendeu a 104.290.002,40 euros, repartidos nas seguintes aplicacións dos orzamentos xerais da Comunidade Autónoma de Galicia para o ano 2021:</p>
    <p>– 87.090.250,06 euros con cargo á aplicación orzamentaria 13.04.312D.460.0-proxecto 2006 00435.</p>
    <p>– 16.441.687,34 euros con cargo á aplicación orzamentaria 13.03.313C.460.2-proxecto 2015 00474. Nesta aplicación deberá restarse un importe de 30.920,92 euros correspondentes aos reintegros efectuados, unha vez revisada a xustificación do ano 2021, de acordo co disposto no artigo 33.1.c) da Lei 9/2007, do 13 de xuño, de subvencións de Galicia.</p>
    <p>– 758.065,00 euros con cargo á aplicación orzamentaria 13.03.313C.460.0-proxecto 2017 00127.</p>
    <p>– Ás contías anteriores hai que sumarlles o importe correspondente aos remanentes procedentes do exercicio anterior e que foron incorporados para o financiamento destes servizos no exercicio 2021. O importe dos remanentes incorporados ascendeu a 2.660.425,82 euros.</p>
    <p>Unha vez incorporados os ditos remanentes, o importe total das devanditas transferencias finalistas ascendeu a 106.919.507,30 euros.</p>
    <p>Cómpre salientar que as transferencias finalistas destinadas a financiar os gastos correntes para o mantemento e a realización de programas de servizos sociais comunitarios municipais correspondentes ao exercicio 2021 foron cofinanciadas parcialmente con fondos finalistas procedentes da Administración xeral do Estado (Ministerio de Dereitos Sociais e Axenda 2030), nunha contía de 6.514.860,00 euros, a través do denominado Plan concertado de prestacións básicas de servizos sociais de corporacións locais.</p>
    <p>A xestión destas transferencias finalistas correspóndelle á Dirección Xeral de Inclusión Social, de conformidade co previsto no artigo 17 e seguintes do Decreto 216/2020, do 3 de decembro, polo que se establece a estrutura orgánica da Consellería de Política Social.</p>
    <p>Así mesmo, as transferencias finalistas destinadas a financiar a «axuda no fogar a persoas valoradas como dependentes» tamén foron parcialmente cofinanciadas con fondos finalistas procedentes da Administración xeral do Estado (Ministerio de Dereitos Sociais e Axenda 2030-Imserso) nunha contía de 47.097.357,00 euros, con cargo aos fondos estatais destinados á atención de persoas en situación de dependencia.</p>
    <p>A xestión destoutras transferencias finalistas correspóndelle á Dirección Xeral de Maiores e Persoas con Discapacidade, de conformidade co previsto no artigo 20 e seguintes do Decreto 216/2020, do 3 de decembro.</p>
    <p>Na súa virtude, no uso das atribucións establecidas ao abeiro do artigo 34 da Lei 1/1983, do 22 de febreiro, reguladora da Xunta e da súa Presidencia, e de acordo coas competencias establecidas no Decreto 216/2020, do 3 de decembro,</p>
    <h2>RESOLVO:</h2>
    <p>Ordenar a publicación das contías das transferencias finalistas efectuadas no exercicio 2021 ao abeiro do Decreto 99/2012, do 16 de marzo, polo que se regulan os servizos sociais comunitarios e o seu financiamento, que figuran no anexo.</p>
    <p>Santiago de Compostela, 3 de xuño de 2022</p>
    <footer><p>Fabiola García Martínez<br>Conselleira de Política Social e Xuventude</p></footer>

