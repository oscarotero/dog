---
date: '2022-07-12'
id: V0653-100622-0002
page: 39633
number: 132
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 9 de xuño de 2022, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica denominada LMTS CT Ventín a
  Fornelos, no concello de Fornelos de Montes, do que resulta beneficiaria a
  empresa Eléctrica de Moscoso, S.L. (expediente IN407A 2021/289-4).
range: Resolución
url: >-
  https://www.xunta.gal/dog/Publicados/2022/20220712/AnuncioV0653-100622-0002_gl.html
---
<p>A instalación denominada LMTS CT Ventín a Fornelos, no concello de Fornelos de Montes, foi declarada de utilidade pública mediante a Resolución do 19 de maio de 2022, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa Eléctrica de Moscoso, S.L.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 23 de agosto de 2022, a partir das 12.30 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Fornelos de Montes.</p>
    <p>Os interesados recibirán unha notificación individual coa debida antelación legal, en que se lles comunicarán a data e a hora en que deberán presentarse nos seus predios, e se informará de que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do <em>Boletín Oficial del Estado</em> (BOE).</p>
    <p>Vigo, 9 de xuño de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <h3>LMTS CT Ventín a Fornelos</h3>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Titular</td>
       <td>Nº apoio</td>
       <td>m2 solo</td>
       <td>ml sub.</td>
       <td>m2 servidume de paso soterrada</td>
      </tr>
      <tr>
       <td>1</td>
       <td>36019A019004340000EZ</td>
       <td>Descoñecido</td>
       <td>1+arqueta</td>
       <td>11,10</td>
       <td>3,15</td>
       <td>6,3</td>
      </tr>
      <tr>
       <td>2</td>
       <td>36019A021001630000ED</td>
       <td>Leticia Blanco Freaza</td>
       <td>CT</td>
       <td>57</td>
       <td></td>
       <td></td>
      </tr>
     </tbody>
    </table>

