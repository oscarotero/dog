---
date: '2022-07-12'
id: V0654-290622-0002
page: 39679
number: 132
agency: 'Vicepresidencia Segunda e Consellería de Presidencia, Xustiza e Deportes'
section: VI. Anuncios. a) Administración autonómica.
title: >-
  ANUNCIO do 6 de xuño de 2022 polo que se notifican os acordos de incoación de
  expedientes sancionadores por incumprimento das medidas de prevención e
  contención en materia sanitaria do Concello de Aranga (expediente
  SCOVID/ARANGA/0005).
range: Anuncio
url: >-
  https://www.xunta.gal/dog/Publicados/2022/20220712/AnuncioV0654-290622-0002_gl.html
---
<p>O Concello de Aranga acordou a incoación do expediente sancionador SCOVID/ARANGA/0005 por vulneración da normativa sanitaria.</p>
    <p>Intentada a notificación do acordo de incoación por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación do inicio do procedemento sancionador en materia sanitaria á persoa interesada que figura no anexo efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia (DOG)</em>.</p>
    <p>Dado que neste acto non se publica na súa integridade a notificación referida, de conformidade co artigo 46 da Lei 39/2015, do 1 de outubro, do procedemento administrativo común das administracións públicas, o texto íntegro do acto que se notifica está á disposición da persoa interesada, xunto co resto do expediente, no prazo máximo de dez (10) días hábiles, contados desde o día seguinte ao desta publicación no BOE, nas oficinas municipais do Concello de Aranga, situadas na praza Mestre Mosquera, 1, Ponte Aranga, Aranga (A Coruña), das 9.00 ás 14.00 horas, de luns a venres. Advírteselle á persoa interesada que, de non comparecer no referido prazo, a notificación se entenderá producida, para todos os efectos, o día seguinte ao do vencemento do prazo.</p>
    <p>A persoa interesada dispón do prazo indicado no parágrafo anterior para achegar, ante a persoa instrutora do expediente, cantas alegacións, documentos ou informacións xulgue convenientes e, de ser o caso, propoñer proba concretando os medios de que pretenda valer, de conformidade co artigo 64.2.f) da Lei 39/2015, do 1 de outubro, do procedemento administrativo común das administracións públicas. De non efectuar alegacións no referido prazo, o acordo de inicio poderá ser considerado proposta de resolución.</p>
    <p>De conformidade co disposto nos artigos 85 da Lei 39/2015, do 1 de outubro, do procedemento administrativo común das administracións públicas, e 44.bis.5 da Lei 8/2008, do 10 de xullo, de saúde de Galicia, a persoa interesada é informada de que a sanción que se indica no acordo de incoación poderá estar suxeita ás seguintes reducións: o 25 % no caso de recoñecemento da súa responsabilidade ou de pagamento voluntario da sanción antes da resolución do procedemento, ou o 50 % no caso de recoñecemento da súa responsabilidade e de pagamento voluntario da sanción antes da resolución do procedemento. A efectividade de calquera destas reducións estará condicionada á desistencia ou renuncia de calquera acción ou recurso na vía administrativa contra a sanción.</p>
    <p>Este anuncio realízase ao abeiro do establecido no Convenio asinado o 27 de novembro de 2020 entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19.</p>
    <p>Santiago de Compostela, 6 de xuño de 2022</p>
    <footer><p>Sonia Villaverde Cutrín<br>Funcionaria da unidade tramitadora</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>DNI/CIF
        Persoa interesada</td>
       <td>Infracción imputada</td>
       <td>Precepto cualificador</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td rowspan="2">SCOVID/ARANGA/0005</td>
       <td rowspan="2">34899414L</td>
       <td>Incumprimento das normas emitidas polas autoridades sanitarias da Comunidade Autónoma de Galicia polas cales se establece o horario de peche dos establecementos de hostalaría e restauración</td>
       <td>Artigo 41.g) da Lei 8/2008, do 10 de xullo, de saúde de Galicia</td>
       <td>Artigo 44.1 e 44.2 da Lei 8/2008</td>
       <td>200 euros</td>
      </tr>
      <tr>
       <td>Non utilizar a máscara obrigatoria nos termos establecidos na normativa vixente e non encontrarse, de forma xustificada, en ningunha das excepcións á dita obriga</td>
       <td>Artigo 57.2.c.1º) da Lei 33/2011, do 4 de outubro, xeral de saúde</td>
       <td>Artigo 58.1.c) da Lei 33/2011
        Artigo 31.2 do Real decreto lei 21/2020</td>
       <td>100 euros</td>
      </tr>
     </tbody>
    </table>

