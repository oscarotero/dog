---
date: '2022-07-07'
id: G0655-280622-0006
page: 38725
number: 129
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 27 de xuño de 2022 pola que se modifica a autorización do centro
  privado Aula Estudio, de Vigo.
range: Orde
url: >-
  https://www.xunta.gal/dog/Publicados/2022/20220707/AnuncioG0655-280622-0006_gl.html
---
<p>A representación da titularidade do centro privado (CPR) Aula Estudio, de Vigo, solicita a modificación da autorización para impartir o curso de especialización en Desenvolvemento de videoxogos e realidade virtual e o curso de especialización en Intelixencia artificial e big data, integrados na familia profesional de Informática e Comunicacións.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización para impartir os cursos de especialización en Desenvolvemento de videoxogos e realidade virtual e en Intelixencia artificial e big data, no centro que se sinala a seguir:</p>
    <p>Denominación xenérica: centro privado (CPR).</p>
    <p>Denominación específica: Aula Estudio.</p>
    <p>Código: 36024392.</p>
    <p>Domicilio: rúa Santa Marta interior, s/n.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Aula Estudio Formación Práctica, S.L.</p>
    <p>Composición resultante:</p>
    <p>a) Modalidade presencial, réxime ordinario:</p>
    <p> • CM Sistemas Microinformáticos e Redes (2 unidades para 20 alumnos/as cada unha).</p>
    <p> • CM Xestión Administrativa (2 unidades para 20 alumnos/as cada unha).</p>
    <p> • CS Desenvolvemento de Aplicacións Multiplataforma (2 unidade para 20 alumnos/as cada unha).</p>
    <p> • CS Desenvolvemento de Aplicacións Web (2 unidades para 20 alumnos/as cada unha).</p>
    <p> • Curso de especialización en Desenvolvemento de videoxogos e realidade virtual (1 unidade para 20 alumnos/as).</p>
    <p> • Curso de especialización en Intelixencia artificial e big data (1 unidade para 20 alumnos/as).</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades de Pontevedra, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos cursos de especialización, así como o equipamento.</p>
    <p>Artigo 3. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando deban modificarse calquera dos datos que sinala a presente orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 27 de xuño de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

