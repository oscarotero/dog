---
date: '2022-01-31'
id: G0532-270122-0004
page: 5889
number: 20
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 27 de xaneiro de 2022 pola que se amplía o prazo de presentación de
  solicitudes establecido na Orde do 13 de decembro de 2021 pola que se
  establecen as bases reguladoras para a concesión de axudas a pemes, autónomos,
  asociacións e fundacións de Galicia para o financiamento de actuacións
  destinadas á preparación para a reutilización e reciclaxe de residuos téxtiles
  recollidos separadamente, cofinanciadas polo fondo europeo relativo ao
  Mecanismo de recuperación e resiliencia da UE no marco do Plan de
  recuperación, transformación e resiliencia, financiado pola Unión
  Europea-NextGenerationEU, e se procede á súa convocatoria en réxime de
  concorrencia competitiva por anticipado de gasto para o ano 2022 (código de
  procedemento MT975L).
range: Orde
url: >-
  https://www.xunta.gal/dog/Publicados/2022/20220131/AnuncioG0532-270122-0004_gl.html
---
<p>A Consellería de Medio Ambiente, Territorio e Vivenda publicou, no Diario Oficial de Galicia número 238, do 14 de decembro de 2021, a Orde do 13 de decembro de 2021 pola que se establecen as bases reguladoras para a concesión de axudas a pemes, autónomos, asociacións e fundacións de Galicia para o financiamento de actuacións destinadas á preparación para a reutilización e reciclaxe de residuos téxtiles recollidos separadamente, cofinanciadas polo fondo europeo relativo ao Mecanismo de recuperación e resiliencia da UE no marco do Plan de recuperación, transformación e resiliencia, financiado pola Unión Europea-NextGenerationEU, e se procede á súa convocatoria en réxime de concorrencia competitiva por anticipado de gasto para o ano 2022 (código de procedemento MT975L).</p>
    <p>O artigo 6 da devandita orde do 13 de decembro de 2021 establece que o prazo de presentación das solicitudes será desde o día seguinte ao da publicación da convocatoria ata o 31 de xaneiro de 2022, ambos incluídos.</p>
    <p>O artigo 32 da Lei 39/2015, do 1 de outubro, do procedemento administrativo común das administracións públicas permite á Administración, de oficio ou ben a petición dos interesados, a ampliación dos prazos establecidos sempre que non se exceda a metade súa, e as circunstancias o aconsellan e con iso non se prexudican dereitos de terceiros.</p>
    <p>En consecuencia, e tendo en conta que o número de solicitudes recibidas ata actualidade ao abeiro desta orde, permiten prever que non se vai acadar a contía máxima das axudas previstas e que, polo tanto, a dita ampliación non prexudica os dereitos de terceiros, concorren os requisitos para a ampliación de prazos a que se refire o artigo 32.1 da Lei 39/2015, do 1 de outubro, do procedemento administrativo común das administracións públicas, acordase a ampliación que de seguido se sinala.</p>
    <p>Na súa virtude, facendo uso das facultades que me confire o artigo 34 da Lei 1/1983, do 22 de febreiro, reguladora da Xunta e da súa Presidencia, e demais disposicións de xeral aplicación,</p>
    <h2>DISPOÑO:</h2>
    <p>Artigo 1</p>
    <p>Modificase, en relación co prazo de solicitude, a data límite do artigo 6, punto 4 da Orde do 13 de decembro de 2021 pola que se establecen as bases reguladoras para a concesión de axudas a pemes, autónomos, asociacións e fundacións de Galicia para o financiamento de actuacións destinadas á preparación para a reutilización e reciclaxe de residuos téxtiles recollidos separadamente, cofinanciadas polo fondo europeo relativo ao Mecanismo de recuperación e resiliencia da UE no marco do Plan de recuperación, transformación e resiliencia, financiado pola Unión Europea-NextGenerationEU, e se procede á súa convocatoria en réxime de concorrencia competitiva por anticipado de gasto para o ano 2022 (código de procedemento MT975L), ampliándose o prazo de presentación de solicitudes do 31 de xaneiro de 2022 ata o 22 de febreiro de 2022.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 27 de xaneiro de 2022</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

