---
date: '2022-01-31'
id: G0532-200122-0005
page: 5897
number: 20
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 20 de xaneiro de 2022 pola que se dá publicidade dunha encomenda
  de xestión, para o ano 2022, pola que se encarga ao medio propio empresa
  Tecnologías y Servicios Agrarios, S.A., S.M.E., M.P. (Tragsatec) o servizo
  técnico cualificado para o asesoramento xurídico, económico e de información
  ambiental en materia de calidade ambiental e cambio climático.
range: Resolución
url: >-
  https://www.xunta.gal/dog/Publicados/2022/20220131/AnuncioG0532-200122-0005_gl.html
---
<p>1. Encomenda de xestión:</p>
    <p>– Actividade: a encomenda comprende o servizo técnico cualificado para o asesoramento xurídico, económico e de información ambiental en materia de calidade ambiental e cambio climático.</p>
    <p>– Natureza e alcance da xestión encomendada: esta encomenda ten natureza intersubxectiva, ao ter a empresa Tecnologías y Servicios Agrarios, S.A., S.M.E., M.P. (Tragsatec) a consideración de medio propio instrumental da Administración segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, e de conformidade co disposto nos artigos 45 e 47 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: o período de execución comeza o 1 de xaneiro de 2022, sendo o prazo máximo o 31 de decembro de 2022 ou ata a total execución das unidades orzamentadas.</p>
    <p>– Importe e modalidade de financiamento: o importe da encomenda ascende á cantidade de seiscentos sesenta e oito mil douscentos cincuenta euros con cincuenta e sete céntimos (668.250,57 €) con cargo aos orzamentos da Comunidade Autónoma de Galicia para o ano 2022, aplicación orzamentaria 08.02.541D.640.1.</p>
    <p>Santiago de Compostela, 20 de xaneiro de 2022</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

