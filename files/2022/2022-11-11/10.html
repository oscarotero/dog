---
date: '2022-11-11'
id: G0597-081122-0010
page: 58947
number: 215
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 4 de novembro de 2022, do tribunal designado para xulgar o
  proceso selectivo para o ingreso no corpo superior da Administración xeral da
  Comunidade Autónoma de Galicia, subgrupo A1, escala superior de seguridade e
  saúde no traballo, especialidades de seguridade no traballo, de hixiene
  industrial e de ergonomía e psicosocioloxía aplicada, convocado pola Orde do
  28 de febreiro de 2019 (Diario Oficial de Galicia número 44, do 4 de marzo),
  pola que se fan públicos a data, a hora e o lugar de realización do terceiro
  exercicio do proceso selectivo.
range: Resolución
url: >-
  https://www.xunta.gal/dog/Publicados/2022/20221111/AnuncioG0597-081122-0010_gl.html
---
<p>En sesión que tivo lugar o 4 de novembro de 2022, o tribunal nomeado pola Resolución do 11 de abril de 2022 (DOG núm. 73, do 18 de abril), modificada pola Resolución do 10 de maio de 2022 (DOG núm. 94, do 16 de maio), para cualificar o proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de seguridade e saúde no traballo, especialidades de seguridade no traballo, de hixiene industrial e de ergonomía e psicosocioloxía aplicada, convocado pola Orde do 28 de febreiro de 2019 (DOG núm. 44, do 4 de marzo), </p>
    <h2>ACORDOU:</h2>
    <p>Primeiro. Convocar para a realización do terceiro exercicio da fase de oposición as persoas aspirantes que a seguir se relacionan, que, de acordo co establecido nas bases da convocatoria, non acreditaron estar en posesión do Celga 4 ou equivalente debidamente homologado polo órgano competente en materia de política lingüística da Xunta de Galicia, de acordo coa disposición adicional segunda da Orde do 16 de xullo de 2007 (DOG núm. 146, do 30 de xullo), modificada pola Orde do 10 de febreiro de 2014 (DOG núm. 34, do 19 de febreiro), pola que se regulan os certificados oficiais acreditativos dos niveis de coñecemento da lingua galega.</p>
    <table>
     <thead>
      <tr>
       <td>DNI</td>
       <td>Apelidos e nome</td>
       <td>Especialidade</td>
      </tr>
     </thead>
     <tbody>
      <tr>
       <td>***2781**</td>
       <td>Aceiro Pérez, Joaquín</td>
       <td>Seguridade no traballo</td>
      </tr>
      <tr>
       <td>***8051**</td>
       <td>Sánchez Fernández, Alejandro</td>
       <td>Seguridade no traballo</td>
      </tr>
      <tr>
       <td>***2425**</td>
       <td>Sánchez San Juan, María del Carmen</td>
       <td>Seguridade no traballo</td>
      </tr>
      <tr>
       <td>***5431**</td>
       <td>Romero Sánchez, Francisco Javier</td>
       <td>Hixiene industrial</td>
      </tr>
      <tr>
       <td>***6805**</td>
       <td>Díaz-Pavón Sánchez-Tembleque, María del Pilar</td>
       <td>Ergonomía e psicosocioloxía aplicada</td>
      </tr>
     </tbody>
    </table>
    <p>Segundo. De conformidade co disposto na base II.1.1.3 da convocatoria, este terceiro exercicio da fase de oposición terá lugar na aula 11 da Escola Galega de Administración Pública (rúa de Madrid, 2, 15707 Santiago de Compostela, A Coruña) o día 16 de novembro de 2022, en chamamento único que se iniciará ás 15.30 horas.</p>
    <p>O exercicio consistirá na contestación por escrito dun cuestionario de trinta (30) preguntas tipo test con catro (4) respostas alternativas, das cales só unha (1) delas será a correcta, máis tres (3) de reserva, mediante o cal se evidencie o coñecemento da lingua galega.</p>
    <p>O exercicio terá unha duración de corenta (40) minutos.</p>
    <p>As persoas aspirantes deberán ir provistas de DNI ou de documento fidedigno acreditativo da súa identidade, a xuízo do tribunal, lapis do nº 2 e goma de borrar.</p>
    <p>Non se permitirá o acceso ao recinto onde se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento do que se poida valer a persoa aspirante para auxiliarse na realización do exercicio. Non se habilitará no recinto ningún servizo de recollida de móbiles.</p>
    <p>Santiago de Compostela, 4 de novembro de 2022</p>
    <footer><p>Ángel López Álvarez<br>Presidente do tribunal</p></footer>

