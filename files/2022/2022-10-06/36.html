---
date: '2022-10-06'
id: G0532-140722-0004
page: 53621
number: 191
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 13 de xullo de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  autorización ambiental integrada para a planta de construción e mantemento
  naval en Fene (A Coruña) (expediente 2021-IPPC-I-139).
range: Anuncio
url: >-
  https://www.xunta.gal/dog/Publicados/2022/20221006/AnuncioG0532-140722-0004_gl.html
---
<p>Para os efectos previstos no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>Proxecto básico para a solicitude da autorización ambiental integrada das instalacións de Navantia ría de Ferrol, situadas en Fene (A Coruña) Navantia, S.A., S.M.E. (Grupo SEPI). Xuño 2022.</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 13 de xullo de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO I</h2>
    <h2>Memoria resumo</h2>
    <p>Clave do expediente: 2021-IPPC-M-139.</p>
    <p>Peticionaria: Navantia, S.A., S.M.E. (Grupo SEPI).</p>
    <p>CIF: A84076397.</p>
    <p>Razón social: rúa Velázquez, nº 132, 28006 Madrid.</p>
    <p>Localización da instalación: avenida das Pías, s/n,15500 Fene (A Coruña).</p>
    <p>Actividade: estaleiro de construción e mantemento naval.</p>
    <p>Epígrafe de actividade (autorización ambiental integrada): anexo I, 5.6 e 5.1.b).</p>
    <p>Descrición: este proxecto preséntase para a tramitación da autorización ambiental integrada e para as instalacións que Navantia posúe en Fene.</p>
    <p>A actividade principal que se desenvolve no establecemento industrial de Navantia Fene é o deseño, fabricación, construción, transformación, reparación e mantemento de buques, zonas de buques, artefactos mariños (incluídas instalacións <em>offshore</em>), pequenas embarcacións e equipamentos industriais. Ademais, dispón dunha planta para a recollida e xestión de residuos MARPOL anexo I (B e C).</p>
    <p>Para isto dispón de tres áreas de produción diferenciadas, estaleiro, reparacións e taller de aeroxeradores, así como servizos de apoio compartidos.</p>
    <p>Verteduras:</p>
    <p>• Augas sanitarias: as xeradas nos aseos e vestiarios trátanse en tres depuradoras antes da súa vertedura á ría de Ferrol, coa excepción das procedentes do dique 4, que están conectadas á rede municipal.</p>
    <p>• Augas oleosas e de sentina retiradas dos buques en reparación, tratadas na planta MARPOL previamente á súa vertedura á ría de Ferrol.</p>
    <p>• Augas pluviais: as augas pluviais procedentes da zona de reparacións, planta MARPOL trátanse nun decantador construído en formigón de catro corpos previamente á súa vertedura á ría de Ferrol. O resto son recollidas na rede de drenaxe existente nas instalacións e vertidas á ría de Ferrol sen depuración previa.</p>

