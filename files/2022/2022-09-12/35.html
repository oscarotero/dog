---
date: '2022-09-12'
id: G1438-230822-0001
page: 48357
number: 173
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO de aprobación da aceptación da delegación de competencias tributarias
  do Concello de Sada (taxa de solo).
range: Anuncio
url: >-
  https://www.xunta.gal/dog/Publicados/2022/20220912/AnuncioG1438-230822-0001_gl.html
---
<p>A Deputación Provincial da Coruña, na sesión plenaria ordinaria do día 27 de maio de 2022, adoptou o seguinte acordo:</p>
    <p>«24. Aprobación da aceptación da delegación de competencias tributarias do Concello de Sada (taxa de solo).</p>
    <p>1. Aceptar a delegación de competencias acordada polo Concello de Sada en relación coa seguinte materia:</p>
    <p>Xestión, inspección e recadación voluntaria e executiva da taxa pola utilización privativa ou aproveitamentos especiais constituídos no solo, subsolo e voo das vías públicas, a favor de empresas explotadoras de servizos de subministracións de interese xeral. A delegación afectará tanto o suposto xeral do artigo 24 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo, baseado no 1,5 % dos ingresos brutos obtidos no termo municipal, como o suposto especial da telefonía móbil.</p>
    <p>2. A delegación entrará en vigor unha vez sexa publicado este acordo no Boletín Oficial da provincia e o seu exercicio levarase a cabo nos termos establecidos nas bases para a prestación de servizos tributarios aos concellos da provincia, aprobadas para o efecto por esta deputación provincial».</p>
    <p>O que se fai público para xeral coñecemento.</p>
    <p>A Coruña, 2 de xuño de 2022</p>
    <table>
     <tbody>
      <tr>
       <td>O presidente da Deputación&lt;br&gt;Provincial da Coruña&lt;br&gt;P.D. (Resolución 26013/2019, do 29 de xullo)&lt;br&gt;Antonio Leira Piñeiro&lt;br&gt;Deputado delegado de Persoal</td>
       <td>Amparo Taboada Gil&lt;br&gt;Secretaria xeral da Deputación &lt;br&gt;Provincial da Coruña</td>
      </tr>
     </tbody>
    </table>

