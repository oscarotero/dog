---
date: '2022-09-12'
id: G0597-020922-0002
page: 48298
number: 173
agency: Consellería de Facenda e Administración Pública
section: IV. Oposicións e concursos.
title: >-
  ORDE do 31 de agosto de 2022 pola que se resolve a convocatoria pública para a
  provisión, polo sistema de libre designación, dun posto de traballo vacante no
  organismo autónomo Instituto Galego de Estatística, anunciada pola Orde do 8
  de xullo de 2022.
range: Orde
url: >-
  https://www.xunta.gal/dog/Publicados/2022/20220912/AnuncioG0597-020922-0002_gl.html
---
<p>Mediante a Orde do 8 de xullo de 2022, publicada no Diario Oficial de Galicia número 138, do 20 de xullo, convocouse a provisión, polo sistema de libre designación, do posto de traballo vacante no organismo autónomo Instituto Galego de Estatística da Consellería de Facenda e Administración Pública que se detalla no anexo desta orde. </p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e demais normativa vixente, esta consellería </p>
    <h2>DISPÓN:</h2>
    <p>Primeiro. Resolver a convocatorio pública efectuada mediante a Orde desta consellería do 8 de xullo de 2022 e designar a persoa funcionaria, cuxos datos se sinalan no anexo desta orde, para ocupar o posto de traballo que tamén se especifica. </p>
    <p>Segundo. O cesamento no actual destino efectuarase, segundo o previsto no artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres días contados a partir do seguinte ao da publicación no Diario Oficial de Galicia. </p>
    <p>O prazo para tomar posesión do novo destino é de tres días se non implica cambio de residencia ou de sete días se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será de vinte días.</p>
    <p>O cómputo dos prazos de toma de posesión iniciarase cando rematen os permisos e licenzas que, de ser o caso, se concedesen á persoa; no caso de incapacidade temporal, a partir da data de alta.</p>
    <p>Terceiro. A Xefatura de Persoal do centro onde cause baixa o funcionario ou funcionaria, así como daquel en que acade o destino, efectuarán, dentro dos prazos indicados no punto anterior, as dilixencias de cesamento e de toma de posesión e, a seguir, realizaranse os trámites para a súa alta na nómina. </p>
    <p>Da dilixencia efectuada remitirase copia á Dirección Xeral da Función Pública da Consellería de Facenda e Administración Pública. </p>
    <p>Contra esta orde, que esgota a vía administrativa, as persoas interesadas poderán interpoñer recurso potestativo de reposición ante o conselleiro de Facenda e Administración Pública, no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente no prazo de dous meses contados a partir da mesma data, conforme a Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 31 de agosto de 2022</p>
    <footer><p>Miguel Corgos López-Prado<br>Conselleiro de Facenda e Administración Pública</p></footer>
    <h2>ANEXO </h2>
    <p>Datos do/da funcionario/a:</p>
    <p>Nome e apelidos: María Portela González.</p>
    <p>Número de rexistro de persoal: ****609502 A2059.</p>
    <p>Corpo ou escala: corpo auxiliar da Administración xeral da Comunidade Autónoma de Galicia.</p>
    <p>Subgrupo: C2.</p>
    <p>Datos do posto de traballo:</p>
    <p>Denominación: secretario/a do/da director/a.</p>
    <p>Código de posto: FC.A01.00.000.15770.001.</p>
    <p>Nivel: 18.</p>
    <p>Centro directivo ou dependencia: Dirección do Instituto Galego de Estatística.</p>
    <p>Localidade: Santiago de Compostela.</p>

