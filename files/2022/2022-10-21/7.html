---
date: '2022-10-21'
id: G0474-131022-0001
page: 55974
number: 201
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 13 de outubro de 2022 pola que se amplía o crédito orzamentario
  recollido na Resolución do 26 de xullo de 2021, pola que se aproba a
  convocatoria do procedemento de concesión de axudas correspondentes ao
  Programa de incentivos á mobilidade eléctrica (programa Moves III) no marco do
  Plan de recuperación, transformación e resiliencia financiado pola Unión
  Europea-NextGenerationEU (códigos de procedemento IN421Q e IN421R).
range: Resolución
url: >-
  https://www.xunta.gal/dog/Publicados/2022/20221021/AnuncioG0474-131022-0001_gl.html
---
<p>Os programas de incentivos ligados á mobilidade eléctrica (Moves III) no marco do Plan de recuperación, transformación e resiliencia europeo están regulados polo Real decreto 266/2021, do 13 de abril, e foron convocados en Galicia pola Resolución do Inega do 26 de xullo de 2021, publicada no DOG núm. 149, do 5 de agosto.</p>
    <p>A Resolución do Inega do 26 de xullo de 2021 pola que se convoca o programa estatal de incentivos á mobilidade eléctrica (Moves III) foi modificada pola Resolución do 21 de outubro de 2021, que foi publicada no DOG número 207, do 27 de outubro, e por Resolución do 23 de decembro de 2021, que foi publicada no DOG número 8, do 13 de xaneiro de 2022. </p>
    <p>En canto á posibilidade de ampliar o orzamento previsto no Real decreto 266/2021, do 13 de abril, o anexo V do citado real decreto distribúe o orzamento entre as diferentes comunidades autónomas e as cidades de Ceuta e Melilla, e este pode ser ampliado para as comunidades autónomas que o soliciten e que conten cun grao de execución adecuado, con solicitudes en lista de espera, como é o caso de Galicia.</p>
    <p>De acordo con isto, a Xunta de Galicia solicitou unha ampliación do orzamento asignado aos programas de incentivos previstos no Real decreto 266/2021, do 13 de abril. Conforme o recollido no punto primeiro da Resolución do 7 de xullo de 2022, da Presidencia da EPE Instituto para a Diversificación e o Aforro da Enerxía, MP (IDAE), pola que se amplía o orzamento do Real decreto 266/2021, do 13 de abril, apróbase a ampliación de 22.775.753 € para asignar á Comunidade Autónoma de Galicia. </p>
    <p>O artigo 4.1 da convocatoria establece que as subvencións previstas nesta convocatoria se financiarán con cargo aos orzamentos do Inega (...). O importe total asignado a esta convocatoria ascende a 18.356.359,18 euros. </p>
    <p>O artigo 4.3 da convocatoria prevé a posibilidade de ampliar o crédito como consecuencia da existencia dunha maior dispoñibilidade orzamentaria derivada dalgunha das circunstancias previstas no artigo 30.2 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, e, se for o caso, logo da aprobación da modificación orzamentaria que proceda. Isto podería dar lugar á concesión de máis subvencións de acordo coa orde de prelación de solicitantes que resulte da aplicación dos criterios fixados nas bases que rexen esta convocatoria. </p>
    <p>Conforme o disposto no artigo 4.3, de producirse a ampliación de crédito, publicarase no DOG e na páxina web do Inega (www.inega.gal), «sen que tal publicidade implique a apertura de prazo para presentar novas solicitudes nin o inicio de novo cómputo para resolver».</p>
    <p>Por todo o anterior, sobre a base dos requisitos e das condicións previstas na normativa anteriormente citada,</p>
    <h2>RESOLVO:</h2>
    <p>Primeiro. Ampliar os fondos destinados ao programa Moves III, que modifican os puntos 1 e 2 do artigo 4 da Resolución do 26 de xullo de 2021, que quedarán redactados do seguinte xeito: </p>
    <p>«1. As subvencións previstas nesta convocatoria financiaranse con cargo aos orzamentos do Inega, coa repartición plurianual recollida na seguinte táboa. O importe total asignado a esta convocatoria ascende a 40.562.718,36 euros.</p>
    <table>
     <tbody>
      <tr>
       <td>Importe 2021 (€)</td>
       <td>Importe 2022 (€)</td>
       <td>Importe 2023 (€)</td>
       <td>Importe 2024 (€)</td>
       <td>Total (€)</td>
      </tr>
      <tr>
       <td>2.917.794,68</td>
       <td>13.439.000</td>
       <td>15.361.000</td>
       <td>8.844.923,68</td>
       <td>40.562.718,36</td>
      </tr>
     </tbody>
    </table>
    <p>O orzamento por partida e anualidade redistribuirase tendo en conta as solicitudes rexistradas conforme o establecido no artigo 31 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, entre as seguintes partidas: 06.A3.733A.703.1, 06.A3.733A.730.1, 06.A3.733A.744.2, 06.A3.733A.762.1, 06.A3.733A.772.1 e 06.A3.733A.782.1.</p>
    <p>2. O crédito máximo segundo a tipoloxía de proxecto será o seguinte:</p>
    <table>
     <thead>
      <tr>
       <td>Tipo de actuación</td>
       <td>Orzamento total (€)</td>
      </tr>
     </thead>
     <tbody>
      <tr>
       <td>Programa de incentivos 1: adquisición de vehículos eléctricos</td>
       <td>22.116.995,10</td>
      </tr>
      <tr>
       <td>Programa de incentivos 2: implantación de infraestrutura de recarga de vehículos eléctricos</td>
       <td>18.445.723,26</td>
      </tr>
      <tr>
       <td>Total</td>
       <td>40.562.718,36</td>
      </tr>
     </tbody>
    </table>
    <p>O crédito máximo recollido na táboa anterior poderá ser redistribuído pasados tres meses desde a apertura do prazo de solicitudes para adaptarse á evolución da axuda solicitada en cada unha das epígrafes. Esta redistribución, de producirse, respectará en todo caso as porcentaxes establecidas no artigo 10.10 do Real decreto 266/2021, ata que finalice a vixencia da convocatoria. Finalizada a vixencia da convocatoria, poderá redistribuírse o orzamento nos termos recollidos no artigo 10.13 das bases reguladoras, polo que poderán tamén incorporarse, de ser o caso, os remanentes correspondentes ao orzamento que non se puidese destinar ao financiamento de investimentos directos pola Comunidade Autónoma».</p>
    <p>Segunda. Esta modificación non implica a apertura dun prazo para presentar novas solicitudes nin o inicio de novo cómputo do prazo para resolver.</p>
    <p>Terceira. Esta modificación entrará en vigor o día da súa publicación no <em>Diario Oficial de Galicia</em>, con efectos a partir do 10 de abril de 2021.</p>
    <p>Santiago de Compostela, 13 de outubro de 2022</p>
    <footer><p>Pablo Fernández Vila<br>Director da Axencia Instituto Enerxético de Galicia</p></footer>

