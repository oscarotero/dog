---
date: '2022-10-21'
id: V0653-260922-0006
page: 56010
number: 201
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 23 de setembro de 2022, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello da Coruña (expediente IN407A 2022/211-1).
range: Resolución
url: >-
  https://www.xunta.gal/dog/Publicados/2022/20221021/AnuncioV0653-260922-0006_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Udralar, S.L.U. NIF: B83991158.</p>
    <p>Domicilio social: rúa Carlos y Guillermo Fernández Shaw, 1, 27008 Madrid.</p>
    <p>Denominación: liña de media tensión soterrada, centro de transformación e liña de baixa tensión soterrada para alimentación a edificio sito no lugar de Eirís de Arriba, rúa Inés de Ben, Esquina rúa Solís, A Coruña.</p>
    <p>Situación: lugar de Eirís de Arriba, rúa Inés de Ben, esquina rúa Solís, 15009 A Coruña.</p>
    <p>Características técnicas:</p>
    <p>Nova instalación de alta tensión, composta por:</p>
    <p>• Liña de media tensión soterrada de 15 kV con inicio e fin na liña de distribución existente MT EIR727, entre o CT 15CFFS e o 15STC9, logo de entrar e saír no centro de transformación proxectado, condutor RHZ1-2OL 12/20 kV 3×(1×240 mm²) Al, 22 m (entrada e saída).</p>
    <p>• Centro de transformación en local de obra civil na planta baixa do edificio, composto por 2 celas prefabricadas de liña e 1 cela de protección con fusibles (24 kV, 400 A, 16 kA) e transformador de 630 kVA, refrixeración natural, en baño de aceite mineral e relación de transformación 15/0,42 kV.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no Diario Oficial de Galicia.</p>
    <p>Esta autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que puidera incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra este acordo, que non é definitivo en vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 23 de setembro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

