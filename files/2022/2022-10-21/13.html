---
date: '2022-10-21'
id: G2018-111022-0002
page: 55997
number: 201
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 10 de outubro de 2022 pola que se contrata persoal laboral fixo
  na categoría profesional de técnico/a superior de linguas modernas, perfil
  inglés, grupo I, en virtude das probas selectivas convocadas mediante a
  Resolución do 5 de maio de 2021.
range: Resolución
url: >-
  https://www.xunta.gal/dog/Publicados/2022/20221021/AnuncioG2018-111022-0002_gl.html
---
<p>De conformidade coa proposta elevada polo tribunal cualificador das probas selectivas convocadas mediante a Resolución do 5 de maio de 2021 (Diario Oficial de Galicia do 19 de maio) para cubrir con persoal laboral fixo tres prazas da categoría profesional de técnico/a superior de linguas modernas, perfil inglés, grupo I, unha vez comprobado que a persoa seleccionada reúne os requisitos exixidos na base 2 da convocatoria, e de conformidade co disposto no artigo 85.j) dos estatutos da USC,</p>
    <h2>RESOLVO:</h2>
    <p>Primeiro. Aprobar a proposta feita polo tribunal cualificador e contratar como persoal laboral fixo na categoría profesional de técnico/a superior de linguas modernas, perfil inglés, as persoas que superaron o proceso selectivo pola quenda de acceso libre e que se relacionan no anexo desta resolución.</p>
    <p>Segundo. Declarar deserta a praza convocada pola quenda de promoción interna.</p>
    <p>Terceiro. As persoas seleccionadas formalizarán o seu contrato, ante o Servizo de Xestión de Persoal, no prazo dun mes contado a partir do día seguinte ao da publicación desta resolución no Diario Oficial de Galicia.</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición, no prazo dun mes, perante o órgano que a ditou. Neste caso, non se poderá interpoñer o dito recurso contencioso-administrativo mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de outubro de 2022</p>
    <footer><p>Antonio López Díaz<br>Reitor da Universidade de Santiago de Compostela</p></footer>
    <h2>ANEXO</h2>
    <h3>Quenda de acceso libre</h3>
    <table>
     <tbody>
      <tr>
       <td>Núm. orde</td>
       <td>DNI</td>
       <td>Apelidos e nome</td>
       <td>Código</td>
       <td>Denominación e unidade
        de adscrición do posto</td>
       <td>Quenda</td>
       <td>Campus</td>
       <td>Observacións</td>
      </tr>
      <tr>
       <td>1</td>
       <td>***7733**</td>
       <td>O’Brien, Denise Mary</td>
       <td>PL001153</td>
       <td>Técnico superior de linguas modernas. Centro de Linguas Modernas</td>
       <td>Xornada completa CLM, art. 43.e) do Convenio colectivo</td>
       <td>Compostela</td>
       <td>Lingua inglesa/Certificado negativo delitos sexuais</td>
      </tr>
      <tr>
       <td>2</td>
       <td>***5174**</td>
       <td>López Rodríguez, Alejandro</td>
       <td>PL001155</td>
       <td>Técnico superior de linguas modernas. Centro de Linguas Modernas</td>
       <td>Xornada completa CLM, art. 43.e) do Convenio colectivo</td>
       <td>Lugo</td>
       <td>Lingua inglesa/Certificado negativo delitos sexuais</td>
      </tr>
     </tbody>
    </table>

