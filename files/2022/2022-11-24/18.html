---
date: '2022-11-24'
id: G0003-161122-0002
page: 60948
number: 224
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 16 de novembro de 2022, da Xerencia da Área Sanitaria da Coruña
  e Cee, pola que se resolve a convocatoria pública para a provisión dun posto
  de xefe/a de sección de Medicina Interna, Área de Crónicos Complexos,
  convocado mediante a Resolución do 6 de maio de 2022 (Diario Oficial de
  Galicia número 92, do 12 de maio).
range: Resolución
url: >-
  https://www.xunta.gal/dog/Publicados/2022/20221124/AnuncioG0003-161122-0002_gl.html
---
<p>Convocada mediante a Resolución do 6 de maio de 2022 (DOG núm. 92, do 12 de maio) a provisión dun posto de xefe/a de sección de Medicina Interna, Área de Crónicos Complexos, esta xerencia, en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde; da Orde do 22 de abril de 2020 (DOG núm. 82, do 29 de abril), de delegación de competencias en órganos centrais e periféricos da Consellería de Sanidade e do Servizo Galego de Saúde e na Axencia Galega para a Xestión do Coñecemento en Saúde, e do Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, </p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefe/a de sección de Medicina Interna, Área de Crónicos Complexos, convocada mediante a Resolución do 6 de maio de 2022 (DOG núm. 92, do 12 de maio). </p>
    <p>Segundo. Nomear para o posto que se indica a persoa citada no anexo desta resolución.</p>
    <p>Terceiro. A persoa aspirante seleccionada deberá cesar na praza que desempeña dentro dos tres días hábiles seguintes a aquel en que se publique a resolución no Diario Oficial de Galicia.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada da persoa interesada, os prazos os que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra a presente resolución poderase interpor recurso de alzada perante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>A Coruña, 16 de novembro de 2022</p>
    <footer><p>Luis Verde Remeseiro<br>Xerente da Área Sanitaria da Coruña e Cee</p></footer>
    <h2>ANEXO</h2>
    <p>Denominación do posto: xefe de sección de Medicina Interna, Área de Crónicos Complexos.</p>
    <p>Nome e apelidos: Ramón de la Fuente Cid.</p>
    <p>DNI (*): ***4370**.</p>
    <p>(*) Ocúltase parcialmente o número do documento nacional de identidade para preservar os datos de carácter persoal. </p>

