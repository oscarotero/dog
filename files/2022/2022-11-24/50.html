---
date: '2022-11-24'
id: L223-031122-0002
page: 61077
number: 224
agency: Concello da Guarda
section: VI. Anuncios. b) Administración local.
title: >-
  ANUNCIO de ampliación do prazo de exposición ao público do acordo de
  aprobación inicial da modificación puntual número 7 do Plan xeral de
  ordenación urbana.
range: Anuncio
url: >-
  https://www.xunta.gal/dog/Publicados/2022/20221124/AnuncioL223-031122-0002_gl.html
---
<p>Aprobada inicialmente a modificación puntual número 7 do Plan xeral de ordenación municipal do Concello da Guarda, mediante o Acordo do Pleno do 27 de maio de 2022, de conformidade co artigo 60 da Lei 2/2016, do 10 de febreiro, do solo de Galicia, e dado que o documento estivo á disposición no portal de transparencia da sede electrónica deste concello, pero o expediente completo foi publicado con posterioridade ao inicio de tal período, considérase necesaria a ampliación do prazo da información pública, polo que se somete a información pública polo prazo de dous meses contados desde o día seguinte ao da última publicación deste anuncio no <em>Diario Oficial de Galicia</em> e no <em>Faro de Vigo</em>.</p>
    <p>Durante o dito prazo poderá ser examinado por calquera interesado nas dependencias municipais, para que se formulen as alegacións que se xulguen pertinentes ou obteren copias. Así mesmo, estará á disposición no portal de transparencia da sede electrónica deste concello (http://aguarda.sedelectronica.gal).</p>
    <p>Queda suspendido, no ámbito da modificación puntual (definido no plano rotulado «Ámbito de suspensión de licenzas» incorporado ao expediente), o procedemento de outorgamento de licenzas de parcelación de terreos, edificación e demolición, así como a suspensión da tramitación de figuras de planeamento e xestión (plan especial, proxecto de equidistribución, proxecto de urbanización) e, polo tanto, suspéndese a tramitación urbanística do ámbito do PERI número 5. Esta suspensión terá unha duración máxima de dous anos contados desde a aprobación inicial e, en calquera caso, extinguirase coa aprobación definitiva da modificación puntual. </p>
    <p>A Guarda, 13 de outubro de 2022</p>
    <footer><p>Antonio Lomba Baz<br>Alcalde</p></footer>

