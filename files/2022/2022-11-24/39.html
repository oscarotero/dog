---
date: '2022-11-24'
id: C3K1-101122-0001
page: 61062
number: 224
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 9 de novembro de 2022, da Xefatura Territorial de Ourense, pola que
  se notifica o acordo de inicio do expediente sancionador 20220103AE-OU, por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2022/20221124/AnuncioC3K1-101122-0001_gl.html
---
<p>O 30 de setembro de 2022, a xefa territorial da Consellería de Sanidade ditou acordo de inicio do expediente sancionador 20220103AE-OU, incoado á persoa titular do DNI 34964929F, con enderezo na rúa Bispo Blanco Nájera, número 8, 1º esquerda, 32005 Ourense.</p>
    <p>Intentada a notificación deste acordo segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e ao non ser posible a súa práctica, por medio desta cédula e segundo o disposto no artigo 44 da dita lei notifícaselle ao titular do DNI 34964929F, con enderezo na rúa Bispo Blanco Nájera, número 8, 1º esquerda, 32005 Ourense, o contido do dito acordo de inicio que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste, segundo o disposto na letra f) do artigo 64.2 e no artigo 76 da Lei 39/2015, para presentar alegacións ante a xefatura territorial no prazo de 15 días hábiles, contados desde o seguinte ao da publicación desta cédula, e lémbraselle o seu dereito a consultar o expediente depositado nas dependencias da xefatura, sita na avenida de Zamora, 13, Ourense, e obter, se é o caso, copia do expediente, segundo o previsto na letra a) do artigo 53.1 da citada Lei 39/2015, do 1 de outubro.</p>
    <p>Advírteselle que, no caso de non efectuar alegacións sobre o contido do dito acordo no citado prazo, o acordo de inicio considerarase proposta de resolución cando conteña un pronunciamento preciso acerca da responsabilidade imputada, cos efectos previstos na letra f) do artigo 64.2 da Lei 39/2015.</p>
    <p>Así mesmo, comunícaselle que antes da resolución do procedemento ten dereito a que se apliquen as reducións no importe da sanción establecidas no artigo 85 da citada Lei 39/2015.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Ourense, 9 de novembro de 2022</p>
    <footer><p>Laura López del Castillo<br>Xefa territorial de Sanidade</p></footer>
    <h2>ANEXO</h2>
    <p>Nº de expediente: 20220103AE-OU.</p>
    <p>DNI/NIF/CIF/NIE: 34964929F.</p>
    <p>Último enderezo coñecido: rúa Bispo Blanco Nájera, número 8, 1º esquerda, 32005 Ourense.</p>
    <p>Feitos imputados: infracción da lexislación aplicable en materia sanitaria.</p>
    <p>Preceptos presuntamente infrinxidos: Lei 8/2008, do 10 de xullo, de saúde de Galicia.</p>
    <p>Artigo 42.bis.e). Na falta de cumprimento voluntario da obriga de corentena indicada ou prescrita polas autoridades sanitarias, os profesionais sanitarios ou as profesionais sanitarias, o persoal encargado do rastrexo e seguimento de contactos ou calquera outro axente de saúde pública que teña encomendadas estas funcións, cando non sexa constitutivo de infracción moi grave.</p>
    <p>Tipificación provisional: grave.</p>
    <p>Sanción proposta: tres mil un euros (3.001 €).</p>

