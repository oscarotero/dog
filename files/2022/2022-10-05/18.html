---
date: '2022-10-05'
id: G0597-280922-0001
page: 53356
number: 190
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 27 de setembro de 2022 pola que se convocan para a elección de
  destino definitivo as persoas aspirantes que superaron os procesos selectivos
  para o ingreso no corpo superior de Administración xeral da Comunidade
  Autónoma de Galicia, subgrupo A1, escala superior de estatísticos, convocado
  pola Orde do 22 de abril de 2019 (Diario Oficial de Galicia número 80, do 26
  de abril), e no corpo de xestión de Administración xeral da Comunidade
  Autónoma de Galicia, subgrupo A2, escala técnica de estatísticos, convocado
  pola Orde do 22 de abril de 2019 (Diario Oficial de Galicia número 80, do 26
  de abril).
range: Resolución
url: >-
  https://www.xunta.gal/dog/Publicados/2022/20221005/AnuncioG0597-280922-0001_gl.html
---
<p>De conformidade co establecido na Lei 39/2015, do 1 de outubro, do procedemento administrativo común das administracións públicas, e co obxecto de avanzar en facer efectivo o dereito da cidadanía a relacionarse electronicamente coas administracións públicas e a conseguinte obriga destas de dotarse dos medios e sistemas necesarios para que ese dereito poida exercerse, cómpre incorporar unha tramitación electrónica á fase de elección de destino das persoas aspirantes que superaron un proceso selectivo convocado pola Dirección Xeral da Función Pública. </p>
    <p>A resolución dítase por delegación, de conformidade co establecido na Orde do 8.1.2020, sobre delegación de competencias na Dirección Xeral da Función Pública, publicada no DOG núm. 16, do 24.1.2020. </p>
    <p>Unha vez finalizados os procesos selectivos para o ingreso:</p>
    <p>– No corpo superior de Administración xeral da Comunidade Autónoma de Galicia, subgrupo A1, escala superior de estatísticos, convocado pola Orde do 22.4.2019 (DOG núm. 80, do 26.4.2019); e </p>
    <p>– No proceso selectivo para o ingreso no corpo de xestión de Administración xeral da Comunidade Autónoma de Galicia, subgrupo A2, escala técnica de estatísticos, convocado pola Orde do 22.4.2019 (DOG núm. 80, do 26.4.2019); </p>
    <p>e, unha vez acreditado o cumprimento dos requisitos exixidos nestas por parte das persoas aspirantes co obxecto de adxudicarlles destinos definitivos, e segundo a base IV.6 das respectivas convocatorias, esta consellería</p>
    <h2>DISPÓN:</h2>
    <p>Primeiro. Respecto da quenda de promoción interna, ás persoas aspirantes que superaron os procesos selectivos adxudicaráselles destino no mesmo posto que viñesen desempeñando con carácter definitivo, sempre que figure na relación de postos de traballo aberto ao corpo da Administración xeral a que acceden.</p>
    <p>Segundo. Publicar como anexo I a relación de persoas aspirantes que superaron os procesos selectivos e que, segundo a base IV.6 das respectivas convocatorias, son convocadas á elección de destino definitivo, segundo a orde que, en aplicación das bases das convocatorias, deberá seguirse para os efectos da adxudicación de destino.</p>
    <p>Terceiro. Os postos ofertados e os requisitos exixidos para a súa ocupación figuran como anexo II desta resolución. As persoas aspirantes elixirán as prazas a subgrupo ao que acceden e de conformidade co indicado no anexo II desta resolución.</p>
    <p>Cuarto. Para o acceso á aplicación informática para a elección de destino, a Dirección Xeral da Función Pública remitirá ás persoas aspirantes un correo electrónico co usuario e a clave de acceso á aplicación do proceso selectivo.</p>
    <p>No prazo máximo de dous (2) días hábiles contados a partir do día seguinte ao da publicación desta resolución no DOG, a persoa aspirante, no suposto de que non recibise correctamente o seu usuario e clave, deberá poñerse en contacto co servizo informático da Dirección Xeral da Función Pública, no teléfono 881 99 98 83, para que se lle faciliten os datos necesarios. </p>
    <p>Unha vez transcorrido o prazo sinalado no parágrafo anterior, abrirase un prazo de cinco (5) días hábiles para que as persoas aspirantes que constan no anexo I desta resolución seleccionen telematicamente, a través do sistema electrónico, os destinos ofertados por orde de prelación. </p>
    <p>A elección de destinos deberá realizarse a través do sistema electrónico no cal se poderá acceder a través da páxina web da Dirección Xeral da Función Pública funcionpublica.xunta.gal, seguindo a ruta «Función pública»-«Procesos selectivos». </p>
    <p>Quinto. Para a selección de destinos as persoas aspirantes deberán acceder ao sistema electrónico e proceder da seguinte forma: </p>
    <p>Unha vez que acceda ao seu expediente electrónico, a persoa aspirante deberá, en primeiro lugar, elixir entre as opcións «Renuncia», «Solicitude de excedencia» ou «Escoller posto». </p>
    <p>1º. De elixir a opción «Renuncia», deberaa presentar por escrito no rexistro da Xunta de Galicia no mesmo prazo previsto no parágrafo cuarto. A persoa aspirante que exerza esta opción quedará excluída do proceso e decaerá no seu dereito a ser nomeada persoal funcionario de carreira do subgrupo a que accede. </p>
    <p>2º. De elixir a opción «Solicitude de excedencia», deberaa presentar por escrito no rexistro da Xunta de Galicia no mesmo prazo previsto no parágrafo cuarto, sempre que cumpra os requisitos exixidos no artigo 174 da Lei 2/2015, do 29 de abril, de emprego público de Galicia. </p>
    <p>3º. De elixir a opción «Escoller posto», a persoa aspirante seleccionará, por orde de preferencia, os destinos que se ofertan. No suposto de que escolla un número de prazas inferior ao da posición que ocupa no proceso, as persoas aspirantes que cumpran os requisitos exixidos no artigo 174 da Lei 2/2015, do 29 de abril, de emprego público de Galicia, poderán solicitar ser declaradas en excedencia por prestación de servizos no sector público, o que deberán manifestar mediante a presentación dunha solicitude por escrito e no mesmo prazo previsto no parágrafo cuarto, á cal deberán achegar a copia da última orde de prelación dos postos ofertados e seleccionados no sistema electrónico debidamente asinada.</p>
    <p>Sexto. Ás persoas aspirantes que non presenten a súa solicitude de elección no prazo sinalado, ou seleccionen un número de prazas inferior ao da posición que ocupan no proceso e non se lles adxudique ningún destino ou non presentasen a súa solicitude no xeito previsto nesta resolución, seranlles adxudicados en destino definitivo os postos que lles correspondan atendendo á orde de publicación destes e ao número obtido no proceso selectivo, unha vez concluído o proceso de adxudicación dos postos ás persoas aspirantes presentes ou representadas, entre os que quedasen sen adxudicar.</p>
    <p>Sétimo. Todas as comunicacións que formulen as persoas aspirantes se dirixirán á Consellería de Facenda e Administración Pública, Dirección Xeral da Función Pública, Servizo de Selección (edificio administrativo San Caetano. Santiago de Compostela). Para isto, deberán empregar o modelo co código PR004A, previsto na Orde do 4.5.2017, que aproba a posta en funcionamento do servizo para a presentación electrónica de solicitudes, escritos e comunicacións que non conten cun sistema electrónico específico nin cun modelo electrónico normalizado, habilitado na sede electrónica da Xunta de Galicia no enderezo https://sede.xunta.gal, ou ben presentarán a documentación nas oficinas de rexistro da Xunta de Galicia e nos demais lugares previstos no artigo 16 da Lei 39/2015, do 1 de outubro, do procedemento administrativo común das administracións públicas.</p>
    <p>Oitavo. Finalizado o prazo para a elección de destinos, a aplicación efectuará a adxudicación automática de destinos, en función do subgrupo a que se accede e da orde de prelación acadada por cada persoa aspirante no seu proceso e atendendo á orde de preferencia na selección de destinos efectuada por esta. </p>
    <p>A adxudicación definitiva de postos resolverase mediante resolución da consellería competente en materia de función pública e publicarase no DOG. </p>
    <p>As persoas aspirantes nomeadas persoal funcionario de carreira e adxudicatarias definitivas dos postos de traballo relacionados nesta resolución disporán do prazo dun mes para tomar posesión do seu destino, desde o día seguinte ao da publicación no DOG. </p>
    <p>Noveno. Estará á disposición das persoas aspirantes información complementaria para a utilización da aplicación informática e a presentación das solicitudes de elección de destino, na páxina web da Dirección Xeral da Función Pública funcionpublica.xunta.gal</p>
    <p>Décimo. Contra esta resolución, que pon fin á vía administrativa, poderase presentar recurso potestativo de reposición ante o conselleiro de Facenda e Administración Pública, no prazo dun mes contado desde o día seguinte ao da publicación desta resolución no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de setembro de 2022</p>
    <footer><p>O conselleiro de Facenda e Administración Pública<br>P.D. (Orde do 8 de xaneiro de 2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>
    <h2>ANEXO I</h2>
    <table>
     <tbody>
      <tr>
       <td>Nº orde elección destino</td>
       <td>DNI</td>
       <td>Apelidos e nome</td>
       <td>Proceso selectivo</td>
      </tr>
      <tr>
       <td>1</td>
       <td>***8585**</td>
       <td>López del Olmo, Beatriz</td>
       <td>A1</td>
      </tr>
      <tr>
       <td>2</td>
       <td>***5608**</td>
       <td>Piñeiro Peón, Marta</td>
       <td>A1</td>
      </tr>
      <tr>
       <td>3</td>
       <td>***6287**</td>
       <td>Guerra Fernández, Montserrat</td>
       <td>A1</td>
      </tr>
      <tr>
       <td>4</td>
       <td>***9439**</td>
       <td>Piñeiro Guillén, Paula</td>
       <td>A1</td>
      </tr>
      <tr>
       <td>5</td>
       <td>***5608**</td>
       <td>Piñeiro Peón, Marta</td>
       <td>A2</td>
      </tr>
      <tr>
       <td>6</td>
       <td>***8585**</td>
       <td>López del Olmo, Beatriz</td>
       <td>A2</td>
      </tr>
     </tbody>
    </table>
    <h2>ANEXO II</h2>
    <h2>Prazas ofertadas</h2>
    <table>
     <tbody>
      <tr>
       <td>Nº</td>
       <td>Código do posto</td>
       <td>Denominación</td>
       <td>Cons.</td>
       <td>Centro destino</td>
       <td>Centro directivo</td>
       <td>Concello</td>
       <td>Subgr.</td>
       <td>Nivel</td>
       <td>Formación</td>
      </tr>
      <tr>
       <td>1</td>
       <td>FCA010000215770033</td>
       <td>Técnico/a facultativo/a medio</td>
       <td>FC</td>
       <td>Subd. X. de Síntese, Análise e Difusión</td>
       <td>Instituto Galego de Estatística</td>
       <td>Santiago de Compostela</td>
       <td>A2</td>
       <td>18</td>
       <td></td>
      </tr>
      <tr>
       <td>2</td>
       <td>FCA010000115770032</td>
       <td>Técnico/a facultativo/a superior</td>
       <td>FC</td>
       <td>Secretaría Xeral</td>
       <td>Instituto Galego de Estatística</td>
       <td>Santiago de Compostela</td>
       <td>A1</td>
       <td>22</td>
       <td></td>
      </tr>
      <tr>
       <td>3</td>
       <td>FCA010000315770043</td>
       <td>Técnico/a facultativo/a medio</td>
       <td>FC</td>
       <td>Subd. X. de Produción Estatística</td>
       <td>Instituto Galego de Estatística</td>
       <td>Santiago de Compostela</td>
       <td>A2</td>
       <td>18</td>
       <td></td>
      </tr>
      <tr>
       <td>4</td>
       <td>FCA010000015770009</td>
       <td>Posto base subgrupo A1</td>
       <td>FC</td>
       <td>Instituto Galego de Estatística</td>
       <td>Instituto Galego de Estatística</td>
       <td>Santiago de Compostela</td>
       <td>A1</td>
       <td>20</td>
       <td> </td>
      </tr>
      <tr>
       <td>5</td>
       <td>FCA010000015770013</td>
       <td>Posto base subgrupo A1</td>
       <td>FC</td>
       <td>Instituto Galego de Estatística</td>
       <td>Instituto Galego de Estatística</td>
       <td>Santiago de Compostela</td>
       <td>A1</td>
       <td>20</td>
       <td> </td>
      </tr>
      <tr>
       <td>6</td>
       <td>FCA010000015770012</td>
       <td>Posto base subgrupo A1</td>
       <td>FC</td>
       <td>Instituto Galego de Estatística</td>
       <td>Instituto Galego de Estatística</td>
       <td>Santiago de Compostela</td>
       <td>A1</td>
       <td>20</td>
       <td> </td>
      </tr>
     </tbody>
    </table>

