---
date: '2022-10-05'
id: G0597-290922-0001
page: 53361
number: 190
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 28 de setembro de 2022 pola que se amplía o prazo de realización
  do segundo exercicio do proceso selectivo para o ingreso, pola quenda de
  acceso libre, no corpo superior da Administración xeral da Comunidade Autónoma
  de Galicia, subgrupo A1, escala de sistemas e tecnoloxía da información.
range: Resolución
url: >-
  https://www.xunta.gal/dog/Publicados/2022/20221005/AnuncioG0597-290922-0001_gl.html
---
<p>A Resolución do 16 de decembro de 2021, publicada no <em>Diario Oficial de Galicia</em> número 241, do 17 de decembro, pola que se convoca o proceso selectivo para o ingreso, pola quenda de acceso libre, no corpo superior da Administración xeral da Comunidade Autónoma de Galicia, subgrupo A1, escala de sistemas e tecnoloxía da información, dispón na base II.1.1.2 que o prazo máximo para a realización do segundo exercicio será de 40 días hábiles contados desde o remate do exercicio anterior.</p>
    <p>Unha vez realizado o primeiro exercicio o día 17 de xullo de 2022 e tendo en conta diversas cuestións relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do segundo exercicio do proceso selectivo para o ingreso, pola quenda de acceso libre, no corpo superior da Administración xeral da Comunidade Autónoma de Galicia, subgrupo A1, escala de sistemas e tecnoloxía da información, en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 28 de setembro de 2022</p>
    <footer><p>O conselleiro de Facenda e Administración Pública<br>P.D. (Orde do 8 de xaneiro de 2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

