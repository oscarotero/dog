---
date: '2022-04-13'
id: G0595-300322-0004
page: 23257
number: 72
agency: 'Vicepresidencia primeira e Consellería de Presidencia, Xustiza e Turismo'
section: VI. Anuncios. a) Administración autonómica.
title: >-
  ANUNCIO do 29 de marzo de 2022 polo que se notifican os acordos de incoación
  de expedientes sancionadores por incumprimento das medidas de prevención e
  contención en materia sanitaria do Concello da Mezquita (expediente
  SCOVID/AMEZQUITA/0021).
range: Anuncio
url: >-
  https://www.xunta.gal/dog/Publicados/2022/20220413/AnuncioG0595-300322-0004_gl.html
---
<p>O Concello da Mezquita acordou a incoación do expediente sancionador SCOVID/AMEZQUITA/0021 por vulneración da normativa sanitaria.</p>
    <p>Intentada a notificación do acordo de incoación por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación do inicio do procedemento sancionador en materia sanitaria á persoa interesada que figura no anexo efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia.</p>
    <p>Dado que neste acto non se publica na súa integridade a notificación referida, de conformidade co artigo 46 da Lei 39/2015, do 1 de outubro, do procedemento administrativo común das administracións públicas, o texto íntegro do acto que se notifica está á disposición da persoa interesada, xunto co resto do expediente, no prazo máximo de dez (10) días hábiles, contados desde o día seguinte ao desta publicación no Boletín Oficial del Estado, nas oficinas municipais do Concello da Mezquita, situadas na avenida da Constitución, 7, A Mezquita (Ourense), das 9.00 ás 14.00 horas, de luns a venres. Advírteselles á persoa interesada que, de non comparecer no referido prazo, a notificación se entenderá producida, para todos os efectos, o día seguinte ao do vencemento do prazo.</p>
    <p>A persoa interesada dispón do prazo indicado no parágrafo anterior para achegar, ante a persoa instrutora do expediente, cantas alegacións, documentos ou informacións xulgue convenientes e, de ser o caso, propoñer proba concretando os medios de que pretenda valer, de conformidade co artigo 64.2.f) da Lei 39/2015, do 1 de outubro, do procedemento administrativo común das administracións públicas. De non efectuar alegacións no referido prazo, o acordo de inicio poderá ser considerado proposta de resolución.</p>
    <p>De conformidade co disposto nos artigos 85 da Lei 39/2015, do 1 de outubro, do procedemento administrativo común das administracións públicas, e 44.bis.5 da Lei 8/2008, do 10 de xullo, de saúde de Galicia, a persoa interesada é informada de que a sanción que se indica no acordo de incoación poderá estar suxeita ás seguintes reducións: o 25 % no caso de recoñecemento da súa responsabilidade ou de pagamento voluntario da sanción antes da resolución do procedemento, ou o 50 % no caso de recoñecemento da súa responsabilidade e de pagamento voluntario da sanción antes da resolución do procedemento. A efectividade de calquera destas reducións estará condicionada á desistencia ou renuncia de calquera acción ou recurso na vía administrativa contra a sanción.</p>
    <p>Este anuncio realízase ao abeiro do establecido no Convenio asinado o 27 de novembro de 2020 entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19.</p>
    <p>Santiago de Compostela, 29 de marzo de 2022</p>
    <footer><p>Fátima Sanmiguel Santiso<br>Funcionaria da unidade tramitadora</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>DNI/CIF persoa interesada</td>
       <td>Infracción imputada</td>
       <td>Precepto cualificador</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>SCOVID/AMEZQUITA/0021</td>
       <td>46757846L</td>
       <td>Incumprimento das medidas preventivas de seguridade sanitaria e hixiene exixibles nos lugares de traballo, establecementos, locais de negocio, instalacións e espazos de uso público ou que se encontren abertos ao público e para o desenvolvemento de actividades que sexan establecidas polas autoridades sanitarias competentes, se as repercusións producidas tiveron unha incidencia escasa ou sen transcendencia directa na saúde da poboación.</td>
       <td>Artículo 41.bis.h) da Lei 8/2008, do 10 de xullo, de saúde de Galicia</td>
       <td>Artigo 44.bis da Lei 8/2008</td>
       <td>300 euros</td>
      </tr>
     </tbody>
    </table>

