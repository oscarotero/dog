---
date: '2022-04-13'
id: G0532-070422-0002
page: 23294
number: 72
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: "ANUNCIO do 7 de abril de 2022, da Dirección Xeral de Calidade Ambiental, Sostibilidade e Cambio Climático, polo que se somete a información pública o proxecto de interese autonómico do Complexo Medioambiental da Sociedade Galega do Medio Ambiente (Sogama), no concello de Cerceda, A Coruña (expediente\_2021-IPPC-M-29)."
range: Anuncio
url: >-
  https://www.xunta.gal/dog/Publicados/2022/20220413/AnuncioG0532-070422-0002_gl.html
---
<p>O artigo 55 da Lei 1/2021, do 8 de xaneiro, de ordenación do territorio de Galicia (DOG núm. 8, do 14 de xaneiro), regula o procedemento de aprobación dos instrumentos de ordenación do territorio que deban someterse a avaliación ambiental estratéxica simplificada.</p>
    <p>Para os efectos previstos no artigo 55.5 da Lei 1/2021, do 8 de xaneiro, de ordenación do territorio de Galicia, sométense a información pública, durante o período dun (1) mes contado a partir do día seguinte ao da publicación deste anuncio no <em>Diario Oficial de Galicia</em>, os documentos titulados:</p>
    <p>– Proxecto de interese autonómico do Complexo Medioambiental de Cerceda (A Coruña) elaborado pola sociedade ICEACSA Consultores, datado en decembro de 2021 e asinado polo enxeñeiro de camiños, canais e portos, Roberto Núñez de Arenas Basteiro (colexiado número 16.760).</p>
    <p>– Acordo de aprobación inicial do proxecto de interese autonómico do Complexo Medioambiental de Cerceda (CMC).</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 7 de abril de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2021-IPPC-M-29.</p>
    <p>Peticionaria: Sociedade Galega do Medio Ambiente (Sogama).</p>
    <p>CIF: A15379803.</p>
    <p>Enderezo social: lugar de Morzós, 10, baixo, As Encrobas, Cerceda, A Coruña.</p>
    <p>Ámbito do proxecto: lugar de Morzós, 10, baixo, As Encrobas, Cerceda, A Coruña.</p>
    <p>Actividade: tratamento e eliminación de residuos urbanos.</p>
    <p>Descrición: o proxecto de interese autonómico (en diante, PIA) elabórase para a futura ampliación do complexo ambiental existente de Cerceda, que é unha dotación urbanística destinada ao tratamento e eliminación de residuos urbanos (incluído dentro do establecido nos números 1.a) e 2.a) do artigo 40 da Lei 1/2021, do 8 de xaneiro, de ordenación do territorio de Galicia) e dos terreos adxacentes vinculados á xestión e tratamento de residuos.</p>
    <p>Os proxectos de interese autonómico desenvólvense mediante a Lei 1/2021, do 8 de xaneiro, de ordenación do territorio de Galicia. Dentro dos obxectivos fundamentais desta lei está o desenvolvemento de proxectos que transcendan o ámbito municipal pola súa incidencia territorial, económica, social ou cultural, a súa magnitude ou as súas singulares características que as fagan portadoras dun interese supramunicipal cualificado.</p>
    <p>Neste caso, debido á imposibilidade de desenvolver a futura ampliación ao abeiro do plan urbanístico vixente por falta de previsión e incompatibilidade coas súas determinacións, exponse a tramitación dun proxecto de interese autonómico. O presente proxecto de interese autonómico ten como obxecto, por tanto, a definición das ordenanzas para a ampliación das instalacións do Complexo Ambiental de Cerceda e de futuras edificacións de servizos auxiliares e complementarios do uso principal do complexo ambiental.</p>

