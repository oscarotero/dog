---
date: '2022-09-23'
id: G0655-130922-0005
page: 49505
number: 182
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 12 de setembro de 2022 pola que se establecen as bases
  reguladoras e se convocan as axudas destinadas a persoas tituladas
  universitarias en situación de desemprego para a matrícula nun máster
  universitario oficial ofertado polas universidades do Sistema universitario de
  Galicia no curso académico 2022/23 (código de procedemento ED421A).
range: Orde
url: >-
  https://www.xunta.gal/dog/Publicados/2022/20220923/AnuncioG0655-130922-0005_gl.html
---
<p>BDNS (Identif.): 648822.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Persoas beneficiarias</p>
    <p>Persoas desempregadas con titulación universitaria matriculadas no curso 2022/23 nun máster universitario oficial ofertado polas universidades do Sistema universitario de Galicia.</p>
    <p>Segundo. Obxecto</p>
    <p>Convocar, en réxime de concorrencia competitiva, axudas destinadas a financiar os gastos derivados da matrícula nun máster universitario oficial ofertado polas universidades do Sistema universitario de Galicia.</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Orzamento e contía das axudas</p>
    <p>O importe global previsto na orde é de 120.000,00 euros.</p>
    <p>A contía da axuda cubrirá o importe das materias matriculadas por primeira vez, ata un máximo de 60 créditos do máster universitario oficial segundo os prezos públicos establecidos no anexo do Decreto 121/2022, do 23 de xuño, polo que se fixan os prezos públicos pola prestación de servizos académicos e administrativos nas universidades publicas do Sistema universitario de Galicia para o curso académico 2022/23 (DOG núm. 128, do 6 de xullo).</p>
    <p>Para os incluídos nos números 2 e 3 do anexo do decreto, a contía máxima asignada será de 835,80 euros para os da epígrafe A) e de 591,00 euros para os da epígrafe B).</p>
    <p>Quinto. Prazo de presentación de solicitudes</p>
    <p>Será dun mes, contado desde o día seguinte ao da publicación da convocatoria no <em>Diario Oficial de Galicia</em>. Entenderase como último día do prazo o correspondente ao mesmo ordinal do día da publicación.</p>
    <p>Santiago de Compostela, 12 de setembro de 2022</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 29.7.2022; DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura,<br>Educación, Formación Profesional e Universidades</p></footer>

