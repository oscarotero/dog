---
date: '2022-06-16'
id: V0653-250522-0001
page: 34699
number: 115
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 19 de maio de 2022, da Xefatura Territorial de Pontevedra, de
  autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción dunha instalación eléctrica no
  concello de Baiona (expediente IN407A 2020/008-4 modificado).
range: Resolución
url: >-
  https://www.xunta.gal/dog/Publicados/2022/20220616/AnuncioV0653-250522-0001_gl.html
---
<p>Feitos:</p>
    <p>Primeiro. O 6 de febreiro de 2020, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada LMTS e CTC en praia Ladeira.</p>
    <p>Examinado o proxecto de execución, conclúese que a instalación consiste na substitución do actual centro de transformación intemperie praia Ladeira (36A757) por un centro de transformación en edificio prefabricado da mesma potencia e a instalación dunha liña eléctrica soterrada RSMT que alimentará o novo centro de transformación proxectado. As obras sitúanse na parroquia de Sabarís, no concello de Baiona (Pontevedra).</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas. A empresa promotora manifestou á súa conformidade cos condicionados establecidos.</p>
    <p>Terceiro. Mediante escrito do 3 de xuño de 2020, esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da instalación eléctrica referida ás persoas que figuran afectadas pola declaración de utilidade pública na relación de bens e dereitos achegada pola empresa promotora.</p>
    <p>Cuarto. O proxecto someteuse ao trámite de información pública mediante resolución do 3 de xuño de 2020 publicada nos seguintes medios:</p>
    <p>DOG: 26 de xuño de 2020.</p>
    <p>BOPPO: 3 de xullo de 2020.</p>
    <p>Xornal <em>Faro de Vigo</em>: 26 de xuño de 2020.</p>
    <p>Taboleiro de anuncios do Concello de Baiona desde o 9 de xuño de 2020 ao 21 de xullo de 2020 conforme certificado expedido polo propio concello.</p>
    <p>Durante o mencionado trámite non se recibiron alegacións.</p>
    <p>Quinto. O 3 de novembro de 2020, esta xefatura territorial ditou unha resolución de autorización administrativa previa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción da instalación eléctrica no concello de Baiona (expediente IN407A 2020/008-4).</p>
    <p>Sexto. O 26 de outubro de 2021, UFD Distribución Electricidad, S.A. achegou unha modificación do proxecto inicial debido á modificacións substanciais necesarias para cumprir coas condicións exixidas polo Concello de Baiona.</p>
    <p>Analizado o proxecto, conclúese que as instalacións eléctricas recollidas no proxecto modificado consisten en:</p>
    <p>• Retirada do centro de transformación praia Ladeira (36A757) de 400 kVA e a súa substitución por outro de 630 kVA.</p>
    <p>• Retirada dos tramos GON8032476, GON8032510 e GON8032503 na derivación a CT praia Ladeira e retirada de seis apoios de formigón e dos XS 36HL59 e 36H480.</p>
    <p>• Instalación dunha liña de media tensión aérea de 16 metros de lonxitude.</p>
    <p>• Instalación dunha liña de media tensión subterránea de 54 metros de lonxitude.</p>
    <p>Sétimo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Baiona, Augas de Galicia, a Axencia Galega de Infraestruturas, a Demarcación de Costas de Pontevedra, o Instituto de Estudos do Territorio, o Servizo de Patrimonio Cultural, o Servizo de Patrimonio Natural e o Servizo de Urbanismo. A empresa promotora manifestou a súa conformidade co condicionado emitidos por Augas de Galicia, o Concello de Baiona, o Instituto de Estudos do Territorio, o Servizo de Patrimonio Natural e o Servizo de Urbanismo.</p>
    <p>A Axencia Galega de Infraestruturas, a Demarcación de Costas de Pontevedra e o Servizo de Patrimonio Cultural non emitiron condicionados, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lle corresponda outorgar.</p>
    <p>Oitavo. Mediante escrito do 30 de outubro de 2020, esta xefatura territorial notificou a nova solicitude da autorización administrativa previa, a autorización administrativa de construción e a declaración de utilidade pública da instalación eléctrica referida ás persoas que figuran afectadas pola declaración de utilidade pública na relación de bens e dereitos achegada pola empresa promotora.</p>
    <p>Noveno. O proxecto someteuse ao trámite de información pública mediante Resolución do 30 de novembro de 2021 publicada nos seguintes medios:</p>
    <p>DOG: 23 de decembro de 2021.</p>
    <p>Xornal <em>Faro de Vigo</em>: 13 de decembro de 2021.</p>
    <p>Taboleiro de anuncios do Concello de Baiona desde o 1 de decembro de 2021 ao 10 de xaneiro de 2022 conforme certificado expedido polo propio Concello.</p>
    <p>Durante o mencionado trámite non se recibiron alegacións.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 135/2017, do 28 de decembro, da Consellería de Economía, Emprego e Industria, polo que se establece a estrutura orgánica da Consellería de Economía, Emprego e Industria (DOG nº 18, do 25 de xaneiro de 2018) e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 3/2007, do 9 de abril, de prevención e defensa contra os incendios forestais de Galicia.</p>
    <p>Lei do 16 de decembro de 1954, sobre expropiación forzosa.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>Retirada do tramo GON8032476, GON803510 e GON8032503, desmontando un total de 281 metros de condutor LA-30 desde o apoio existente 9QWUEJ5A//5-A1) que será substituído por un C-2000/18. Retirase un total de cinco apoios de formigón e os XS 36HL59 e 36H480.</p>
    <p>LMT área a 20 kV, con condutor LA-56, de 16 metros de lonxitude, con orixe no apoio proxectado C-2000/18 e final no apoio existente 9QWLF814//5-A1-1-CTA no que está instalado o CT Sabarís Cementerio (36A756).</p>
    <p>LMT subterránea a 20 kV, con condutor RHZ1 de 54 metros de lonxitude en dous tramos. O primeiro tramo de 27 metros de lonxitude ten orixe na LMTS existente GON8140285 entre o CT Brisa Roma 2 (36CLV6) e o CT Arena (36CBX3) e final no CT proxecto. O segundo tramo de 27 metros ten orixe no CT proxectado e final na LMTS existente GON8140285.</p>
    <p>Substitúese o centro de transformación praia Landeira (36A757) por un centro de transformación de 630 kVA de potencia, compacto manobra exterior 2L1P telecontrolado con GPRS/FO en envolvente prefabricada de formigón con telexestión BT, con relación 2000/400 V.</p>
    <p>As instalacións están situadas no lugar de Sabarís, na parroquia de Santa Cristina da Ramallosa, no concello de Baiona (Pontevedra).</p>
    <p>Conforme con todo o indicado, </p>
    <h2>RESOLVO:</h2>
    <p>Primeiro. Deixar sen efecto a autorización do 3 de novembro de 2020, desta xefatura territorial pola que se outorga autorización administrativa previa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción da instalación eléctrica no concello de Baiona (expediente IN407A 2020/008-4).</p>
    <p>Segundo. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS e CTC en praia Ladeira (modificado), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condición establecidas nos condicionados dos organismos que constan no expediente.</p>
    <p>Terceiro. Declarar a utilidade pública, en concreto, da citada instalación eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 19 de maio de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

