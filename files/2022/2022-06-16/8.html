---
date: '2022-06-16'
id: G0657-070622-0001
page: 34632
number: 115
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 7 de xuño de 2022, da Dirección Xeral de Xuventude,
  Participación e Voluntariado, pola que se publica a Resolución do 6 de xuño de
  2022, relativa á adxudicación do uso de instalacións xuvenís ao abeiro da Orde
  do 12 de maio de 2022 pola que se regula o uso de instalacións xuvenís para a
  realización de programas de ocio educativo e tempo libre durante a Campaña de
  Verán 2022 para colectivos xuvenís (código de procedemento BS304A).
range: Resolución
url: >-
  https://www.xunta.gal/dog/Publicados/2022/20220616/AnuncioG0657-070622-0001_gl.html
---
<p>Mediante a Orde do 12 de maio de 2022 (<em>Diario Oficial de Galicia</em> número 98, do 23 de maio) establecéronse as bases reguladoras e convocouse o procedemento para adxudicar o uso de instalacións xuvenís dependentes da consellería competente en materia de Política Social e Xuventude para a realización de programas de ocio educativo e tempo libre durante a Campaña de Verán 2022 para colectivos xuvenís, nos termos establecidos na orde e coa distribución de prazas recollida no anexo I desta.</p>
    <p>De conformidade co disposto no artigo 9.5 da orde de convocatoria, o órgano competente para resolver é a Dirección Xeral de Xuventude, Participación e Voluntariado, por delegación da persoa titular da Consellería de Política Social e Xuventude.</p>
    <p>Así mesmo, o artigo 10 da citada orde establece que se publicarán no <em>Diario Oficial de Galicia</em> (DOG), de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento. Esta publicación producirá os efectos de notificación.</p>
    <p>Polo exposto,</p>
    <p class="dog-titulo">RESOLVO:</p>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 6 de xuño de 2022, ditada no procedemento BS304A, relativa á adxudicación do uso de instalacións xuvenís ao abeiro da Orde do 12 de maio de 2022 pola que se regula o uso de instalacións xuvenís para a realización de programas de ocio educativo e tempo libre durante a Campaña de Verán 2022 para colectivos xuvenís (código de procedemento BS304A).</p>
    <p>Segundo. Comunicar que a Resolución do 6 de xuño de 2022 que finaliza este procedemento esgota a vía administrativa e contra ela pode interpoñerse recurso contencioso- administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses contados a partir do día seguinte ao da súa notificación a través desta publicación no <em>Diario Oficial de Galicia</em>. </p>
    <p>Non obstante, poderá interpoñerse potestativamente recurso de reposición, ante o mesmo órgano que a ditou, no prazo dun mes contado a partir do día seguinte ao da súa notificación a través desta publicación no <em>Diario Oficial de Galicia</em>, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 7 de xuño de 2022</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <p>Resolución do 6 de xuño de 2022, ditada no procedemento BS304A, relativa á adxudicación do uso de instalacións xuvenís ao abeiro da Orde do 12 de maio de 2022 pola que se regula o uso de instalacións xuvenís para a realización de programas de ocio educativo e tempo libre durante a Campaña de Verán 2022 para colectivos xuvenís (código de procedemento BS304A).</p>
    <p>Mediante a Orde do 12 de maio de 2022 (<em>Diario Oficial de Galicia</em> número 98, do 23 de maio) establecéronse as bases reguladoras e convocouse o procedemento para adxudicar o uso de instalacións xuvenís dependentes da agora Consellería de Política Social e Xuventude para a realización de programas de ocio educativo e tempo libre durante a Campaña de Verán 2022 para colectivos xuvenís, nos termos establecidos na orde e coa distribución de prazas recollida no anexo I desta.</p>
    <p>Unha vez comprobadas as solicitudes polo Instituto da Xuventude de Galicia, órgano instrutor do procedemento, a Comisión de Valoración prevista no artigo 9 avaliou as solicitudes admitidas a trámite de acordo cos criterios de adxudicación que se recollen no artigo 8.</p>
    <p>Á vista do expediente e do informe da Comisión de Valoración o órgano instrutor formulou a proposta de resolución conforme o regulado no artigo 9.</p>
    <p>Esta Dirección Xeral de Xuventude, Participación e Voluntariado é competente para resolver, por delegación da conselleira de Política Social e Xuventude, segundo o disposto no artigo 9.5.</p>
    <p>Con base no exposto,</p>
    <p class="dog-titulo">RESOLVO:</p>
    <p>Primeiro. Adxudicar o uso temporal de instalacións xuvenís dependentes da Consellería de Política Social e Xuventude para a realización de programas de ocio educativo e tempo libre durante a Campaña de Verán 2022 para colectivos xuvenís, ás entidades relacionadas no anexo I, nos termos que se expoñen na dita relación.</p>
    <p>Segundo. Denegar o uso de instalacións xuvenís dependentes da Consellería de Política Social e Xuventude para a realización de programas de ocio educativo e tempo libre durante a Campaña de Verán 2022 para colectivos xuvenís, ás entidades relacionadas no anexo II, por aplicación dos criterios de preferencia e prioridade recollidos no artigo 8.</p>
    <p>Terceiro. Aceptar a desistencia da solicitude presentada pola Asociación de Estudiantes de Intercambio de Santiago de Compostela (expediente 2022/17) e declarar a terminación do procedemento para este expediente.</p>
    <p>Cuarto. As entidades adxudicatarias deberán cumprir as obrigas previstas nos artigos 12, 14 e 15 da Orde do 12 de maio de 2022.</p>
    <p>A documentación indicada nos citados artigos deberán presentala no Servizo de Xuventude e Voluntariado da Xefatura Territorial da Consellería de Política Social e Xuventude correspondente á provincia en que estea a instalación adxudicada, conforme o sinalado nos artigos 12 e 14 da orde.</p>
    <p>Se transcorridos os prazos que se indican nos citados artigos non se cumprisen as obrigas correspondentes, declararase a perda do dereito á instalación adxudicada, a través da oportuna resolución que será ditada nos termos do artigo 21 da Lei 39/2015, do 1 de outubro, do procedemento administrativo común das administracións públicas.</p>
    <p>Quinto. A presente resolución esgota a vía administrativa e contra ela pode interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses, que comezará a contar desde o día seguinte ao da súa publicación no <em>Diario Oficial de Galicia</em>.</p>
    <p>Non obstante, poderá interpoñerse potestativamente recurso de reposición, ante o mesmo órgano que a ditou, no prazo dun mes, que comezará a contar a partir do día seguinte ao da súa publicación no <em>Diario Oficial de Galicia</em>, de acordo co establecido nos artigos 123 e 124 da Lei 39/2015, do 1 de outubro.</p>
    <p>Sexto. A publicación desta resolución producirá os efectos de notificación, nos termos establecidos no artigo 10 da Orde do 12 de maio de 2022 e no artigo 45 da Lei 39/2015, do 1 de outubro.</p>
    <p>Santiago de Compostela, 6 de xuño de 2022. A conselleira de Política Social e Xuventude. P.D. (Artigo 9 da Orde do 12 de maio de 2022). A directora xeral de Xuventude, Participación e Voluntariado. Cristina Pichel Toimil.</p>
    <h2>ANEXO I</h2>
    <h3>Procedemento BS304A</h3>
    <p>Entidades adxudicatarias:</p>
    <table>
     <thead>
      <tr>
       <td>Expediente</td>
       <td>Entidade adxudicataria</td>
       <td>Localidade</td>
       <td>Instalación adxudicada</td>
       <td>Datas</td>
       <td>Prazas</td>
      </tr>
     </thead>
     <tbody>
      <tr>
       <td>2022/21</td>
       <td>Asociación Agrupación Musical do Rosal</td>
       <td>O Rosal (Pontevedra)</td>
       <td>Albergue xuvenil Mariña Española</td>
       <td>25-27 de xuño</td>
       <td>49</td>
      </tr>
      <tr>
       <td>2022/12</td>
       <td>Asociación Banda de Música Cultural de Teo</td>
       <td>Teo (A Coruña)</td>
       <td>Albergue xuvenil Mariña Española</td>
       <td>24-28 de xuño</td>
       <td>34</td>
      </tr>
      <tr>
       <td>2022/1</td>
       <td>Asociación Cultural Os Tres Reinos</td>
       <td>A Mezquita (Ourense)</td>
       <td>Albergue xuvenil Mariña Española</td>
       <td>1-10 de setembro</td>
       <td>20</td>
      </tr>
      <tr>
       <td>2022/9</td>
       <td>Asociación Limisi</td>
       <td>Xinzo de Limia (Ourense)</td>
       <td>Albergue xuvenil Mariña Española</td>
       <td>1-10 de setembro</td>
       <td>18</td>
      </tr>
      <tr>
       <td>2022/10</td>
       <td>Concello de Cangas</td>
       <td>Cangas (Pontevedra)</td>
       <td>Albergue xuvenil Mariña Española</td>
       <td>1-10 de setembro</td>
       <td>50</td>
      </tr>
      <tr>
       <td>2022/4</td>
       <td>Concello da Estrada</td>
       <td>A Estrada (Pontevedra)</td>
       <td>Campamento xuvenil Virxe de Loreto</td>
       <td>26 de agosto-4 de setembro</td>
       <td>60</td>
      </tr>
      <tr>
       <td>2022/3</td>
       <td>Concello de Negreira</td>
       <td>Negreira (A Coruña)</td>
       <td>Campamento xuvenil Virxe de Loreto</td>
       <td>26 de agosto-4 de setembro</td>
       <td>50</td>
      </tr>
      <tr>
       <td>2022/19</td>
       <td>Concello da Baña</td>
       <td>A Baña (A Coruña)</td>
       <td>Campamento xuvenil Espiñeira</td>
       <td>26 de agosto-4 de setembro</td>
       <td>20</td>
      </tr>
      <tr>
       <td>2022/15</td>
       <td>Concello de Vedra</td>
       <td>Vedra (A Coruña)</td>
       <td>Albergue xuvenil Area</td>
       <td>23-30 de xuño</td>
       <td>100</td>
      </tr>
      <tr>
       <td>2022/22</td>
       <td>Avada Sociedade Cooperativa Galega</td>
       <td>Curtis (A Coruña)</td>
       <td>Campamento xuvenil A Devesa</td>
       <td>28 de agosto-4 de setembro</td>
       <td>35</td>
      </tr>
      <tr>
       <td>2022/7</td>
       <td>Asociación Cultural, Deportiva e Xuvenil Acuxuve</td>
       <td>Vedra (A Coruña)</td>
       <td>Albergue xuvenil As Sinas</td>
       <td>21-28 de xuño</td>
       <td>120</td>
      </tr>
      <tr>
       <td>2022/6</td>
       <td>Asociación Cultural de Ocio e Tempo Libre Arrecó</td>
       <td>Ribeira (A Coruña)</td>
       <td>Campamento xuvenil Pontemaril</td>
       <td>26-31 de agosto</td>
       <td>60</td>
      </tr>
      <tr>
       <td>2022/20</td>
       <td>Escola de Tempo Libre Arenaria G-50</td>
       <td>Padrón (A Coruña)</td>
       <td>Campamento xuvenil 
        Pontemaril</td>
       <td>26 de agosto-4 de setembro</td>
       <td>35</td>
      </tr>
      <tr>
       <td>2022/8</td>
       <td>Asociación de Nenos y Nenas con diabete de Galicia</td>
       <td>Pontevedra (Pontevedra)</td>
       <td>Campamento xuvenil Illa de Ons</td>
       <td>21-28 de agosto</td>
       <td>25</td>
      </tr>
      <tr>
       <td>2022/11</td>
       <td>Concello de Touro</td>
       <td>Touro ( A Coruña)</td>
       <td>Campamento xuvenil Illa de Ons</td>
       <td>21-28 de agosto</td>
       <td>30</td>
      </tr>
     </tbody>
    </table>
    <h2>ANEXO II</h2>
    <h3>Procedemento BS304A</h3>
    <p>Entidades non adxudicatarias:</p>
    <table>
     <thead>
      <tr>
       <td>Expediente</td>
       <td>Entidades non adxudicatarias</td>
       <td>Motivo</td>
      </tr>
     </thead>
     <tbody>
      <tr>
       <td>2022/13</td>
       <td>Concello de Boqueixón</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2022/14</td>
       <td>Concello de San Cibrao das Viñas</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2022/16</td>
       <td>Asociación de Estudantes Nova Hércules</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2022/18</td>
       <td>Asociación Antonio Noche</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
     </tbody>
    </table>

