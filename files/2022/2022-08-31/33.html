---
date: '2022-08-31'
id: L401-080822-0001
page: 46638
number: 165
agency: Concello de Abadín
section: VI. Anuncios. b) Administración local.
title: >-
  ANUNCIO de aprobación provisional do escudo e da bandeira do Concello de
  Abadín.
range: Anuncio
url: >-
  https://www.xunta.gal/dog/Publicados/2022/20220831/AnuncioL401-080822-0001_gl.html
---
<p>O Pleno da Corporación municipal, na sesión extraordinaria-urxente que tivo lugar o día 29 de xullo de 2022, adoptou, entre outros, o acordo de aprobación provisional da seguinte proposta elaborada pola Comisión de Heráldica da Xunta de Galicia para a adopción do escudo e insignia (bandeira) municipais do Concello de Abadín:</p>
    <p>Escudo municipal:</p>
    <p>De azur (azul), o Castelo de ouro (amarelo) surmontado de dous lises e postas nos flancos do xefe. Ao timbre a coroa real pechada.</p>
    <p>Insignia municipal (bandeira):</p>
    <p>O pano azul e ao centro o Castelo de amarelo acompañado de dous lises, unha ao hasta e outra ao batente. </p>
    <p>En cumprimento do disposto no artigo 16.a).3 do Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, sométese o referido acordo ao trámite de información pública durante o prazo dun mes, mediante a publicación do correspondente anuncio no Diario Oficial de Galicia (DOG) e no taboleiro de anuncios do Concello, contado desde o día seguinte ao da inserción no DOG. </p>
    <p>Durante este prazo os interesados poderán presentar as alegacións que xulguen oportunas.</p>
    <p>No caso de que non se presenten alegacións durante o citado período de información pública, quedará elevado a definitivo este acordo provisional, sen necesidade de acordo plenario.</p>
    <p>Ademais, o referido acordo estará á disposición na sede electrónica deste concello (enderezo electrónico https://www.abadin.es).</p>
    <p>Abadín, 3 de agosto de 2022</p>
    <footer><p>José María López Rancaño<br>Alcalde</p></footer>

