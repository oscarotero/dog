---
date: '2022-02-21'
id: G0598-110222-0005
page: 12117
number: 35
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 10 de febreiro de 2022 pola que se fixan os prezos privados para a
  venda ao público de diversas publicacións.
range: Orde
url: >-
  https://www.xunta.gal/dog/Publicados/2022/20220221/AnuncioG0598-110222-0005_gl.html
---
<p>O artigo 50 da Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, dispón que «son prezos privados as contraprestacións que obteñan os suxeitos a que se refire o artigo 3 desta lei pola prestación de servizos ou a realización de actividades efectuadas en réxime de dereito privado cando, prestándose tamén tales servizos ou actividades polo sector privado, sexan de solicitude voluntaria por parte dos administrados».</p>
    <p>Así mesmo, o artigo 51 da referida lei establece que «os prezos privados serán fixados polas consellerías correspondentes, logo de informe favorable da de Economía e Facenda, atendendo ás condicións e circunstancias do mercado en que operen, sen prexuízo de que, excepcionalmente, poidan aplicarse subvencións reguladoras. Para estes efectos, a consellería correspondente remitirá á de Economía e Facenda, o proxecto normativo xunto coa memoria económica en que se xustifiquen os aspectos anteriores. A norma que fixe estes prezos deberá ser publicada no Diario Oficial de Galicia».</p>
    <p>Na súa virtude, vista a proposta formulada pola Consellería de Cultura, Educación e Universidade e logo do informe favorable da Consellería de Facenda, esta consellería</p>
    <h2>DISPÓN:</h2>
    <p>Artigo único</p>
    <p>1. Quedan aprobados os prezos privados de venda ao público das publicacións editadas pola Consellería de Cultura, Educación e Universidade que se relacionan no anexo.</p>
    <p>2. Estes prezos entenderanse co IVE incluído.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 10 de febreiro de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>
    <h2>ANEXO</h2>
    <p>Clara Carvajal: Por unha bioloxía da imaxe. 35 €.</p>
    <p>San Cipriano o Mago: de oracións, ciprianillos e tesouros. 15 €.</p>
    <p>Guía Museo de Belas Artes da Coruña. 27 €.</p>
    <p>Guía Museo de Belas Artes da Coruña. 27 €.</p>
    <p>Guidebook to Museum of Fine Arts of A Coruña. 27 €.</p>
    <p>Castillo, escultor. 45 €.</p>
    <p>Destino unha peregrinación de Manuel Valcárcel. 40 €</p>
    <p>Tigres en magnolias: A maxia como transformación na arte contemporánea. 14 €.</p>
    <p>Walking East. 35 €.</p>
    <p>Destino unha peregrinación de Manuel Valcárcel. 2 €.</p>
    <p>Alejandro González Pascual. 1930-1993. 30 €.</p>
    <p>Postais para recordar: O fondo fotográfico Arribas do Arquivo Histórico Provincial de Lugo. 22 €.</p>

