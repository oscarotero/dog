---
date: '2022-02-21'
id: C141-070222-0001
page: 12356
number: 35
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 2 de febreiro de 2022 pola que se aproba o documento da
  delimitación dos espazos e dos usos portuarios do porto das Corvaceiras e do
  Club Naval de Pontevedra (Pontevedra).
range: Resolución
url: >-
  https://www.xunta.gal/dog/Publicados/2022/20220221/AnuncioC141-070222-0001_gl.html
---
<p>A Área de Explotación e Planificación Portuaria da entidade pública empresarial Portos de Galicia redactou o documento da delimitación dos espazos e dos usos portuarios (DEUP) do porto das Corvaceiras e do Club Naval de Pontevedra, instalacións portuarias situadas no termo municipal de Pontevedra, na provincia de Pontevedra, e adscritas á entidade pública para a súa xestión.</p>
    <p>Este documento foi redactado e tramitado de acordo co disposto nos artigos 52 e 53 da Lei 6/2017, do 12 de decembro, de portos de Galicia (Diario Oficial de Galicia número 236, do 14 de decembro).</p>
    <p>Na reunión do Consello Reitor de Portos de Galicia que tivo lugar o día 22 de decembro de 2022, este acordou dar a súa conformidade á proposta da DEUP do porto das Corvaceiras e do Club Naval de Pontevedra, así como elevala e propoñela para a súa aprobación a través da Consellería do Mar.</p>
    <p>Unha vez visto o informe da xefa da Área de Explotación e Planificación Portuaria de Portos de Galicia do 15.12.2021 sobre o trámite da proposta da DEUP, que conta coa conformidade do director da entidade pública empresarial, así como o acordo do seu Consello Reitor do 22.12.2021, dando a conformidade á proposta da DEUP do porto das Corvaceiras e do Club Naval de Pontevedra e elevándoa e propoñéndoa para a súa aprobación, a Presidencia da entidade pública empresarial Portos de Galicia, por delegación da conselleira do Mar conferida pola Orde do 30 de marzo de 2012,</p>
    <h2>RESOLVE:</h2>
    <p>Aprobar o documento da delimitación dos espazos e dos usos portuarios dos portos das Corvaceiras e do Club Naval de Pontevedra (Pontevedra), datado en decembro de 2020 e asinado polas enxeñeiras de camiños, canais e portos Sara Calvo Fernández e Ana Mansilla Piñón, como autoras, Andrés D. Cervantes Refojos, como xefe do Departamento de Planificación Portuaria de Portos de Galicia, e por Ana Isabel Calzadilla Bouzón, xefa da Área de Explotación e Planificación Portuaria da dita entidade pública.</p>
    <p>Santiago de Compostela, 2 de febreiro de 2022</p>
    <footer><p>Susana Lenguas Gil<br>Presidenta de Portos de Galicia</p></footer>

