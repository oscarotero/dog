---
date: '2022-02-28'
id: G0597-210222-0004
page: 14032
number: 40
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 18 de febreiro de 2022, da Dirección Xeral da Función Pública,
  pola que se fai público o Acordo do 14 de febreiro de 2022, entre a
  Consellería de Facenda e Administración Pública e a Consellería do Medio
  Rural, polo que se encomendan a esta última determinados actos de xestión das
  listas de contratación temporal de persoal laboral ou para o nomeamento de
  persoal interino de prazas reservadas a persoal funcionario de corpos ou
  escalas equivalentes dedicado ás tarefas de prevención de incendios forestais.
range: Resolución
url: >-
  https://www.xunta.gal/dog/Publicados/2022/20220228/AnuncioG0597-210222-0004_gl.html
---
<p>As consellerías de Facenda e Administración Pública e do Medio Rural asinaron o 14 de febreiro de 2022 un acordo para xestionar determinados actos de xestión das listas de contratación temporal de persoal laboral ou para o nomeamento de persoal interino de prazas reservadas a persoal funcionario de corpos ou escalas equivalentes dedicado ás tarefas de prevención de incendios forestais de Galicia.</p>
    <p>Para xeral coñecemento, disponse a súa publicación como anexo á presente resolución.</p>
    <p>Santiago de Compostela, 18 de febreiro de 2022</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <h2>Acordo do 14 de febreiro de 2022 entre a Consellería de Facenda<br>e Administración Pública e a Consellería do Medio Rural polo que se<br>encomendan a esta última determinados actos de xestión das listas de contratación temporal de persoal laboral ou para o nomeamento de persoal<br>interino de prazas reservadas a persoal funcionario de corpos ou escalas equivalentes dedicado ás tarefas de prevención de incendios forestais</h2>
    <p>Co obxecto de acadar unha maior eficacia na xestión do persoal temporal correspondente ás categorías de persoal laboral que se especifican no anexo I deste acordo ou persoal funcionario interino de corpos ou escalas equivalentes dos servizos de prevención de incendios forestais, estas consellerías, ao abeiro do disposto no artigo 11 da Lei 40/2015, do 1 de outubro, de réxime xurídico do sector público, e na disposición adicional primeira do Decreto 37/2006, do 2 de marzo, polo que se regula o nomeamento de persoal interino para o desempeño con carácter transitorio de prazas reservadas a funcionarios e a contratación temporal de persoal laboral da Xunta de Galicia, </p>
    <h2>Acordan:</h2>
    <p>Cláusula 1</p>
    <p>Encomendar á Consellería do Medio Rural determinados actos de xestión das listas de contratación temporal de persoal laboral das categorías que se especifican no anexo I deste acordo ou para o nomeamento de persoal interino de prazas reservadas a persoal funcionario de corpos ou escalas equivalentes, reguladas no Decreto 37/2006, do 2 de marzo, do persoal da Xunta de Galicia dedicado ás tarefas de prevención de incendios forestais.</p>
    <p>A encomenda abranguerá as seguintes actuacións e terán o alcance que en cada caso se sinala:</p>
    <p>a) A organización e realización da proba física a que se deben someter os distintos integrantes das listas. </p>
    <p>b) A realización dos chamamentos para a cobertura temporal dos distintos postos de traballo reservados ás categorías de persoal laboral dedicadas as tarefas de prevención de incendios forestais que constan no anexo I ou corpos ou escalas de persoal funcionario declaradas equivalentes no anexo do Decreto 165/2019, do 26 de decembro. Para estes efectos, utilizarase unha aplicación informática proporcionada pola Dirección Xeral da Función Pública cando este chamamento se realice desde a lista definitiva de admitidos.</p>
    <p>Cláusula 2</p>
    <p>A encomenda de xestión non supón a cesión da titularidade das competencias.</p>
    <p>Cláusula 3</p>
    <p>A encomenda terá un prazo de vixencia de dous anos a partir da súa publicación. Este prazo poderá ser prorrogado por igual período, por acordo expreso das partes que se publicará antes do remate do seu prazo de vixencia. </p>
    <p>Disposición derradeira</p>
    <p>Este acordo entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 14 de febreiro de 2022</p>
    <table>
     <tbody>
      <tr>
       <td><footer><p>Miguel Corgos López-Prado</p></footer></td>
       <td><footer><p>José González Vázquez</p></footer></td>
      </tr>
      <tr>
       <td><footer><p>Conselleiro de Facenda e Administración Pública</p></footer></td>
       <td><footer><p>Conselleiro do Medio Rural</p></footer></td>
      </tr>
     </tbody>
    </table>
    <h2>ANEXO I</h2>
    <table>
     <tbody>
      <tr>
       <td>Grupo</td>
       <td>Categoría</td>
       <td>Denominación</td>
      </tr>
      <tr>
       <td>I</td>
       <td>038</td>
       <td>Técnico/a superior defensa contra incendios forestais</td>
      </tr>
      <tr>
       <td>II</td>
       <td>039</td>
       <td>Técnico/a forestal defensa contra incendios forestais</td>
      </tr>
      <tr>
       <td>III</td>
       <td>100</td>
       <td>Bombeiro/a forestal xefe/a de brigada</td>
      </tr>
      <tr>
       <td>IV</td>
       <td>032</td>
       <td>Operador/a codificador/a de datos de defensa contra incendios forestais</td>
      </tr>
      <tr>
       <td>IV</td>
       <td>033</td>
       <td>Bombeiro/a forestal condutor/a de motobomba</td>
      </tr>
      <tr>
       <td>IV</td>
       <td>037</td>
       <td>Oficial/a 2ª mecánico máquinas defensa contra incendios forestais</td>
      </tr>
      <tr>
       <td>V</td>
       <td>10A</td>
       <td>Vixilante móbil defensa contra incendios forestais</td>
      </tr>
      <tr>
       <td>V</td>
       <td>10B</td>
       <td>Vixilante fixo/a de defensa contra incendios forestais</td>
      </tr>
      <tr>
       <td>V</td>
       <td>10C</td>
       <td>Emisorista de defensa contra incendios forestais. Escoita incendios</td>
      </tr>
      <tr>
       <td>V</td>
       <td>014</td>
       <td>Bombeiro/a forestal</td>
      </tr>
      <tr>
       <td>V</td>
       <td>14A</td>
       <td>Bombeiro/a forestal condutor/a</td>
      </tr>
     </tbody>
    </table>

