---
date: '2022-10-11'
id: V0653-270922-0004
page: 54281
number: 194
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 15 de setembro de 2022, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Viveiro (expediente IN407A 2022/32 AT).
range: Resolución
url: >-
  https://www.xunta.gal/dog/Publicados/2022/20221011/AnuncioV0653-270922-0004_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe:</p>
    <p>Peticionario: Begasa.</p>
    <p>Domicilio social: rúa Aller Ulloa, Ramón María, 9, 27003 Lugo.</p>
    <p>Denominación: normalización de fronteira del CT 4723 asilo.</p>
    <p>Situación: concello de Viveiro.</p>
    <p>Características técnicas principais:</p>
    <p>• Liña soterrada de alta tensión a 20 kV Viveiro 1, con orixe no CT 1391 rúa das Flores e final no CS asilo proxectado, cunha lonxitude de 155 metros en condutor RHZ1-240.</p>
    <p>• Liña soterrada de alta tensión a 20 kV Viveiro 1, con orixe no CS asilo proxectado e final no CT 2395 grupo escolar, cunha lonxitude de 135 metros en condutor RHZ1-240.</p>
    <p>• CS asilo en edificio de obra civil, no cal se instalan dúas celas de liña e unha de protección.</p>
    <p>• Desmontaxe de 120 metros de condutor RHZ-150 da liña de alimentación actual ao CT 4723 asilo, dos cales 15 metros desprázanse para alimentalo desde o novo CS asilo proxectado.</p>
    <p>• Desmontaxe de 50 metros de condutor RHZ-240 correspondente a liña de enlace entre o CT 1391 rúa das Flores e o CT 2395 grupo escolar.</p>
    <p>Finalidade da instalación: mellora de instalacións.</p>
    <p>Orzamento: 62.006,87 euros.</p>
    <p>Documentación que se acompaña:</p>
    <p>• Separata para o Concello de Viveiro.</p>
    <p>• Separata para Augas de Galicia.</p>
    <p>• Separata para a Consellería de Infraestruturas e Mobilidade.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>resolve:</h2>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e deberá realizarse a dirección de obra por técnico competente.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 15 de setembro de 2022</p>
    <footer><p>O xefe territorial de Lugo<br>P.A. (Artigo 41.3, Decreto 116/2022, do 23 de xuño)<br>Juan Carlos Morán del Pozo<br>Xefe do Servizo de Industria</p></footer>

