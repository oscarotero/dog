---
date: '2022-10-11'
id: V0653-210922-0001
page: 54296
number: 194
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 19 de setembro de 2022,  da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Noia (expediente IN407A
  2022/136-1).
range: Resolución
url: >-
  https://www.xunta.gal/dog/Publicados/2022/20221011/AnuncioV0653-210922-0001_gl.html
---
<p>Expediente: N407A 2022/136-1.</p>
    <p>Promotora: Unión Fenosa Distribución, S.A.</p>
    <p>Denominación da instalación: subestación Tambre II 220/66/20 kV. Blindaxe 66 kV.</p>
    <p>Concello: Noia.</p>
    <p>Feitos:</p>
    <p>1. O 20 de abril de 2022, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica.</p>
    <p>Achega o proxecto, que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>• Proxecto de execución nomeado: subestación Tambre II 220/66/20 kV. Blindaxe 66 kV.</p>
    <p>• Anexo, asinado por María Isabel López Ferrer, enxeñeira industrial, nº de colexiada 17.566 de Madrid, o 19 de xullo de 2022.</p>
    <p>2. O proxecto someteuse ao trámite de información pública mediante a súa inserción no DOG do 13 de xullo de 2022 e no BOP do 27 de xuño de 2022.</p>
    <p>3. Solicitóuselles o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, ao Concello de Noia e a Augas de Galicia. No día desta resolución, non consta no expediente resposta dos organismos/empresas afectados/as á solicitude nin á reiteración do condicionado solicitado. </p>
    <p>4. Con data do 26 de maio de 2022, emitese un informe técnico.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o establecido no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, no Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia, e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación.</p>
    <p>2. A lexislación que se aplica neste expediente é a que deseguido se relaciona:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>3. As características técnicas da instalación son as que a seguir se describen:</p>
    <p>As instalacións atópanse en SET Tambre II (parroquia de Santa María de Roo), no concello de Noia.</p>
    <p>A reforma consiste na blindaxe do parque de 66 kV, mediante a construción dun novo edificio, situado no terreo ocupado actualmente polo parque 66 kV intemperie, e a instalación de celas GIS con illamento en SF6 no seu interior. Instalaranse dúas novas posicións de liña para uns parques eólicos, e pasan das sete actuais a nove. Na sala de celas de 66 kV quedará un oco libre para a instalación dunha futura cela. Para dispoñer do espazo libre para a construción do novo edificio de 66 kV, a configuración do parque de 66 kV proxectada é a seguinte:</p>
    <p>– 4 celas de posición liña, dobre barra, F35-41 66 kV, de 3º nivel (Negreira, Porto do Son, Padrón, Mazaricos).</p>
    <p>– 1 cela de posición liña, dobre barra, F35-41 66 kV de 2º nivel (Rois).</p>
    <p>– 2 celas de posición liña, dobre barra, F35-41 66 kV dedicada a novos xeradores (parque eólicos) de 2º nivel (Barbanza, Olerón e Outes).</p>
    <p>– 2 celas de posición liña, dobre barra, F35-41 66 kV dedicada, de 3º nivel (Tambre I e Jealsa).</p>
    <p>– 1 oco futura cela/posición.</p>
    <p>– 3 celas de posición trafo, dobre barra, F35-41 66 kV primario. </p>
    <p>– 1 cela de posición trafo, dobre barra, F35-41 66 kV secundario.</p>
    <p>– 1 cela de axuste transversal, dobre barra.</p>
    <p>– 1 cela de medida de tensión de barras.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción da dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar perante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o vicepresidente primeriro e conselleiro de Economía, Industria e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren axeitado.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 19 de setembro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

