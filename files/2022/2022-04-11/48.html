---
date: '2022-04-11'
id: L248-210322-0001
page: 23006
number: 70
agency: Concello do Rosal
section: VI. Anuncios. b) Administración local.
title: ANUNCIO de requirimento de xestión da biomasa.
range: Anuncio
url: >-
  https://www.xunta.gal/dog/Publicados/2022/20220411/AnuncioL248-210322-0001_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia:</p>
    <p>«3. Cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no <em>Boletín Oficial del Estado</em> e no <em>Diario Oficial de Galicia</em>, no cal se incluirán os datos catastrais da parcela. Nestes supostos, o prazo para o cumprimento computarase desde a publicación do anuncio».</p>
    <p>Á vista de que os titulares dos bens que se relacionan a seguir son descoñecidos ou ben resultou infrutuosa a súa notificación, comunícaselles ás persoas responsables a súa obriga legal de xestión da biomasa e retirada de especies arbóreas prohibidas, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia, nas parcelas que se describen a seguir:</p>
    <table>
     <thead>
      <tr>
       <td>Nº expte.</td>
       <td>Titular/responsable</td>
       <td>Referencia catastral</td>
       <td>Lugar</td>
       <td>Parroquia</td>
      </tr>
     </thead>
     <tbody>
      <tr>
       <td>1213/2021</td>
       <td>Gerardo Álvarez Martínez</td>
       <td>36048A064003840000FM</td>
       <td>O Outón</td>
       <td>San Miguel de Tabagón</td>
      </tr>
      <tr>
       <td>1239/2021</td>
       <td>Hros. Antonio Lago González</td>
       <td>36048A064004060000FQ</td>
       <td>O Cruceiro</td>
       <td>San Miguel de Tabagón</td>
      </tr>
      <tr>
       <td>1287/2021</td>
       <td>Hros. Edelmiro Álvarez Álvarez</td>
       <td>36048A057000050000FI</td>
       <td>O Carrascal</td>
       <td>San Miguel de Tabagón</td>
      </tr>
      <tr>
       <td>1364/2021</td>
       <td>En investigación</td>
       <td>36048A003002750000FP</td>
       <td>O Carrascal</td>
       <td>San Miguel de Tabagón</td>
      </tr>
      <tr>
       <td>1398/2019</td>
       <td>En investigación</td>
       <td>36048A075000360000FK</td>
       <td>Campo de Fóra</td>
       <td>San Miguel de Tabagón</td>
      </tr>
      <tr>
       <td>1546/2021</td>
       <td>En investigación</td>
       <td>36048A025001640000FD</td>
       <td>As Cruces</td>
       <td>O Rosal</td>
      </tr>
      <tr>
       <td>1469/2021</td>
       <td>Hros. Rómulo Vaquero Martínez</td>
       <td>36048A068004300000FS</td>
       <td>A Rúa da Cal</td>
       <td>Tabagón</td>
      </tr>
      <tr>
       <td>1552/2021</td>
       <td>Hros. María Teresa Márquez Fernández</td>
       <td>36048A064000190000FY</td>
       <td>A Granxa</td>
       <td>San Miguel de Tabagón</td>
      </tr>
      <tr>
       <td>1552/2021</td>
       <td>Hros. María Teresa Márquez Fernández</td>
       <td>36048A063001190000FK</td>
       <td>A Granxa</td>
       <td>San Miguel de Tabagón</td>
      </tr>
      <tr>
       <td>1593/2021</td>
       <td>Palmira Gándara Padín</td>
       <td>36048A063001630000FE</td>
       <td>A Granxa</td>
       <td>San Miguel de Tabagón</td>
      </tr>
      <tr>
       <td>1594/2021</td>
       <td>Hros. Manuel Rodríguez González</td>
       <td>36048A063007360000FE</td>
       <td>A Granxa</td>
       <td>San Miguel de Tabagón</td>
      </tr>
      <tr>
       <td>232/2022</td>
       <td>Adosinda Vicente Cueto</td>
       <td>36048A002001340000FY</td>
       <td>Ameadelo</td>
       <td>O Rosal</td>
      </tr>
      <tr>
       <td>297/2022</td>
       <td>Carolina Sexto Calleja</td>
       <td>36048A049000860000FO</td>
       <td>Pancenteo</td>
       <td>O Rosal</td>
      </tr>
     </tbody>
    </table>
    <p>En virtude do anterior, comunícase que na acta de inspección realizada se comprobou que nas referidas parcelas se incumpre o establecido no artigo 21 da Lei 3/2007. Polo tanto, disponse dun prazo máximo de quince (15) días naturais para o cumprimento voluntario para xestionar a biomasa nas parcelas citadas, que se iniciará o día seguinte ao da publicación desta notificación no <em>Boletín Oficial del Estado</em>.</p>
    <p>Transcorrido o dito prazo, e en caso de que persista o incumprimento, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.4 da citada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda.</p>
    <p>As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión da biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>Liquidación provisional dos custos a que previsiblemente dará lugar a referida execución subsidiaria, coa advertencia de que se procederá ao seu alleamento inmediato en caso de persistencia no incumprimento, tras o transcurso do prazo outorgado, sen prexuízo da liquidación definitiva unha vez finalizados, de ser o caso, os traballos.</p>
    <p>A liquidación provisional consiste no establecemento dunha cantidade estimada por hectárea dos traballos necesarios para xestionar a biomasa.</p>
    <p>Liquidación provisional: non estimada.</p>
    <p>Advertencia:</p>
    <p>En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007: </p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a. A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b. O órgano competente en materia forestal, para a imposición de sancións pola comisión de infraccións graves.</p>
    <p>c. A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, pola presenza dunha ordenanza municipal ao respecto (Ordenanza reguladora de limpeza de predios, distancias de plantacións e xestión da biomasa do Concello do Rosal, do 7 de abril de 2021), para as infraccións cometidas en terreos urbanos, de núcleo rural e urbanizables delimitados, será competencia da respectiva Administración local. A resolución dos expedientes pola comisión de infraccións leves, graves e moi graves corresponderalle á persoa titular da Alcaldía, de conformidade co establecido no número 3 do artigo 21.ter.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se pode impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>Así mesmo, ponse en coñecemento da persoa responsable que o contido íntegro da citada notificación está á súa disposición nas dependencias municipais, situadas na praza do Calvario, nº 1, 36770 O Rosal, en horario de atención ao público.</p>
    <p>O Rosal, 15 de marzo de 2022</p>
    <footer><p>Ánxela Fernández Callís<br>Alcaldesa</p></footer>

