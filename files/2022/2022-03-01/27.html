---
date: '2022-03-01'
id: G0597-150222-0014
page: 14849
number: 41
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 14 de febreiro de 2022, da Secretaría Xeral Técnica e do Patrimonio
  da Consellería de Facenda e Administración Pública, polo que se dá publicidade
  da apertura do prazo de información pública do expediente sobre a sucesión
  intestada de Felisindo Vello Rivera en favor da Comunidade Autónoma de
  Galicia.
range: Anuncio
url: >-
  https://www.xunta.gal/dog/Publicados/2022/20220301/AnuncioG0597-150222-0014_gl.html
---
<p>O Xulgado de Primeira Instancia número 1 de Ponteareas, a través do auto ditado o 20 de maio de 2015, declarou a Comunidade Autónoma de Galicia herdeira universal de Felisindo Vello Rivera (DNI 35548674N), veciño do concello de Covelo, falecido o 1 de xaneiro de 2003.</p>
    <p>Segundo o artigo 153.2 da Lei 4/1995, do 24 de maio, do dereito civil de Galicia, aplicable a esta sucesión segundo a disposición transitoria segunda da Lei 2/2006, do 14 de xuño, do dereito civil de Galicia, os devanditos bens serán destinados a establecementos de asistencia social ou a institucións de cultura, preferentemente radicados na última residencia habitual do causante e, en todo caso, en territorio galego.</p>
    <p>Para os anteriores efectos establécese no artigo 10 do Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia, o trámite de información pública polo que se publicará un anuncio no Diario Oficial de Galicia para que os posibles beneficiarios dos bens da herdanza formulen alegacións.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do patrimonio da Comunidade Autónoma de Galicia, e 4 e 7 do Decreto 11/2021, polo que se establece a estrutura orgánica da Consellería de Facenda e Administración Pública, </p>
    <h2>ANUNCIO:</h2>
    <p>A apertura de trámite de información pública polo prazo dun mes para que os posibles beneficiarios dos bens e dereitos procedentes da sucesión intestada de Felisindo Vello Rivera, falecido o 1.1.2003, presenten as alegacións que consideren pertinentes ante a Consellería de Facenda e Administración Pública, dirixidas á Secretaría Xeral Técnica e do Patrimonio, Subdirección Xeral do Patrimonio, código de expediente ABA/2015/0006, Edificio Administrativo San Caetano, bloque núm. 3, CP 15781 Santiago de Compostela. </p>
    <p>Contra este acto non se poderá interpor recurso, conforme o establecido no artigo 112 da Lei 39/2015, do procedemento administrativo común das administracións públicas, sen prexuízo de que as alegacións de oposición a este trámite sexan consideradas na resolución pola que se aprobe a conta xeral de liquidación e distribución do caudal hereditario da herdanza, contra a cal se poderá presentar no tempo e na forma o correspondente recurso.</p>
    <p>Santiago de Compostela, 14 de febreiro de 2022</p>
    <footer><p>Jorge Atán Castro<br>Secretario xeral técnico e do Patrimonio<br>da Consellería de Facenda e Administración Pública</p></footer>

