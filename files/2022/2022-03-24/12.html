---
date: '2022-03-24'
id: U500-110322-0007
page: 19522
number: 58
agency: Universidade de Vigo
section: IV. Oposicións e concursos.
title: >-
  RESOLUCIÓN do 11 de marzo de 2022 pola que se modifica a do 1 de decembro de
  2021, mediante a que se convocou un proceso selectivo para ingresar como
  persoal laboral fixo do grupo I, na categoría de técnico/a superior de
  Normalización Lingüística, polo sistema de promoción interna e de acceso
  libre.
range: Resolución
url: >-
  https://www.xunta.gal/dog/Publicados/2022/20220324/AnuncioU500-110322-0007_gl.html
---
<p>Téndose interposto recurso de reposición, o 27 de decembro de 2021, contra a Resolución do 1 de decembro de 2021, da Universidade de Vigo,</p>
    <p>Esta reitoría resolveu estimar o recurso de reposición e ditou a Resolución do 9 de febreiro de 2022 cuxa parte dispositiva establece, por unha banda, modificar a letra c) da base segunda da convocatoria e, por outra, de acordo co informe emitido pola Asesoría Xurídica da Universidade de Vigo, modificar o punto 1 da epígrafe II da fase de concurso de acceso libre estipulada no anexo I da convocatoria.</p>
    <p>En consecuencia, esta reitoría resolveu:</p>
    <p>Primeiro. Proceder á modificación da letra c) da base 2.1, que queda redactada co seguinte teor literal:</p>
    <p>c) Titulación: estar en posesión do título de grao en estudos de galego e español, en lingua e literatura galegas, en galego portugués ou licenciaturas equivalentes, ou calquera outro grao ou licenciatura, sempre que se estea en posesión do certificado de lingua galega do nivel 5 (Celga 5).</p>
    <p>Segundo. Proceder á modificación do punto 1 da epígrafe II (Acceso libre) da fase de concurso, que queda redactada co seguinte teor literal:</p>
    <p>1. Experiencia: valoraranse, ata un máximo de 30 puntos, os servizos prestados da seguinte forma.</p>
    <p>a) Servizos prestados na Universidade de Vigo na mesma categoría de persoal laboral incluída na clasificación do II Convenio colectivo para o persoal laboral de administración e servizos da Universidade de Vigo, ou categorías extinguidas por transformación e/ou promoción, actualmente establecidas na relación de postos de traballo do persoal laboral de administración e servizos da Universidade de Vigo (Resolución do 8 de xuño de 2021; DOG do 16 de xuño), a razón de 0,167 puntos por mes completo traballado.</p>
    <p>b) O desempeño de postos da mesma categoría que a das prazas convocadas na Universidade de Vigo noutras administracións públicas, a razón de 0,0557 puntos por mes completo traballado.</p>
    <p>Os servizos prestados noutras administración acreditarase mediante certificación emitida pola unidade de persoal ou equivalente da correspondente Administración e deberán presentarse dentro do prazo establecido na base 6.10.</p>
    <p>Terceiro. Abrir un novo prazo de presentación de solicitudes de 20 días hábiles, contados a partir do día seguinte á publicación do anuncio desta resolución no Boletín Oficial del Estado, de acordo co establecido no punto segundo da base terceira da convocatoria.</p>
    <p>Quen xa presentase a súa solicitude de participación non debe volver presentala. Se non o fixo, deberá acreditar o nivel de lingua galega requirido. Quen desexe renunciar á solicitude, deberá formulalo por escrito e dentro deste prazo perante o reitor da Universidade de Vigo.</p>
    <p>Contra esta resolución, que esgota a vía administrativa, poderase interpoñer un recurso perante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán optar por interpoñer contra esta resolución un recurso de reposición, no prazo dun mes contado a partir do día seguinte ao da súa publicación, perante o mesmo órgano que a ditou. Neste caso non se poderá interpoñer recurso contencioso-administrativo ata que sexa resolto expresamente ou se producise a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 11 de marzo de 2022</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

