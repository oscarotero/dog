---
date: '2022-06-28'
id: G0532-010622-0003
page: 36945
number: 122
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 30 de maio de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada para a
  planta de produción de fariña de Reyes Hermanos, S.L., no concello de
  Pontevedra (expediente 2020-IPPC-M-26).
range: Anuncio
url: >-
  https://www.xunta.gal/dog/Publicados/2022/20220628/AnuncioG0532-010622-0003_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de vinte (20) días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>«Memoria de revisión AAI. Planta de produción de fariña de trigo. Reyes Hermanos, S.L. Pontevedra (Pontevedra). Nº E. 101764. Maio 2022.»</p>
    <p>Co fin de que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 30 de maio de 2022</p>
    <footer><p>María Sagrario Pérez Castellanos<br>Directora xeral de Calidade Ambiental,<br>Sostibilidade e Cambio Climático</p></footer>
    <h2>ANEXO I</h2>
    <h2>Memoria resumo</h2>
    <p>Clave do expediente: 2020-IPPC-M-26.</p>
    <p>Peticionario: Reyes Hermanos, S.L.</p>
    <p>CIF: B36000818.</p>
    <p>Enderezo social: Polígono Industrial O Campiño, rúa Chan de Parafita, 25, 36158 Pontevedra.</p>
    <p>Localización da instalación: Polígono Industrial O Campiño, rúa Chan de Parafita, 25, 36158 Pontevedra.</p>
    <p>Actividade: planta de produción de fariña de trigo.</p>
    <p>Descrición: o proceso que se leva a cabo é o seguinte: recepción e almacenamento de materias primas e auxiliares, antelimpa, limpa e acondicionado do cereal, moenda, almacenamento de fariña e salvado, mesturado de aditivos e fariña, cribado, granulación de salvado, almacenamento de produtos terminados e expedición (ensaque ou distribución a granel).</p>
    <p>As augas fecais vértense sen tratamento previo á rede de saneamento municipal. As augas pluviais recollidas nas superficies pavimentadas vértense á rede de pluviais do polígono industrial. Non se xeran augas residuais industriais.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2019/2031 da Comisión do 12 de novembro de 2019 pola que se establecen as conclusións sobre as mellores técnicas dispoñibles (MTD) respecto ás industrias de alimentación, bebida e leite, conforme á Directiva 2010/75/UE do Parlamento Europeo e do Consello, sobre as emisións industriais.</p>

