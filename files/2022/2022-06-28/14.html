---
date: '2022-06-28'
id: G0597-160622-0002
page: 36898
number: 122
agency: Consellería de Facenda e Administración Pública
section: IV. Oposicións e concursos.
title: >-
  ORDE do 15 de xuño de 2022 pola que se anuncia a convocatoria pública para a
  provisión, polo sistema de libre designación, de varios postos de traballo
  vacantes na Axencia para a Modernización Tecnolóxica de Galicia (Amtega).
range: Orde
url: >-
  https://www.xunta.gal/dog/Publicados/2022/20220628/AnuncioG0597-160622-0002_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da mesma lei, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I desta orde.</p>
    <p>Segundo. Poderán concorrer a eles os/as funcionarios/as de carreira que reúnan as condicións que para os postos de traballo se sinalan no anexo I.</p>
    <p>Terceiro. As solicitudes dirixiranse á Axencia para a Modernización Tecnolóxica de Galicia (Amtega) e presentaranse obrigatoriamente por medios electrónicos no prazo de quince (15) días, contados a partir do seguinte ao da publicación da convocatoria no <em>Diario Oficial de Galicia</em>, conforme o modelo que se inclúe como anexo II. Para achegar a dita solicitude, na sede electrónica da Xunta de Galicia, https://sede.xunta.gal, está dispoñible o formulario normalizado correspondente ao procedemento administrativo PR004A, e para a presentación electrónica poderase empregar calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365).</p>
    <p>De conformidade co artigo 68.4 da Lei 39/2015, do 1 de outubro, do procedemento administrativo común das administracións públicas, se algunha das persoas interesadas presenta a súa solicitude presencialmente, será requirida para que a emende a través da súa presentación electrónica. Para estes efectos, considerarase como data de presentación da solicitude aquela en que sexa realizada a emenda.</p>
    <p>Cuarto. As persoas aspirantes deberán achegar coa petición un currículo e xustificar, mediante certificación ou copia electrónica auténtica dos documentos acreditativos, os méritos que aleguen.</p>
    <p>Os méritos alegados e non probados da maneira sinalada no paragrafo anterior non se terán en conta.</p>
    <p>Quinto. No caso de que resulte seleccionado/a para ocupar un posto de traballo dos que se relacionan no anexo I desta orde un/unha funcionario/a con destino noutras administracións, requirirase o informe favorable do departamento onde preste servizos, considerándose favorable de non emitirse no prazo de quince días naturais, segundo o preceptuado no artigo 67 do Real decreto 364/1995, do 10 de marzo. Unha vez tramitado o seu traslado a esta comunidade autónoma, procederase a adxudicarlle o posto para o que foi seleccionado. Se no prazo de dous meses a partir da publicación no <em>Diario Oficial de Galicia</em>, o/a funcionario/a seleccionado/a non se puidese incorporar á Comunidade Autónoma, considerarase deserto o posto e poderase proceder de novo á súa provisión.</p>
    <p>Sexto. A resolución desta convocatoria farase pública no <em>Diario Oficial de Galicia</em> e poderá, de considerarse oportuno, declararse deserto o posto de traballo.</p>
    <p>Sétimo. O prazo para tomar posesión do novo destino será de tres días hábiles se non implica cambio de residencia ou de sete días hábiles se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>O prazo de toma de posesión comezará a contar a partir do día seguinte ao do cesamento, que se deberá efectuar na data que se determine xustificadamente mediante orde da persoa titular da consellería convocante, publicada no <em>Diario Oficial de Galicia</em>. Se a resolución comporta o reingreso ao servizo activo, o prazo de toma de posesión deberá computarse desde a dita data.</p>
    <p>Oitavo. Os datos persoais recadados neste procedemento serán tratados pola Xunta de Galicia- Axencia para a Modernización Tecnolóxica de Galicia (Amtega) coa finalidade de levar a cabo a tramitación administrativa que se derive deste procedemento de provisión de posto de traballo con convocatoria pública. Polo tanto os datos recadados serán tratados para tramitar as solicitudes e resolver a convocatoria. Esta finalidade está baseada no cumprimento dunha obriga legal, segundo a normativa xeral e sectorial referida en https://www.xunta.gal/informacion-xeral-proteccion-datos</p>
    <p>Os datos da persoa seleccionada para ocupar o posto de traballo que se anuncia poderán ser comunicados á Dirección Xeral da Función Pública, para os efectos de cumprimento das obrigas legais que lle corresponden, e o seu nome, apelidos e catro cifras numéricas aleatorias do documento nacional de identidade serán publicados no <em>Diario Oficial de Galicia</em>.</p>
    <p>Os datos conservaranse durante o tempo necesario para cumprir coa finalidade para a que se solicitaron e para determinar as posibles responsabilidades que se puidesen derivar da devandita finalidade e do tratamento dos datos. Será de aplicación a normativa de arquivos. </p>
    <p>As persoas interesadas poderán solicitar o acceso, rectificación, limitación e supresión dos seus datos, a través da sede electrónica da Xunta de Galicia ou nos lugares e rexistros establecidos na normativa reguladora do procedemento administrativo común, segundo se recolle en https://www.xunta.gal/exercicio-de-dereitos.</p>
    <p>Noveno. Contra esta orde, que pon fin á vía administrativa, os interesados poderán interpoñer recurso potestativo de reposición, perante o conselleiro de Facenda e Administración Pública, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, á súa elección, perante o xulgado do contencioso-administrativo competente, no prazo de dous meses contados desde a mesma data, segundo a Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de xuño de 2022</p>
    <footer><p>O conselleiro de Facenda e Administración Pública<br>P.D. (Orde do 15.12.2021; DOG do 24 de decembro)<br>Jorge Atán Castro<br>Secretario xeral técnico e do Patrimonio <br>da Consellería de Facenda e Administración Pública</p></footer>
    <h2>ANEXO I</h2>
    <p>Código do posto: PX.A11.00.000.15770.005.</p>
    <p>Denominación do posto: Xefatura Sección de Asesoramento e Coordinación de Fondos Europeos.</p>
    <p>Subgrupo: A1-A2-C1.</p>
    <p>Nivel: 25.</p>
    <p>Corpo ou escala: xeral.</p>
    <p>Código de adscrición ás administracións públicas: AXG (adscrición exclusiva a funcionarios da Xunta de Galicia).</p>
    <p>Formación específica: -</p>
    <p>Dependencia: Axencia para a Modernización Tecnolóxica de Galicia (Amtega).</p>
    <p>Localidade: Santiago de Compostela.</p>
    <p>Código do posto: PX.A11.00.005.15770.113.</p>
    <p>Denominación do posto: xerente de Proxectos.</p>
    <p>Subgrupo: A1-A2.</p>
    <p>Nivel: 28.</p>
    <p>Corpo ou escala: xeral/especial/xeral (escala informática)/ docente.</p>
    <p>Código de adscrición ás administracións públicas: A17 (adscrición indistinta a funcionarios da Xunta de Galicia, Estado e CC.AA. e persoal docente con destino na Comunidade Autónoma de Galicia).</p>
    <p>Formación específica: 640 (para persoal doutra Administración, curso de perfeccionamento de galego (R.I.)).</p>
    <p>Dependencia: Axencia para a Modernización Tecnolóxica de Galicia (Amtega).</p>
    <p>Localidade: Santiago de Compostela.</p>
    <p>Código do posto: PX.A11.00.005.15770.116.</p>
    <p>Denominación do posto: xerente de Proxectos.</p>
    <p>Subgrupo: A1-A2.</p>
    <p>Nivel: 28.</p>
    <p>Corpo ou escala: xeral/especial/xeral (escala informática).</p>
    <p>Código de adscrición ás administracións públicas: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Formación específica: 640 (para persoal doutra Administración, curso de perfeccionamento de galego (R.I.)).</p>
    <p>Dependencia: Axencia para a Modernización Tecnolóxica de Galicia (Amtega).</p>
    <p>Localidade: Santiago de Compostela.</p>
    <p>Código do posto: PX.A11.00.006.15770.060.</p>
    <p>Denominación do posto: xefatura Departamento de Innovación Dixital e Intelixencia Artificial.</p>
    <p>Subgrupo: A1-A2.</p>
    <p>Nivel: 28.</p>
    <p>Corpo ou escala: xeral/especial/xeral (escala informática)/docente.</p>
    <p>Código de adscrición ás administracións públicas: A17 (adscrición indistinta a funcionarios da Xunta de Galicia, Estado e CC.AA. e persoal docente con destino na Comunidade Autónoma de Galicia).</p>
    <p>Formación específica: 640 (para persoal doutra Administración, curso de perfeccionamento de galego (R.I.)).</p>
    <p>Dependencia: Axencia para a Modernización Tecnolóxica de Galicia (Amtega).</p>
    <p>Localidade: Santiago de Compostela.</p>

