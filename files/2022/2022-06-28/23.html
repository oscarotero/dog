---
date: '2022-06-28'
id: V0653-130622-0006
page: 36934
number: 122
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 6 de xuño de 2022, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Castro de Rei (expediente IN407A 2022-07
  AT).
range: Resolución
url: >-
  https://www.xunta.gal/dog/Publicados/2022/20220628/AnuncioV0653-130622-0006_gl.html
---
<p>Visto o expediente para o outorgamento da autorización administrativa previa e de construción da instalación eléctrica que a continuación se describe:</p>
    <p>Solicitante: Begasa.</p>
    <p>Domicilio social: rúa Aller Ulloa, 9. 27003 Lugo.</p>
    <p>Denominación: LMT e CT NS 74071 Casas Novas Sta. Leocadia.</p>
    <p>Situación: concello de Castro de Rei.</p>
    <p>Características técnicas principais:</p>
    <p>– Liña aérea de media tensión a 20 kV a CT Casas Novas, con orixe no apoio P-4 da LMT aérea existente Vilalba e final no centro de transformación Casas Novas proxectado, cunha lonxitude de 42 metros en condutor LA-56.</p>
    <p>– Centro de transformación intemperie Casas Novas, sobre apoio de celosía tipo C-3000-14, cunha potencia máxima admisible de 160 kVA e unha potencia inicial de 100 kVA, relación de transformación 20.000/400-230 V.</p>
    <p>Finalidade da instalación: mellora de instalacións.</p>
    <p>Orzamento: 19.507,10 euros.</p>
    <p>Documentación que se xunta:</p>
    <p>– Separata para o Concello de Castro de Rei.</p>
    <p>– Separata para a Confederación Hidrográfica Miño-Sil.</p>
    <p>– Separata para a Consellería de Cultura.</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para a autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción á dita instalación, sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionada ao cumprimento das seguintes condicións:</p>
    <p>Primeira. A instalación deberá axustarse na súa execución ao disposto no citado proxecto de execución e a dirección da obra deberá realizala un técnico competente.</p>
    <p>Segunda. A peticionaria asegurará o mantemento e vixilancia correcta da instalación durante a construción e logo da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular canto establecen a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha da instalación que se autoriza será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente en dereito.</p>
    <p>Lugo, 6 de xuño de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

