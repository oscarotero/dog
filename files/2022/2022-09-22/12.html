---
date: '2022-09-22'
id: G0528-190922-0002
page: 49399
number: 181
agency: Axencia Galega da Calidade Alimentaria
section: III. Outras disposicións.
title: >-
  RESOLUCIÓN do 15 de setembro de 2022 pola que se modifica a Resolución do 30
  de decembro de 2021 pola que se establecen as bases reguladoras para a
  concesión, en réxime de concorrencia competitiva, das axudas para a execución
  de proxectos dos grupos operativos da Asociación Europea para a Innovación
  (AEI), cofinanciadas co Fondo Europeo Agrícola de Desenvolvemento Rural
  (Feader) no marco do Programa de desenvolvemento rural (PDR) de Galicia
  2014-2020, e se convocan para o ano 2022.
range: Resolución
url: >-
  https://www.xunta.gal/dog/Publicados/2022/20220922/AnuncioG0528-190922-0002_gl.html
---
<p>O 27 de xaneiro de 2022, a Axencia Galega da Calidade Alimentaria publicou a Resolución do 30 de decembro de 2021 (DOG núm. 18, do 27 de xaneiro de 2022) pola que establecen as bases reguladoras para a concesión, en réxime de concorrencia competitiva, das axudas para a execución de proxectos dos grupos operativos da Asociación Europea da Innovación (AEI), cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2022.</p>
    <p>No artigo 23 da convocatoria establécese que as entidades beneficiarias terán ata o 1 de outubro para presentar a documentación xustificativa da subvención nas anualidades 2022, 2023 e 2024. Tendo en conta que a resolución destas axudas non se produciu no prazo indicado no artigo 19 das bases reguladoras, motivada polo elevado número de solicitudes e o longo proceso de avaliación e resolución, co fin de facer viables os procesos de execución e xustificación dos investimentos, sen que con iso se cause prexuízo a terceiros, considérase necesario ampliar o prazo de xustificación da primeira anualidade.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, de acordo co disposto na Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo 1. Ampliación do prazo de execución e xustificación</p>
    <p>Amplíase ata o 11 de novembro de 2022 (incluído) o prazo para executar e xustificar estas axudas na primeira anualidade.</p>
    <p>Disposición derradeira única. Entrada en vigor</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 15 de setembro de 2022</p>
    <footer><p>José Luis Cabarcos Corral<br>Director da Axencia Galega da Calidade Alimentaria</p></footer>

