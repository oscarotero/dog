---
date: '2022-09-22'
id: G0597-190922-0001
page: 49403
number: 181
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 19 de setembro de 2022, da Dirección Xeral da Función Pública,
  pola que se fai pública a actualización definitiva de méritos correspondente
  ao ano 2021 da lista para o desempeño con carácter transitorio de prazas
  reservadas a persoal funcionario do corpo de axudantes de carácter
  facultativo, escala de axentes facultativos ambientais da Xunta de Galicia.
range: Resolución
url: >-
  https://www.xunta.gal/dog/Publicados/2022/20220922/AnuncioG0597-190922-0001_gl.html
---
<p>Por Resolución da Dirección Xeral da Función Pública do 16 de maio de 2022 (DOG núm. 100, do 25 de maio), e de conformidade co artigo 12 do Decreto 37/2006, do 2 de marzo, polo que se regula o nomeamento de persoal interino para o desempeño con carácter transitorio de prazas reservadas a persoal funcionario e a contratación temporal de persoal laboral da Xunta de Galicia, fíxose pública a actualización provisional de méritos correspondente ao ano 2021 das listas para a cobertura con carácter transitorio de prazas reservadas a persoal funcionario e a contratación temporal de persoal laboral da Xunta de Galicia.</p>
    <p>Os postos do corpo de axudantes de carácter facultativo, escala de axentes facultativos ambientais da Consellería do Medio Rural desenvolven as súas tarefas na súa maior parte nos servizos de prevención e defensa contra incendios forestais e dado que existe unha necesidade de contratación máis intensa na actualidade nesa lista e non figuran nesta integrantes dispoñibles suficientes, urxe a súa publicación con anterioridade e de xeito independente á publicación das restantes listas definitivas de méritos correspondentes ao ano 2021 das listas para o desempeño con carácter transitorio de prazas reservadas a persoal funcionario e a contratación temporal de persoal laboral da Xunta de Galicia. </p>
    <p>Polo que, rematado o prazo para presentar reclamacións establecido na devandita resolución, corrixidos os erros e examinadas as alegacións formuladas polas persoas interesadas, a Comisión Permanente acordou elevar á Dirección Xeral da Función Pública a proposta de actualización definitiva de méritos da lista do corpo de axudantes de carácter facultativo, escala de axentes facultativos ambientais, para a súa publicación no <em>Diario Oficial de Galicia</em>.</p>
    <p>Vista a proposta, esta dirección xeral</p>
    <h2>RESOLVE:</h2>
    <p>Primeiro. Publicar a actualización definitiva de méritos correspondentes ao ano 2021 dos integrantes das listas para o desempeño con carácter transitorio de prazas reservadas a persoal funcionario dos corpos, escalas e especialidades que se especifican no anexo I desta resolución. </p>
    <p>As puntuacións totais das persoas integrantes das listas poderán consultarse no portal web corporativo da Xunta de Galicia, http://funcionpublica.xunta.gal, epígrafe de &lt;Listas de contratación&gt;.</p>
    <p>Segundo. As listas entrarán en vigor a partir do día seguinte ao da publicación desta resolución no <em>Diario Oficial de Galicia</em>.</p>
    <p>Terceiro. Contra esta resolución e de conformidade co disposto nos artigos 112 e seguintes da Lei 39/2015, do 1 de outubro, do procedemento administrativo común das administracións públicas, as persoas interesadas poderán interpoñer recurso de alzada ante o conselleiro de Facenda e Administración Pública, no prazo dun mes contado a partir do día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 19 de setembro de 2022</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <h3>Corpos e escalas (persoal funcionario)</h3>
    <table>
     <tbody>
      <tr>
       <td>Grupo</td>
       <td>Corpo/escala</td>
       <td>Denominacion</td>
      </tr>
      <tr>
       <td>C1</td>
       <td>207H</td>
       <td>Escala de axentes facultativos ambientais (para extinguir)</td>
      </tr>
     </tbody>
    </table>

