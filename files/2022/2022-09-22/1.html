---
date: '2022-09-22'
id: G0655-150922-0003
page: 49356
number: 181
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 15 de setembro de 2022 pola que se modifica a composición do Consello
  Social da Universidade de Vigo.
range: Orde
url: >-
  https://www.xunta.gal/dog/Publicados/2022/20220922/AnuncioG0655-150922-0003_gl.html
---
<p>Mediante Resolución do 14 de xuño de 2021 fíxose pública a composición dos consellos sociais das universidades do Sistema universitario de Galicia.</p>
    <p>A Lei 6/2013, do 13 de xuño, do Sistema universitario de Galicia, establece que o Consello Social estará integrado por un máximo de trinta e unha persoas membros.</p>
    <p>O artigo 77.2 da citada Lei 6/2013 establece que son membros natos do Consello Social o/a reitor/a da universidade, o/a secretario/a xeral e o/a xerente da universidade. Así mesmo, serán membros un profesor ou profesora, un o unha estudante e un ou unha representante do persoal de administración e servizos, elixidos e elixidas polo consello de goberno da universidade entre os seus membros na forma que determinen os seus estatutos.</p>
    <p>A condición de persoa membro do Consello Social adquírese unha vez cumpridos os requisitos de designación, nomeamento e publicación no Diario Oficial de Galicia, e produce efectos a partir desa data.</p>
    <p>Con data do 7 de setembro de 2022, o presidente do Consello Social da Universidade de Vigo, comunica á Consellería de Cultura, Educación, Formación Profesional e Universidades que o Consello de Goberno da Universidade de Vigo, reunido o 28 de xullo de 2022, designou como representante de profesores/as no Consello Social de Universidade de Vigo a Natalia Caparrini Marín, en substitución de José María Martín Moreno; como representante do persoal de administración e servizos no Consello Social de Universidade de Vigo a Carlos Mollinedo Lois, en substitución de Xoán Manuel Cebro Rodríguez, e como representante de estudantes no Consello Social da Universidade de Vigo a Manuel Diz Folgar, en substitución de Antonio Manuel Ramos Vázquez.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do Consello Social seranlle comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Nomear como representante no Consello Social da Universidade de Vigo, en representación do profesorado, a Natalia Caparrini Marín, en substitución de José María Martín Moreno.</p>
    <p>Artigo 2</p>
    <p>Nomear como representante no Consello Social da Universidade de Vigo, en representación do persoal de administración e servizos, a Carlos Mollinedo Lois, en substitución de Xoán Manuel Cebro Rodríguez.</p>
    <p>Artigo 3</p>
    <p>Nomear como representante no Consello Social da Universidade de Vigo, en representación do estudantado, a Manuel Diz Folgar, en substitución de Antonio Manuel Ramos Vázquez.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 15 de setembro de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

