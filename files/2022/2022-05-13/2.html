---
date: '2022-05-13'
id: G0595-060522-0005
page: 28418
number: 93
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  DECRETO 55/2022, do 28 de abril, polo que se concede o título de Embaixador de
  Honra do Camiño de Santiago, a título persoal, ao xornalista Carlos Herrera
  Crusset.
range: Decreto
url: >-
  https://www.xunta.gal/dog/Publicados/2022/20220513/AnuncioG0595-060522-0005_gl.html
---
<p>En atención ao labor de divulgación, promoción e coñecemento do Camiño de Santiago e dos valores xacobeos, e ao abeiro do disposto no artigo 4 do Decreto 163/2013, do 24 de outubro, polo que se regula a concesión do título de Embaixador de Honra do Camiño de Santiago, é vontade do Goberno galego outorgarlle esta alta distinción á persoa que se indica a seguir.</p>
    <p>Polo tanto, por proposta do vicepresidente primeiro e conselleiro de Presidencia, Xustiza e Turismo e logo do acordo do Consello da Xunta de Galicia, na súa reunión do día vinte e oito de abril de dous mil vinte e dous,</p>
    <h2>DISPOÑO:</h2>
    <p>Concederlle o título de Embaixador de Honra do Camiño de Santiago, a título persoal e con carácter vitalicio, ao xornalista Carlos Herrera Crusset.</p>
    <p>Santiago de Compostela, vinte e oito de abril de dous mil vinte e dous</p>
    <footer><p>Alberto Núñez Feijóo<br>Presidente</p><p>Alfonso Rueda Valenzuela<br>Vicepresidente primeiro e conselleiro de Presidencia, Xustiza e Turismo</p></footer>

