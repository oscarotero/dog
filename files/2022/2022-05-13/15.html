---
date: '2022-05-13'
id: O92-050522-0001
page: 28524
number: 93
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 5 de maio de 2022 pola que se adhiren dúas entidades financeiras
  ao convenio para a habilitación dun marco de apoio ao acceso ao financiamento
  das pequenas e medianas empresas, subscrito coas sociedades de garantía
  recíproca domiciliadas en Galicia (financiamento Igape-pemes).
range: Resolución
url: >-
  https://www.xunta.gal/dog/Publicados/2022/20220513/AnuncioO92-050522-0001_gl.html
---
<p>O Consello de Dirección do Instituto Galego de Promoción Económica, na súa xuntanza do día 21 de febreiro de 2022, acordou por unanimidade dos seus membros asistentes a aprobación das bases reguladoras do marco de apoio ao acceso ao crédito das pequenas e medianas empresas, instrumentadas mediante convenio entre o Instituto Galego de Promoción Económica (Igape), as sociedades de garantía recíproca (SGR) e as entidades de crédito adheridas (financiamento Igape-pemes). As ditas bases publícanse mediante a Resolución do 13 de abril de 2022 (DOG núm. 76, do 21 de abril).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Tendo en conta que por erro non se incluíu unha salvedade coa entidade Banco Santander, S.A. no anexo publicado mediante a Resolución do 13 de abril de 2022, e que, con datas do 22 e do 29 de abril de 2022, adhírense, respectivamente, as entidades financeiras Bankinter, S.A. e Caixabank, S.A., procede actualizar o contido do dito anexo.</p>
    <p>Polo que antecede e en virtude das facultades que teño conferidas,</p>
    <h2>RESOLVO:</h2>
    <p>Primeiro. Corrixir a información sobre a adhesión da entidade financeira Banco Santander, S.A., de xeito que figure a salvedade (1) no anexo.</p>
    <p>Segundo. Engadir as entidades financeiras Bankinter, S.A. e Caixabank, S.A. á relación de entidades financeiras adheridas ao convenio para a habilitación dun marco de apoio ao acceso ao financiamento das pequenas e medianas empresas, subscrito entre o Instituto Galego de Promoción Económica (Igape) e as sociedades de garantía recíproca domiciliadas en Galicia, asinado o 11 de abril de 2022.</p>
    <p>Segundo. Publicar a relación completa e corrixida das sociedades de garantía recíproca e entidades de crédito adheridas, substituíndo, en consecuencia, o anexo VII, publicado coas bases reguladoras (DOG núm. 76, do 21 de abril de 2022), polo que se publica con esta resolución.</p>
    <p>Santiago de Compostela, 5 de maio de 2022</p>
    <footer><p>Fernando Guldrís Iglesias<br>Director do Instituto Galego de Promoción Económica</p></footer>
    <h2>ANEXO VII</h2>
    <h2>Relación de sociedades de garantía recíproca e entidades de crédito adheridas</h2>
    <h2>IG535A - Marco de apoio ao acceso ao crédito das pequenas e medianas empresas (financiamento Igape-pemes)</h2>
    <table>
     <tbody>
      <tr>
       <td>Cooperativas de crédito</td>
       <td>Bancos</td>
       <td>S.G.R.</td>
      </tr>
      <tr>
       <td>– Caixa Rural Galega, Sociedad Cooperativa de Crédito Limitada Gallega</td>
       <td>– Abanca Corporación Bancaria, S.A.
        – Banco Santander, S.A. (1)
        – Banco Bilbao Vizcaya Argentaria, S.A.
        – Banco de Sabadell, S.A.
        – Bankinter, S.A.
        – Caixabank, S.A. (2)</td>
       <td>– Afianzamientos de Galicia, Sociedad de Garantía Recíproca (Afigal, S.G.R.)
        – Sociedad de Garantía Recíproca de la Pequeña y Mediana Empresa de Pontevedra y Ourense (Sogarpo, S.G.R.)</td>
      </tr>
     </tbody>
    </table>
    <p>(1) Non se adhire á liña I.2 do anexo I, operacións avaladas para o financiamento de tráfico comercial (Reaval Funcionamento).</p>
    <p>(2) Non se adhire ás liñas I.2 e I.3 do anexo I, operacións avaladas para o financiamento de tráfico comercial (Reaval Funcionamento) e garantías ante terceiros vinculadas a operacións de tráfico ou avais técnicos (Reaval Garantías).</p>

