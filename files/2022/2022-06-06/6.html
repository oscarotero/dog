---
date: '2022-06-06'
id: G0655-310522-0002
page: 32968
number: 107
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 31 de maio de 2022 pola que se modifica parcialmente a
  Resolución do 5 de maio de 2022, conxunta da Consellería de Cultura, Educación
  e Universidade e da Vicepresidencia Segunda e Consellería de Economía, Empresa
  e Innovación, pola que se adxudican as axudas da Orde do 31 de decembro de
  2021 pola que se establecen as bases para a concesión, en réxime de
  concorrencia competitiva, das axudas para completar a etapa de formación
  posdoutoral nas universidades do Sistema universitario de Galicia, nos
  organismos públicos de investigación de Galicia e noutras entidades do Sistema
  de I+D+i galego, e se procede á súa convocatoria para o ano 2022 (códigos de
  procedemento ED481D e IN606C).
range: Resolución
url: >-
  https://www.xunta.gal/dog/Publicados/2022/20220606/AnuncioG0655-310522-0002_gl.html
---
<p>A Orde do 31 de decembro de 2021 (DOG núm. 14, do 21 de xaneiro de 2022), conxunta da Consellería de Cultura, Educación e Universidade e da Vicepresidencia Segunda e Consellería de Economía, Empresa e Innovación, establece as bases reguladoras e a convocatoria das axudas para completar a etapa de formación posdoutoral nas universidades do SUG, nos organismos públicos de investigación de Galicia e noutras entidades do Sistema de I+D+i galego, en réxime de publicidade, obxectividade e concorrencia competitiva.</p>
    <p>Mediante a Resolución do 5 de maio de 2022 (DOG núm. 94, do 16 de maio), concedéronse as axudas para completar a etapa de formación posdoutoral ás entidades que contraten as persoas seleccionadas que se relacionan no anexo I da citada resolución.</p>
    <p>O artigo 19 da orde de convocatoria establece que no caso de que se produza algunha renuncia ou outra causa de extinción da relación laboral, a entidade beneficiaria deberá comunicar a renuncia, mediante escrito motivado, dirixido á Secretaría Xeral de Universidades ou á Gain (segundo sexa o caso), e que se poderá adxudicar unha nova axuda de acordo coa prelación sinalada na lista de espera, sempre e cando a renuncia se produza dentro do prazo de tres meses a partir da data de publicación da resolución de concesión.</p>
    <p>No mesmo artigo tamén se indica que as renuncias soamente poderán ser cubertas coas solicitudes da lista de espera do órgano instrutor en que se produzan e que a persoa substituta quedará suxeita ás mesmas condicións durante o tempo de aproveitamento da axuda.</p>
    <p>A competencia para adxudicar unha nova axuda correspóndelle á persoa titular da Consellería de Cultura, Educación, Formación Profesional e Universidades, no caso de novas incorporacións procedentes da lista de espera das universidades do SUG, de acordo co artigo 19.2 da convocatoria.</p>
    <p>En consecuencia, atendendo ás renuncias recibidas na Consellería de Cultura, Educación, Formación Profesional e Universidades,</p>
    <h2>RESOLVO:</h2>
    <p>Primeiro. Aceptar as renuncias ás axudas para completar a etapa de formación posdoutoral convocadas pola Orde do 31 de decembro de 2021 que se indican a seguir:</p>
    <table>
     <tbody>
      <tr>
       <td>Nº expediente</td>
       <td>Entidade</td>
       <td>1º apelido</td>
       <td>2º apelido</td>
       <td>Nome</td>
       <td>Data de renuncia</td>
      </tr>
      <tr>
       <td>ED481D-2022-015</td>
       <td>USC</td>
       <td>Montero</td>
       <td>Ferrer</td>
       <td>Carmen</td>
       <td>Non asinou contrato</td>
      </tr>
      <tr>
       <td>ED481D-2022-004</td>
       <td>USC</td>
       <td>Salas</td>
       <td>Sánchez</td>
       <td>Aarón Ángel</td>
       <td>Non asinou contrato</td>
      </tr>
     </tbody>
    </table>
    <p>Segundo. Conceder unha axuda á entidade e persoa candidata da lista de espera das universidades do SUG que se indica a seguir:</p>
    <table>
     <tbody>
      <tr>
       <td>Nº expediente</td>
       <td>Entidade</td>
       <td>1º apelido</td>
       <td>2º apelido</td>
       <td>Nome</td>
       <td>Rama de coñecemento</td>
       <td>Nota</td>
      </tr>
      <tr>
       <td>ED481D-2022-002</td>
       <td>USC</td>
       <td>Benítez</td>
       <td>Trinidad</td>
       <td>Carlos</td>
       <td>Artes e Humanidades</td>
       <td>75,00</td>
      </tr>
     </tbody>
    </table>
    <p>Terceiro. Declarar extinguida a lista de espera.</p>
    <p>Cuarto. A data de comezo do contrato é o 16 de xuño de 2022.</p>
    <p>Quinto. Redistribuír o crédito destinado á Universidade de Santiago de Compostela para o financiamento destas axudas segundo as renuncias e a nova incorporación:</p>
    <table>
     <tbody>
      <tr>
       <td rowspan="2">Aplicación 
        orzamentaria</td>
       <td rowspan="2">Universidade</td>
       <td rowspan="2">Nº de axudas</td>
       <td colspan="4">Crédito (en euros)</td>
      </tr>
      <tr>
       <td>2022</td>
       <td>2023</td>
       <td>2024</td>
       <td>Total</td>
      </tr>
      <tr>
       <td>10.20.561B.444.0</td>
       <td rowspan="2">USC</td>
       <td rowspan="2">11</td>
       <td>200.472,20</td>
       <td>429.000,00</td>
       <td>228.527,80</td>
       <td>858.000,00</td>
      </tr>
      <tr>
       <td>10.20.561B.744.0</td>
       <td>77.000,00</td>
       <td>110.000,00</td>
       <td>88.000,00</td>
       <td>275.000,00</td>
      </tr>
      <tr>
       <td colspan="3">Total USC</td>
       <td>277.472,20</td>
       <td>539.000,00</td>
       <td>316.527,80</td>
       <td>1.133.000,00</td>
      </tr>
     </tbody>
    </table>
    <p>Sexto. A entidade beneficiaria deberá achegar un escrito de aceptación da axuda á Secretaría Xeral de Universidades no prazo de dez días contados a partir do día seguinte ao da publicación desta resolución e vinculará a persoa seleccionada aos seus organismos mediante a formalización do correspondente contrato.</p>
    <p>Sétimo. O artigo 15 da orde de convocatoria establece que as entidades beneficiarias e contratantes das persoas seleccionadas serán as encargadas de presentar as xustificacións correspondentes adecuadas á normativa comunitaria e nacional de aplicación e serán as perceptoras dos fondos para o pagamento dos contratos.</p>
    <p>Segundo o establecido no artigo 45.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, transcorrido o prazo establecido de xustificación sen que se presentase esta ante o órgano administrativo competente, este requirirá o beneficiario para que, no prazo improrrogable de dez días, a presente. A falta de presentación da xustificación comportará a perda do dereito ao cobramento parcial ou total da subvención, a exixencia do reintegro e demais responsabilidades establecidas na Lei de subvencións de Galicia.</p>
    <p>Oitavo. Contra esta resolución, que esgota a vía administrativa, as persoas interesadas poderán interpoñer recurso potestativo de reposición ante a persoa titular da Consellería de Cultura, Educación, Formación Profesional e Universidades no prazo dun mes a partir do día seguinte ao da publicación da resolución, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente recurso contencioso-administrativo, no prazo de dous meses, ante a Sala do Contencioso-Administrativo do Tribunal Superior de Xustiza de Galicia, de conformidade cos artigos 19 e 46 da Lei 29/1998, do 13 de xullo, da xurisdición contencioso-administrativa.</p>
    <p>Santiago de Compostela, 31 de maio de 2022</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 9.2.2021)<br>Manuel Vila López<br>Secretario xeral técnico da Consellería de Cultura, Educación, <br>Formación Profesional e Universidades</p></footer>

