---
date: '2022-12-15'
id: U500-011222-0001
page: 63573
number: 237
agency: Universidade de Vigo
section: IV. Oposicións e concursos.
title: >-
  RESOLUCIÓN do 1 de decembro de 2022 pola que se publica a oferta de emprego
  público do persoal docente e investigador para o ano 2022.
range: Resolución
url: >-
  https://www.xunta.gal/dog/Publicados/2022/20221215/AnuncioU500-011222-0001_gl.html
---
<p>Conforme o disposto no artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público; no artigo 20.un.1 e 20.un.3 da Lei 22/2021, do 28 de decembro, de orzamentos xerais do Estado para o ano 2022; no artigo 36 da Lei 17/2021, do 27 de decembro, de orzamentos xerais da Comunidade Autónoma de Galicia para o ano 2022; no artigo 62.2 da Lei orgánica 6/2001, do 21 de decembro, de universidades, unha vez obtida a autorización da Consellería de Facenda da Xunta de Galicia, o 17 de novembro de 2022, </p>
    <h2>RESOLVO:</h2>
    <p>Primeiro. Publicar a oferta de emprego público do persoal docente e investigador da Universidade de Vigo para o ano 2022.</p>
    <p>Segundo. Esta oferta de emprego público inclúe as necesidades de recursos humanos de carácter permanente no ámbito docente e investigador con asignación orzamentaria que non poden ser cubertas con efectivos de persoal existentes, segundo se detalla no anexo.</p>
    <p>Terceiro. As convocatorias dos concursos de acceso derivadas desta oferta publicaranse no Boletín Oficial del Estado e no Diario Oficial de Galicia, para garantir a publicidade exixida no artigo 62.1 da Lei 6/2001, do 21 de decembro, de universidades, e executaranse dentro do prazo máximo previsto no artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público.</p>
    <p>Contra a presente resolución, que esgota a vía administrativa, poderase interpor recurso contencioso-administrativo ante o xulgado do contencioso-administrativo no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 1 de decembro de 2022</p>
    <footer><p>Manuel J. Reigosa Roger<br>Reitor da Universidade de Vigo</p></footer>
    <h2>ANEXO I</h2>
    <h2>Oferta de emprego público do persoal docente investigador<br>da Universidade de Vigo</h2>
    <h2>Ano 2022</h2>
    <p>Persoal docente e investigador dos corpos docentes universitarios:</p>
    <table>
     <tbody>
      <tr>
       <td>Categoría</td>
       <td>Prazas</td>
      </tr>
      <tr>
       <td>Profesorado titular de universidade</td>
       <td>52
        (12 prazas (15 %) destinaranse a incorporación de persoal investigador doutor que obtivese o certificado R3, de conformidade con artigo 22.3 da Lei 17/2022, do 5 de setembro, da ciencia, a tecnoloxía e a innovación, ou superase unha avaliación equivalente á do Programa de incentivación da incorporación e intensificación da actividade investigadora (I3)</td>
      </tr>
     </tbody>
    </table>
    <p>Persoal docente e investigador contratado doutor:</p>
    <table>
     <tbody>
      <tr>
       <td>Categoría</td>
       <td>Prazas</td>
      </tr>
      <tr>
       <td>Profesorado contratado doutor</td>
       <td>25</td>
      </tr>
     </tbody>
    </table>
    <p>Quenda de promoción interna:</p>
    <p>En aplicación do disposto no artigo 62.2 da Lei orgánica 6/2001, do 21 de decembro, de universidades, inclúense na OEP para o ano 2022 as seguintes prazas polo procedemento de promoción interna:</p>
    <table>
     <tbody>
      <tr>
       <td>Categoría</td>
       <td>Prazas</td>
      </tr>
      <tr>
       <td>Catedrático/a de universidade</td>
       <td>40</td>
      </tr>
     </tbody>
    </table>

