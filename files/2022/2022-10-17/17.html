---
date: '2022-10-17'
id: G2017-031022-0003
page: 55268
number: 197
agency: Universidade da Coruña
section: IV. Oposicións e concursos.
title: >-
  RESOLUCIÓN do 27 de setembro de 2022 pola que se nomean funcionarios/as de
  carreira da escala de auxiliares de arquivos, bibliotecas e museos, subgrupo
  C1, polo sistema de quenda libre.
range: Resolución
url: >-
  https://www.xunta.gal/dog/Publicados/2022/20221017/AnuncioG2017-031022-0003_gl.html
---
<p>Vista a proposta elevada polo tribunal cualificador das probas selectivas para o ingreso, pola quenda libre, en seis (6) prazas da escala de auxiliares de arquivos, bibliotecas e museos, subgrupo C1, vacantes na relación de postos de traballo de persoal funcionario desta universidade, convocadas mediante a Resolución do 5 de novembro de 2019 (DOG do 14 de novembro). </p>
    <p>Verificada a concorrencia nos/nas aspirantes aprobados/as dos requisitos exixidos nas bases da convocatoria. </p>
    <p>De acordo co disposto na Lei 2/2015, do 29 de abril, do emprego público de Galicia; no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna; no Decreto 95/1991, do 20 de marzo, polo que se aproba o Regulamento de selección do persoal da Administración da Comunidade Autónoma de Galicia; na Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, e nos estatutos da Universidade da Coruña, aprobados polo Decreto 101/2004, do 13 de maio (DOG do 26 de maio), modificados polo Decreto 194/2007, do 11 de outubro.</p>
    <p>Esta xerencia, no uso das atribucións conferidas no artigo 40 dos estatutos desta universidade, e da delegación de competencias operada mediante a Resolución reitoral do 14 de xaneiro de 2020,</p>
    <h2>Resolve:</h2>
    <p>Primeiro. Nomear funcionarios/as de carreira, da escala de auxiliares de arquivos, bibliotecas e museos, subgrupo C1, da Universidade da Coruña os/as aspirantes aprobados/as polo sistema de quenda libre que se relacionan no anexo.</p>
    <p>Segundo. Para adquiriren a condición de funcionario/a de carreira, as persoas que se relacionan deberá cumprir os requisitos exixidos no artigo 60 da Lei 2/2015, do 29 de abril, do emprego público de Galicia, e tomar posesión do correspondente posto de traballo no prazo dun mes, contado a partir do día seguinte ao da publicación desta resolución no Diario Oficial de Galicia, conforme os destinos que se adxudicarán na elección en acto público que se realizará o vindeiro día 3 de outubro de 2022.</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo no prazo de dous meses, que se contarán desde o día seguinte ao da súa notificación ou publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderase interpoñer un recurso de reposición ante esta reitoría, no prazo dun mes, de acordo co establecido no artigo 123 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 27 de setembro de 2022</p>
    <footer><p>Ramón del Valle López<br>Xerente da Universidade da Coruña</p></footer>
    <h2>ANEXO</h2>
    <h3>Escala de auxiliares de arquivos, bibliotecas e museos (subgrupo C1)</h3>
    <table>
     <tbody>
      <tr>
       <td>Nº orde</td>
       <td>DNI</td>
       <td>1º apelido</td>
       <td>2º apelido</td>
       <td>Nome</td>
       <td>Total</td>
      </tr>
      <tr>
       <td>1</td>
       <td>***4230**</td>
       <td>Blanco</td>
       <td>González</td>
       <td>Patricia Cristina</td>
       <td>86,98</td>
      </tr>
      <tr>
       <td>2</td>
       <td>***0820**</td>
       <td>Babío</td>
       <td>Carazo</td>
       <td>María Manuela</td>
       <td>86,30</td>
      </tr>
      <tr>
       <td>3</td>
       <td>***0224**</td>
       <td>Díaz</td>
       <td>Mas</td>
       <td>Sofía</td>
       <td>84,18</td>
      </tr>
      <tr>
       <td>4</td>
       <td>***5852**</td>
       <td>Seijas</td>
       <td>Lago</td>
       <td>Mónica</td>
       <td>82,95</td>
      </tr>
      <tr>
       <td>5</td>
       <td>***4209**</td>
       <td>Manso</td>
       <td>Fernández</td>
       <td>María Fernanda</td>
       <td>80,70</td>
      </tr>
      <tr>
       <td>6</td>
       <td>***2220**</td>
       <td>Berdullas</td>
       <td>Pérez</td>
       <td>Raquel</td>
       <td>80,62</td>
      </tr>
     </tbody>
    </table>

