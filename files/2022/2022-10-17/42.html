---
date: '2022-10-17'
id: G0532-061022-0001
page: 55320
number: 197
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 5 de outubro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación de solicitude de modificación substancial da autorización
  ambiental integrada co número de rexistro 2020-IPPC-110-331, outorgada a
  Alúmina Española, S.A. e Aluminio Español, S.L.U. para o complexo industrial
  de alumina-aluminio situado nos concellos de Xove e de Cervo (A Coruña)
  (expediente 2022-IPPC-M-29).
range: Anuncio
url: >-
  https://www.xunta.gal/dog/Publicados/2022/20221017/AnuncioG0532-061022-0001_gl.html
---
<p>Para os efectos previstos no artigo 15.5 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19.10.2013), faise público que por espazo de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em> queda exposta a solicitude de modificación substancial da autorización ambiental integrada do complexo industrial de alumina-aluminio de Alúmina Española, S.A. e Aluminio Español, S.L.U. para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>A documentación estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente y sostenibilidad»prevención y control de actividades»autorización ambiental integrada »proyectos en información pública).</p>
    <p>Santiago de Compostela, 5 de outubro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Categoría principal da actividade: 2.5.a) (instalacións para a produción de metais en bruto non ferrosos a partir de minerais, de concentrados ou de materias primas secundarias mediante procedementos metalúrxicos, químicos ou electrolíticos).</p>
    <p>Titulares: Alúmina Española, S.A. (A36006278); Aluminio Español, S.L.U. (B36006268).</p>
    <p>Enderezo social: Pedro Teixeira, 8, 28020 Madrid.</p>
    <p>Enderezo da instalación: Lieiro, s/n, San Cibrao (Lugo).</p>
    <p>Actividade principal: produción de alumina a partir de bauxita e de aluminio a partir de alumina.</p>
    <p>Descrición da modificación: solicitan autorización para utilizar fuel óleo no foco de calcinación da planta de alumina e así dotala de flexibilidade na elección do combustible.</p>

