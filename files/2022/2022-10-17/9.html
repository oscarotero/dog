---
date: '2022-10-17'
id: G1097-061022-0001
page: 55238
number: 197
agency: Axencia Galega das Industrias Culturais
section: III. Outras disposicións.
title: >-
  RESOLUCIÓN do 6 de outubro de 2022 pola que se amplía o prazo de xustificación
  das subvencións concedidas ao abeiro da Resolución do 15 de setembro de 2022
  pola que se aproban as bases para a concesión de subvencións, en réxime de
  concorrencia non competitiva, para a comercialización e difusión de proxectos
  e obras audiovisuais galegas en foros de negocio especializados e eventos de
  cine que se celebran fóra de Galicia, e se convocan para o ano 2022 (código de
  procedemento CT404D).
range: Resolución
url: >-
  https://www.xunta.gal/dog/Publicados/2022/20221017/AnuncioG1097-061022-0001_gl.html
---
<p>O 30 de setembro publicouse no <em>Diario Oficial de Galicia</em> núm. 187 a Resolución do 15 de setembro de 2022 pola que se aproban as bases para a concesión de subvencións, en réxime de concorrencia non competitiva, para a comercialización e difusión de proxectos e obras audiovisuais galegas en foros de negocio especializados e eventos de cine que se celebran fóra de Galicia, e se convocan para o ano 2022 (código de procedemento CT404D).</p>
    <p>A base décimo oitava, punto 1, establece que os prazos máximos de xustificación da subvención serán dun mes desde a data de notificación de concesión da subvención, coas datas de remate seguintes:</p>
    <p>– Ata o 10 de outubro de 2022 para aqueles eventos que teñan lugar ata o 30 de setembro de 2022.</p>
    <p>– Ata o 20 de novembro de 2022 para aqueles eventos que teñan lugar entre o 1 de outubro de 2022 e o 15 de novembro de 2022.</p>
    <p>O artigo 45.3 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, establece a posibilidade de que o órgano concedente das subvencións outorgue, salvo precepto en contra contido nas bases reguladoras, unha ampliación do prazo establecido para presentar a xustificación, que non excederá a metade deste e sempre que con iso non se prexudiquen dereitos de terceiros.</p>
    <p>O artigo 32 da Lei 39/2015, do 1 de outubro, do procedemento administrativo común das administracións públicas, indica que a ampliación poderá acordarse de oficio ou por instancia de parte antes do vencemento do prazo de que se trate e se as circunstancias así o aconsellan.</p>
    <p>En consecuencia, tendo en conta que o prazo de publicación foi o día 30 de setembro de 2022 e que o prazo de presentación de solicitudes está aberto ata o día 2 de novembro de 2022, parece procedente cambiar as datas máximas de xustificación ata o 20 de novembro (eventos que teñan lugar ata o 30 de setembro de 2022) e 3 de decembro de 2022 (eventos que teñan lugar entre o 1 de outubro de 2022 e o 15 de novembro de 2022). </p>
    <p>Polas razóns antes expostas,</p>
    <h2>RESOLVO:</h2>
    <p>Modificar as datas límite de xustificación establecidas na base décimo oitava, punto 1, da Resolución do 15 de setembro de 2022 pola que se aproban as bases para a concesión de subvencións, en réxime de concorrencia non competitiva, para a comercialización e difusión de proxectos e obras audiovisuais galegas en foros de negocio especializados e eventos de cine que se celebran fóra de Galicia, e se convocan para o ano 2022 (código de procedemento CT404D), ampliando os prazos para presentar a documentación xustificativa ata as seguintes datas:</p>
    <p>– 20 de novembro de 2022, para os eventos que teñan lugar ata o 30 de setembro de 2022.</p>
    <p>– 3 de decembro de 2022, para os eventos que teñan lugar entre o 1 de outubro de 2022 e o 15 de novembro de 2022. </p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación.</p>
    <p>Santiago de Compostela, 6 de outubro de 2022</p>
    <footer><p>Román Rodríguez González<br>Presidente do Consello Reitor da Axencia Galega das Industrias Culturais</p></footer>

