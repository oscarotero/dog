---
date: '2022-11-15'
id: G0597-271022-0001
page: 59314
number: 217
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 25 de outubro de 2022, da Secretaría Xeral Técnica e do Patrimonio
  da Consellería de Facenda e Administración Pública, polo que se dá publicidade
  da apertura do prazo de información pública do expediente sobre a sucesión
  intestada, en favor da Comunidade Autónoma de Galicia, de Ramón Aniceto
  Martínez Vigo.
range: Anuncio
url: >-
  https://www.xunta.gal/dog/Publicados/2022/20221115/AnuncioG0597-271022-0001_gl.html
---
<p>Mediante a Resolución do 19 de outubro de 2021, da Secretaría Xeral Técnica e do Patrimonio da Consellería da Facenda e Administración Pública, declarouse a Comunidade Autónoma de Galicia herdeira <em>ab intestato</em> de Ramón Aniceto Martínez Vigo (DNI 33780020N), veciño do concello de Outeiro de Rei, falecido o 18.10.2013.</p>
    <p>Dispón o artigo 269 da Lei 2/2006, de dereito civil de Galicia, que os bens herdados por este título pola Comunidade Autónoma de Galicia serán destinados a establecementos de asistencia social ou institucións culturais que se sitúen, preferentemente e por esta orde, no lugar da última residencia da persoa causante, no seu termo municipal, na súa comarca e, en todo caso, en territorio da Comunidade Autónoma galega.</p>
    <p>Para os anteriores efectos, establécese no artigo 10 do Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia, o trámite de información pública polo que se publicará un anuncio no <em>Diario Oficial de Galicia</em> para que os posibles beneficiarios dos bens da herdanza formulen alegacións.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do patrimonio da Comunidade Autónoma de Galicia, e 4 e 7 do Decreto 113/2022, polo que se establece a estrutura orgánica da Consellería de Facenda e Administración Pública, anuncio:</p>
    <p>A apertura de trámite de información pública, polo prazo dun mes, para que os posibles beneficiarios dos bens e dereitos procedentes da sucesión intestada de Ramón Aniceto Martínez Vigo, falecido o 18.10.2013, presenten as alegacións que consideren pertinentes perante a Consellería de Facenda e Administración Pública, dirixidas á Secretaría Xeral Técnica e do Patrimonio, Subdirección Xeral do Patrimonio, código do expediente ABA/2021/0009, Edificio Administrativo San Caetano, bloque núm. 3, 15781 Santiago de Compostela. </p>
    <p>Contra este acto non se poderá interpoñer recurso, conforme o establecido no artigo 112 da Lei 39/2015, do procedemento administrativo común das administracións públicas, sen prexuízo de que as alegacións de oposición a este trámite sexan consideradas na resolución pola que se aprobe a conta xeral de liquidación e distribución da masa hereditaria da herdanza, contra a cal se poderá presentar en tempo e forma o correspondente recurso.</p>
    <p>Santiago de Compostela, 25 de outubro de 2022</p>
    <footer><p>Jorge Atán Castro<br>Secretario xeral técnico e do Patrimonio<br>da Consellería de Facenda e Administración Pública</p></footer>

