---
date: '2022-09-07'
id: V0653-120822-0006
page: 47754
number: 170
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 1 de agosto de 2022, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello da Laracha (expediente IN407A 2022/005-1).
range: Resolución
url: >-
  https://www.xunta.gal/dog/Publicados/2022/20220907/AnuncioV0653-120822-0006_gl.html
---
<p>Expediente: IN407A 2022/005-1.</p>
    <p>Promotora: Hidroeléctrica de Laracha, S.L.</p>
    <p>Denominación da instalación: LMT, CT e RBT A Torre-Lestón.</p>
    <p>Concello: A Laracha.</p>
    <p>Feitos:</p>
    <p>Primeiro. O 29.12.2021, a empresa promotora solicitou a autorización administrativa previa e a autorización administrativa de construción do proxecto de execución da devandita instalación eléctrica, co fin de mellorar a rede de distribución en media tensión existente, como consecuencia do aumento da potencia punta de demanda en baixa tensión, así como a necesidade de atender novos puntos de subministración en BT no núcleo urbano da Torre-Lestón, do concello da Laracha. Proxéctase a desmontaxe dun tramo de liña de distribución de media tensión aérea e un centro de transformación de 100 kVA de intemperie, na LMT ao CT Torre-Lestón (expte. 08/96) e a instalación dun novo tramo soterrado e dun novo centro de transformación compacto de 160 kVA.</p>
    <p>Achegan o proxecto que inclúe a memoria, os planos e o orzamento, ao abeiro do artigo 123 do Real decreto 1955/2000, e que abrangue os seguintes documentos:</p>
    <p>• Proxecto de execución denominado LMT, CT e RBT A Torre-Lestón, asinado por Juan Jesús Arijón Lafuente, enxeñeiro técnico industrial nº de colexiado 2608 da Coruña, o 16.11.2021 con nº de visado 3378/21-CO, do 1.12.2021.</p>
    <p>Segundo. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro). En cumprimento do artigo 46.e) da devandita lei, o solicitante declara que dispón de acordos previos con todas as persoas titulares dos bens e dereitos afectados.</p>
    <p>Terceiro. Consonte os artigos 127.1 e 127.2 do Real decreto 1955/2000, do 1 de decembro, déuselles traslado dunha separata do proxecto ás distintas administracións, organismos ou, de ser o caso, empresas de servizo público ou de servizos de interese xeral afectadas, na parte en que a instalación puider prexudicar bens e dereitos ao seu cargo, que contén as características da instalación e a documentación cartográfica correspondente. Solicitouse o preceptivo informe ao Concello da Laracha e Nedgia. UFD Distribución Electricidad, S.A. manifestou a súa conformidade coas condicións emitidas.</p>
    <p>Cuarto. Os servizos técnicos da Xefatura Territorial emitiron informe favorable sobre a solicitude. </p>
    <p>Consideracións legais e técnicas</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; o Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia, e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación.</p>
    <p>2. A lexislación que se aplicará neste expediente é a que a seguir se relaciona:</p>
    <p>A Lei 24/2013, do 26 de decembro, do sector eléctrico.</p>
    <p>O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>O Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 ao 09.</p>
    <p>O Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 ao 23.</p>
    <p>O Real decreto 842/2002, do 2 de agosto, polo que se aproba o Regulamento electrotécnico para a baixa tensión.</p>
    <p>A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As instalacións están no lugar da Torre, na parroquia de San Martiño de Lestón, no concello da Laracha, e as súas características técnicas son as seguintes:</p>
    <p>– LMTS a 15 kV, de 140 m, condutor tipo RHZ1-12/20 kV, 3 (1x150 Al) mm2 Al, con orixe no PA/S proxectado no apoio nº 18-8-11 proxectado, que fará as funcións de final de liña, de tipo HVH-17/2500, que substituirá o existente de tipo HV-11/630 da LMT a CT A Torre-Lestón (expte. 08/96), e remate no CTC proxectado. Desmontaxe dun treito da LMTA ao CT A Torre-Lestón (expte. 08/96), en condutor nu de tipo LA-30, de 80 m. Os condutores existentes nus de tipo LA-30 retensaranse entre o apoio nº 18-8-10 e o 18-8-11 (101 m).</p>
    <p>– Novo CT A Torre-Lestón prefabricado de manobra interior, cunha potencia de 160 kVA, unha relación de transformación de 20.000/400-230 V e configuración 2L (unha en reserva)+1P. Desmontaxe do CTI A Torre-Lestón (expte. 08/96) existente de 100 kVA.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado,</p>
    <h2>RESOLVO:</h2>
    <p>Primeiro. Conceder a autorización administrativa previa e a autorización administrativa de construción á devandita instalación de distribución eléctrica.</p>
    <p>Segundo. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>Terceiro. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou ao equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e as prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>Cuarto. Esta aprobación outórgase sen prexuízo doutras que sexan de aplicación segundo á lexislación vixente, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren axeitado.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 1 de agosto de 2022</p>
    <footer><p>Isidoro Martínez Arca<br>Xefe territorial da Coruña</p></footer>

