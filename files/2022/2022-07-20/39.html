---
date: '2022-07-20'
id: G0597-060722-0001
page: 40834
number: 138
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 6 de xullo de 2022 pola que se inadmiten as solicitudes de
  recoñecemento extraordinario do grao I do sistema de carreira profesional para
  o persoal  funcionario, realizadas fóra de prazo durante os meses de maio e
  xuño de 2022, e se procede á súa notificación.
range: Resolución
url: >-
  https://www.xunta.gal/dog/Publicados/2022/20220720/AnuncioG0597-060722-0001_gl.html
---
<p>Na actualidade o sistema de carreira profesional, recollido na disposición transitoria oitava da Lei 2/2015, do 29 de abril, do emprego público de Galicia (DOG núm. 82, do 4 de maio), non ten sido aínda obxecto de desenvolvemento regulamentario.</p>
    <p>O sistema de carreira profesional foi aprobado con base na sección quinta da Orde do 15 de xaneiro de 2019 pola que se publica o Acordo de concertación do emprego público de Galicia (DOG núm. 19, do 28 de xaneiro). No dito acordo recóllese que no ano 2019 se realizaría un recoñecemento extraordinario do grao I da carreira profesional.</p>
    <p>Mediante a Orde da Consellería de Facenda do 28 de marzo de 2019 publicouse o acordo entre a Xunta de Galicia e as organizacións sindicais: CC.OO. e UGT para a implantación do réxime extraordinario de acceso ao grao I do sistema de carreira profesional do persoal funcionario de carreira da Administración xeral da Comunidade Autónoma de Galicia e do persoal laboral fixo do V Convenio colectivo único para o persoal laboral da Xunta de Galicia (DOG núm. 62, do 29 de marzo).</p>
    <p>O prazo para solicitar o recoñecemento extraordinario era de 4 meses contados desde o día seguinte ao da publicación do acordo, sen que teña realizada ningunha outra convocatoria para o recoñecemento extraordinario do grao I do sistema de carreira profesional.</p>
    <p>As solicitudes sinalada no anexo foron presentadas fóra de prazo.</p>
    <p>En vista do anterior, A Dirección Xeral de Función Pública</p>
    <h2>RESOLVE:</h2>
    <p>Inadmitir as solicitudes sinaladas no anexo a esta resolución, presentadas nos meses de maio e xuño do ano 2022 para acceder ao grao extraordinario I do sistema de carreira profesional, por estar presentada fóra do prazo establecido, e proceder á súa notificación.</p>
    <p>De conformidade co disposto no artigo 45 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada que se sinala no anexo desta resolución a inadmisión da súa solicitude de recoñecemento extraordinario do grao I do sistema de carreira profesional.</p>
    <p>Contra esta resolución, que pon fin a vía administrativa, poderá interpoñer recurso potestativo de reposición perante o conselleiro de Facenda e Administración Pública no prazo dun mes contado desde o día seguinte á súa notificación, de acordo co previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas ou interpoñer directamente recurso contencioso-administrativo de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, consonte ao disposto no artigo 46.1 da citada norma legal.</p>
    <p>Santiago de Compostela, 6 de xullo de 2022</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>
    <footer><p>ANEXO I</p></footer>
    <table>
     <tbody>
      <tr>
       <td>NIF</td>
       <td>Apelidos</td>
       <td>Nome</td>
       <td>Data solicitude</td>
      </tr>
      <tr>
       <td>***6816**</td>
       <td>Rodríguez Rodríguez</td>
       <td>Carmen</td>
       <td>27.6.2022</td>
      </tr>
      <tr>
       <td>***5806**</td>
       <td>López Moure</td>
       <td>Inmaculada</td>
       <td>21.6.2022</td>
      </tr>
      <tr>
       <td>***7878**</td>
       <td>Clemente Siota</td>
       <td>Mercedes</td>
       <td>21.6.2022</td>
      </tr>
      <tr>
       <td>***2519**</td>
       <td>González González</td>
       <td>Jose Luis</td>
       <td>3.5.2022</td>
      </tr>
      <tr>
       <td>***3424**</td>
       <td>Muñiz Rodríguez</td>
       <td>María Carmen</td>
       <td>3.5.2022</td>
      </tr>
      <tr>
       <td>***2343**</td>
       <td>Opazo Conde</td>
       <td>María Jesús</td>
       <td>2.5.2022</td>
      </tr>
      <tr>
       <td>***6016**</td>
       <td>Dacal Carballo</td>
       <td>María Jesús</td>
       <td>2.5.2022</td>
      </tr>
     </tbody>
    </table>

