---
date: '2022-10-10'
id: L309-190922-0001
page: 54099
number: 193
agency: Concello do Barco de Valdeorras
section: VI. Anuncios. b) Administración local.
title: ANUNCIO do acordo plenario de cambio de uso dun terreo.
range: Anuncio
url: >-
  https://www.xunta.gal/dog/Publicados/2022/20221010/AnuncioL309-190922-0001_gl.html
---
<p>O Pleno deste concello, en sesión ordinaria do 1 de setembro de 2022, adoptou o seguinte acordo: </p>
    <p>Primeiro. Ao abeiro do artigo 42.5 da Lei 2/2016, do 10 de febreiro, do solo de Galicia, acórdase o cambio de uso do terreo reservado á dotación ou ao equipamento público que se identifica a seguir do seguinte xeito:</p>
    <p>Identificación do terreo:</p>
    <p>Predio rexistral inscrito co número 9.392 no tomo 612, no libro 213, no folio 102, do arquivo do Rexistro do Barco de Valdeorras. Inscrita a pleno dominio a favor do Concello do Barco de Valdeorras. O enderezo do inmoble segundo o padrón municipal vixente é na rúa Doutor Pérez Lista 38, O Barco de Valdeorras. Parcela catastral: 5981508PG6958S0001EZ. Actualmente neste terreo encóntrase a edificación denominada polo Plan xeral de ordenación municipal como SE-A2 (sistema xeral de equipamentos e: existente, a: administrativo).</p>
    <p>Modificación do uso:</p>
    <p>Uso dotacional previsto no Plan xeral de ordenación municipal: equipamento, clase de servizos públicos, servizos administrativos.</p>
    <p>Novo uso dotacional que determina este acordo: equipamento, clase de servizos públicos, servizos administrativos e servizos da orde.</p>
    <p>Segundo. Publicar este acordo no Diario Oficial de Galicia e no Boletín Oficial da provincia de Ourense e comunicalo á Dirección Xeral de Ordenación do Territorio e Urbanismo da Consellería de Medio Ambiente, Territorio e Vivenda, para os efectos da súa inclusión nos sistemas de información urbanística da Comunidade Autónoma.</p>
    <p>O Barco de Valdeorras, 12 de setembro de 2022</p>
    <footer><p>Alfredo L. García Rodríguez<br>Alcalde</p></footer>

