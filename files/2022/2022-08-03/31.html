---
date: '2022-08-03'
id: G0427-130722-0002
page: 42587
number: 147
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 6 de xullo de 2022 pola que se autoriza a transmisión inter
  vivos da concesión administrativa e da batea O.O. I.
range: Resolución
url: >-
  https://www.xunta.gal/dog/Publicados/2022/20220803/AnuncioG0427-130722-0002_gl.html
---
<p>Visto o expediente instruído para os efectos de transmisión da batea <em>O.O. I</em> e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 2 de xullo de 2022, María del Carmen Rial Pérez solicitou autorización para a transmisión<em> inter vivos</em> da concesión administrativa e da batea <em>O.O. I</em>. </p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG núm. 41, do 1 de marzo).</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión<em> inter vivos</em>, a favor de María Teresa Rial Pérez (***4795**) e Ana Rosa Rial Pérez (***6283**), da concesión que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: <em>O.O. I</em>.</p>
    <p>Situación: </p>
    <p>Cuadrícula nº: 201.</p>
    <p>Polígono: C.</p>
    <p>Distrito: Cambados (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 9.10.1961.</p>
    <p>Remate da vixencia: 15.12.2029.</p>
    <p>Actuais titulares: María del Carmen Rial Pérez (***4171**), María Teresa Rial Pérez (***4795**) e Ana Rosa Rial Pérez (***6283**).</p>
    <p>Novas titulares: María Teresa Rial Pérez (***4795**) e Ana Rosa Rial Pérez (***6283**).</p>
    <p>Baixo as seguintes condicións:</p>
    <p>Primeira. As actuais titulares deberán presentar no prazo máximo dun mes, contado desde o día seguinte ao da publicación desta resolución no <em>Diario Oficial de Galicia,</em> orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. As novas titulares da concesión quedan subrogadas nos dereitos e nas obrigas das anteriores desde o momento da formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 6 de xullo de 2022</p>
    <footer><p>A conselleira do Mar<br>P.D. (Orde do 21.2.2022)<br>A xefa territorial de Vigo<br>Por suplencia (Resolución do 7.4.2022)<br>Carmen de Benito Caula<br>Xefa do Servizo de Pesca, Acuicultura e Innovación Tecnolóxica</p></footer>

