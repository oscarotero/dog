---
date: '2022-12-23'
id: G0003-211222-0003
page: 65467
number: 243
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de decembro de 2022, da Dirección Xeral de Recursos Humanos,
  sobre as convocatorias dos procesos selectivos derivados da Lei 20/2021, do 28
  de decembro, de medidas urxentes para a redución da temporalidade no emprego
  público.
range: Resolución
url: >-
  https://www.xunta.gal/dog/Publicados/2022/20221223/AnuncioG0003-211222-0003_gl.html
---
<p>Mediante o Decreto 81/2022, do 25 de maio, aprobouse a oferta de emprego público extraordinaria para a estabilización do emprego temporal do persoal do Sistema público de saúde de Galicia, en desenvolvemento do artigo 2 e das disposicións adicionais quinta, sexta e oitava da Lei 20/2021, do 28 de decembro, de medidas urxentes para a redución da temporalidade no emprego público.</p>
    <p>Neste marco legal de medidas urxentes para a redución da temporalidade no emprego aprobouse, mediante o Decreto 82/2022, do 25 de maio (<em>Diario Oficial de Galicia</em> núm. 102, do 30 de maio), a oferta de emprego público extraordinaria para a estabilización do emprego temporal do persoal sanitario funcionario da escala de saúde pública e administración sanitaria da Comunidade Autónoma de Galicia.</p>
    <p>Na Mesa Sectorial de Sanidade do 5 de decembro de 2022, a Administración sanitaria e as organizacións sindicais CC.OO., CSIF, SATSE e UGT acadaron un acordo sobre criterios básicos dos baremos das convocatorias dos procesos de estabilización da Lei 20/2021, do 28 de decembro.</p>
    <p>Durante o presente mes de decembro, esta dirección xeral, en cumprimento do establecido na Lei 20/2021, do 28 de decembro, ten ditado resolucións de convocatoria das prazas incluídas nos ditos decretos, que afectan cento cinco categorías estatutarias e catro clases de funcionarios, que serán obxecto de publicación na páxina web do Servizo Galego de Saúde www.sergas.es antes do 31 de decembro de 2022, e no <em>Diario Oficial de Galicia</em> durante o mes de xaneiro de 2023.</p>
    <p>Santiago de Compostela, 21 de decembro de 2022</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

