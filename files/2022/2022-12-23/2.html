---
date: '2022-12-23'
id: C3B0-211222-0001
page: 65427
number: 243
agency: Presidencia da Xunta de Galicia
section: III. Outras disposicións.
title: >-
  RESOLUCIÓN do 21 de decembro de 2022, da Secretaría Xeral da Emigración, pola
  que se amplía a dotación orzamentaria da Resolución do 15 de marzo de 2022
  pola que se aproban as bases reguladoras para a concesión das axudas
  extraordinarias a persoas emigrantes galegas retornadas e se procede á súa
  convocatoria para o ano 2022 (código de procedemento PR905A).
range: Resolución
url: >-
  https://www.xunta.gal/dog/Publicados/2022/20221223/AnuncioC3B0-211222-0001_gl.html
---
<p>O 29 de marzo de 2022 publicouse no <em>Diario Oficial de Galicia</em> a Resolución do 15 de marzo de 2022 pola que se aproban as bases reguladoras para a concesión das axudas extraordinarias a persoas emigrantes galegas retornadas, en réxime de concorrencia non competitiva, e se procede á súa convocatoria para o ano 2022 (código de procedemento PR905A). </p>
    <p>O financiamento destas axudas, recollido no artigo 2 da resolución de convocatoria, efectúase con cargo á aplicación orzamentaria 04.30.312C.480.2 dos orzamentos xerais da Comunidade Autónoma de Galicia para o ano 2022, inicialmente por un importe dun millón seiscentos noventa mil euros (1.690.000,00 €). O dito artigo 2 sinala que este importe poderá ser ampliado nos casos establecidos no artigo 31.2 da Lei 9/2007, do 13 de xuño, de subvencións de Galicia, e no artigo 30.2 do Decreto 11/2009, do 8 de xaneiro, polo que se aproba o seu regulamento, en función das maiores dispoñibilidades orzamentarias que se poidan producir na devandita aplicación.</p>
    <p>Tendo en conta que esta dotación orzamentaria resulta insuficiente debido ao gran volume de solicitudes recibidas, considérase necesario realizar unha ampliación do importe establecido inicialmente. </p>
    <p>En virtude do exposto, no exercicio das competencias atribuídas no Decreto 108/2022, do 16 de xuño, e de conformidade co disposto na Lei 9/2007, do 13 de xuño, de subvencións de Galicia; no Decreto 11/2009, do 8 de xaneiro, polo que se aproba o Regulamento da referida Lei 9/2007; nos preceptos básicos da Lei 38/2003, do 17 de novembro, xeral de subvencións; na Lei 1/2016, do 18 de xaneiro, de transparencia e bo goberno; na Lei 39/2015, do 1 de outubro, do procedemento administrativo común das administracións públicas; na Lei 4/2019, do 17 de xullo, de administración dixital de Galicia, e demais normativa de aplicación, </p>
    <h2>RESOLVO:</h2>
    <p>Artigo único. <em>Ampliación da dotación orzamentaria</em></p>
    <p>1. Ampliar a dotación orzamentaria prevista na Resolución do 15 de marzo de 2022 pola que se aproban as bases reguladoras para a concesión das axudas extraordinarias a persoas emigrantes galegas retornadas e se procede á súa convocatoria para o ano 2022, na contía de seiscentos oitenta e oito mil euros (688.000,00 €), con cargo á aplicación orzamentaria 04.30.312C.480.2. </p>
    <p>2. Esta ampliación orzamentaria non afecta o prazo de presentación de solicitudes establecido na resolución de convocatoria nin o resto do seu articulado.</p>
    <p>Disposición derradeira única. <em>Entrada en vigor</em></p>
    <p>Esta resolución entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 21 de decembro de 2022</p>
    <footer><p>Antonio Rodríguez Miranda<br>Secretario xeral da Emigración</p></footer>

