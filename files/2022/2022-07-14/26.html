---
date: '2022-07-14'
id: V0653-220622-0009
page: 40000
number: 134
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 22 de xuño de 2022, da Xefatura Territorial de Ourense, pola que
  se concede a autorización administrativa previa e de construción  dunha
  instalación eléctrica no concello de San Cristovo de Cea (expediente IN407A
  2022/33-3).
range: Resolución
url: >-
  https://www.xunta.gal/dog/Publicados/2022/20220714/AnuncioV0653-220622-0009_gl.html
---
<p>Visto o expediente para outorgamento da autorización administrativa previa e da autorización administrativa de construción da instalación eléctrica que a seguir se describe, tal e como se recolle no proxecto asinado en Ourense polo enxeñeiro técnico industrial Sergio Rodríguez Rodríguez, colexiado núm. 482 do Coitiou, o día 2.12.2021, quen acredita a súa habilitación e competencia mediante declaración responsable asinada na data sinalada.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Domicilio: A Batundeira, nº 2, Velle, 32960 Ourense.</p>
    <p>Denominación: regulamentación CT 32C346 Covas.</p>
    <p>Situación: concello de San Cristovo de Cea.</p>
    <p>Orzamento: 69.775,36 €.</p>
    <p>Características técnicas:</p>
    <p>– LMTS a 20 kV, de 193 m de lonxitude en condutor tipo RHZ1-2OL 12/20 kV 1×150 mm² Al instalado en canalización soterrada, de alimentación ao CT proxectado, con orixe no apoio existente B53P2VWVW//87-20 da LMTA SAC806 e final no centro de transformación (CT) rural proxectado, que substitúe o existente do expediente núm. 3727-AT.</p>
    <p>– CT rural que se situará en Covas, de 100 kVA de potencia aparente e RT: 20.000/400-230 V en envolvente en formigón, manobra exterior e con material illante en aceite mineral.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014 pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder a autorización administrativa previa e a autorización administrativa de construción á dita instalación, cuxas características se axustarán en todas as súas partes ao proxecto sinalado e ás condicións técnicas e de seguridade establecidas nos regulamentos de aplicación e nas condicións establecidas polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha da instalación que se autoriza será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que xulguen pertinente.</p>
    <p>Ourense, 22 de xuño de 2022</p>
    <footer><p>O xefe territorial de Ourense<br>P.S. (Decreto 230/2020, artigo 36.3)<br>José Luis Prada Suárez<br>Xefe do Servizo de Administración Industrial de Ourense</p></footer>

