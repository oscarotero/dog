---
date: '2022-11-07'
id: G0426-271022-0004
page: 58052
number: 211
agency: Consellería do Medio Rural
section: II. Autoridades e persoal. b) Nomeamentos.
title: >-
  ORDE do 26 de outubro de 2022 pola que se nomean os vogais do Consello Reitor
  da Axencia Galega da Industria Forestal.
range: Orde
url: >-
  https://www.xunta.gal/dog/Publicados/2022/20221107/AnuncioG0426-271022-0004_gl.html
---
<p>O artigo 10 do Decreto 81/2017, do 3 de agosto, polo que se crea a Axencia Galega da Industria Forestal e se aproban os seus estatutos, crea o Consello Reitor como órgano colexiado de goberno da Axencia.</p>
    <p>O número 2 do artigo 13 do referido decreto regula a composición deste consello reitor e dispón o seguinte:</p>
    <p>a) Presidente/a: a persoa titular da Presidencia da Axencia.</p>
    <p>b) Vicepresidente/a: a persoa titular da Dirección da Axencia.</p>
    <p>c) Nove vogais, nomeados/as pola persoa titular da consellería de adscrición:</p>
    <p>1º. Dous vogais representarán a consellería competente en materia de economía e serán designados por esta entre as persoas titulares dos órganos superiores ou de dirección.</p>
    <p>2º. Dous vogais representarán a consellería competente en materia de medio rural e serán propostos por esta entre as persoas titulares dos órganos superiores ou de dirección.</p>
    <p>3º. Dous vogais representarán a consellería competente en materia de ambiente e ordenación do territorio, e serán propostos por esta entre as persoas titulares dos órganos superiores ou de dirección. </p>
    <p>4º. Un/unha vogal representará a consellería competente en materia de facenda, e será proposto/a por esta entre as persoas titulares dos órganos superiores ou de dirección.</p>
    <p>5º. Dous vogais representarán as corporacións locais e serán propostos pola Fegamp. </p>
    <p>d) Secretario/a: designado/a e nomeado/a polo Consello Reitor entre o persoal que presta servicios na Axencia. A persoa titular da Secretaría asistirá ás reunións con voz pero sen voto</p>
    <p>O Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia, adscribiu no seu artigo 10.b).4 a Axencia Galega da Industria Forestal á Consellería do Medio Rural.</p>
    <p>En consonancia con esta regulación, o Decreto 109/2022, do 16 de xuño, modificou o artigo 2.2 do Decreto 149/2018, do 5 de decembro, creando un novo parágrafo d) nese artigo, en que se regula a dita adscrición. </p>
    <p>En consecuencia, de acordo co establecido no artigo 13 do Estatuto da Axencia Galega da Industria Forestal e das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>ACORDO:</h2>
    <p>Primeiro. Nomear como vogais titulares do Consello Reitor da Axencia Galega da Industria Forestal as persoas titulares dos órganos que se indican:</p>
    <p>– Axencia Galega de Innovación (Gain), en representación da consellería competente en materia de economía.</p>
    <p>– Instituto Galego de Promoción Económica (Igape), en representación da consellería competente en materia de economía. </p>
    <p>– Dirección Xeral de Planificación e Ordenación Forestal, en representación da consellería competente en materia de medio rural.</p>
    <p>– Dirección Xeral de Desenvolvemento Rural, en representación da consellería competente en materia de medio rural.</p>
    <p>– Dirección Xeral de Calidade Ambiental, Sostibilidade e Cambio Climático, en representación da consellería competente en materia de ambiente, territorio e vivenda.</p>
    <p>– Dirección Xeral de Patrimonio Natural, en representación da consellería competente en materia de ambiente, territorio e vivenda.</p>
    <p>– Secretaría Xeral Técnica e do Patrimonio, en representación da consellería competente en materia de facenda.</p>
    <p>Segundo. Nomear como vogais titulares do Consello Reitor da Axencia Galega da Industria Forestal as dúas seguintes persoas que propuxo a Fegamp, en representación das corporacións locais:</p>
    <p>a) Juan Vicente Penabad Muras, alcalde do Concello de Ortigueira.</p>
    <p>b) Pablo Pérez Pérez, tenente alcalde do Concello de Quintela de Leirado.</p>
    <p>Terceiro. Esta orde producirá efectos desde o día da súa publicación no <em>Diario Oficial de Galicia</em>.</p>
    <p>Santiago de Compostela, 26 de outubro de 2022</p>
    <footer><p>José González Vázquez<br>Conselleiro do Medio Rural</p></footer>

