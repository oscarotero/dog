---
date: '2022-11-07'
id: V0653-131022-0027
page: 58155
number: 211
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 13 de outubro de 2022,  da Xefatura Territorial de Ourense, polo que
  se somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Ourense (expediente IN407A 2022/173-3).
range: Acordo
url: >-
  https://www.xunta.gal/dog/Publicados/2022/20221107/AnuncioV0653-131022-0027_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación LMTA BBA801-CT rampa Antolín 32C716.</p>
    <p>Situación: concello de Ourense.</p>
    <p>Características principais recollidas no proxecto:</p>
    <p>– Substitución do actual centro de transformación (CT) en edificio de obra civil, rampa Antolín-32C716, por novo CT superficie envolvente prefabricada TC GPRS 3L1P 100 kVA. Illante aceite mineral.</p>
    <p>– Instalación de novo apoio proxectado núm. 2-3, de celosía metálica, con paso A/S e LMTS de 609 m en condutor tipo RHZ1-2 OL 12/20 kV, 3 (1×240 Al), de alimentación a novo CT proxectado, con inicio no citado apoio proxectado na LMTA BBA801 e fin no dito CT, así como nova LMTS en condutor tipo RHZ1-2 OL 12/20 kV 3 (1×240 Al) de 23 m de lonxitude, para dar continuidade á BBA801, con inicio na cela número 2 do CT proxectado e nova LMTS para reconectar a existente ao CT do cuartel da Garda Civil 32C717, no mesmo tipo de condutor e igual distancia, con inicio na cela número 3.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro técnico industrial Antonio Javier Sabín Vázquez, colexiado número 2233 do Coeticor, o 10.8.2022.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no Diario Oficial de Galicia.</p>
    <p>Toda a documentación poderase examinar na Xefatura Territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez, 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 13 de outubro de 2022</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Núm. de expediente: IN407A 2022/173-3.</p>
    <p>Situación: concello de Ourense.</p>
    <p>Denominación: regulamentación LMTA BBA801-CT rampa Antolín 32C716.</p>
    <p>Predio núm. en proxecto: 1.</p>
    <p>Lugar: Ourense.</p>
    <p>Cultivo: matogueira.</p>
    <p>Titular: descoñecido.</p>
    <p>Afeccións: apoio núm.: 2-3, ocupación de 2 m²; lonxitude 1 m, servidume de voo: 3 m².</p>
    <p>Predio núm. en proxecto: 2.</p>
    <p>Lugar: Bo Antolín.</p>
    <p>Cultivo: matogueira.</p>
    <p>Titular: descoñecido.</p>
    <p>Afeccións: CT, ocupación: 36 m²; lonxitude 15 m, servidume de voo: 44 m².</p>

