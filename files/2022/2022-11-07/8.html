---
date: '2022-11-07'
id: G0426-261022-0008
page: 58087
number: 211
agency: Consellería do Medio Rural
section: III. Outras disposicións.
title: >-
  DECRETO 189/2022, do 6 de outubro, polo que se declara de utilidade pública e
  interese social a aldea modelo de Soutogrande, no concello de Vilariño de
  Conso (Ourense).
range: Decreto
url: >-
  https://www.xunta.gal/dog/Publicados/2022/20221107/AnuncioG0426-261022-0008_gl.html
---
<p>Mediante o Acordo do 23 de agosto de 2022, do Consello de Dirección da Axencia Galega de Desenvolvemento Rural (Agader), declarouse a aldea modelo de Soutogrande, no concello de Vilariño de Conso (Ourense), da que se deduce a conveniencia de levar a cabo o desenvolvemento da aldea modelo e a declaración de utilidade pública e interese social dela.</p>
    <p>A persoa titular da Dirección Xeral da Agader formulou a proposta prevista no artigo 112.1 da Lei 11/2021, do 14 de maio, de recuperación da terra agraria de Galicia.</p>
    <p>Na súa virtude, elévase por proposta da persoa titular da Consellería do Medio Rural, e logo de deliberación do Consello da Xunta na súa reunión do día seis de outubro de dous mil vinte e dous,</p>
    <h2>DISPOÑO:</h2>
    <p>Artigo 1. <em>Declaración de utilidade pública e interese social</em></p>
    <p>Declárase de utilidade pública e interese social a aldea modelo de Soutogrande, no concello de Vilariño de Conso (Ourense).</p>
    <p>Artigo 2. <em>Delimitación do perímetro da aldea modelo</em></p>
    <p>O perímetro da aldea modelo é o que figura no documento con código de verificación electrónica (CVE) xFLvarifYFs1, verificable en https://sede.xunta.gal/cve, sen prexuízo da súa posible modificación segundo o disposto no artigo 112.2.a) da Lei 11/2021, do 14 de maio, de recuperación da terra agraria de Galicia.</p>
    <p>Artigo 3. <em>Autorizacións</em></p>
    <p>Autorízase a Axencia Galega de Desenvolvemento Rural para a redacción do proxecto de ordenación produtiva da forma establecida no artigo 113 da Lei 11/2021, do 14 de maio, de recuperación da terra agraria de Galicia.</p>
    <p>Autorízase a consellería con competencias en medio rural, a través da Axencia Galega de Desenvolvemento Rural, para a execución dos procedementos de investigación da titularidade na forma prevista no artigo 19 da Lei 11/2021, do 14 de maio, de recuperación da terra agraria de Galicia.</p>
    <p>Autorízase o órgano territorial competente en materia de medio rural onde radiquen os predios e a Axencia Galega de Desenvolvemento Rural, para a execución dos procedementos de declaración de abandono da forma establecida no capítulo I do título IV, da Lei 11/2021, do 14 de maio, de recuperación da terra agraria de Galicia.</p>
    <p>Artigo 4. <em>Interese público</em></p>
    <p>A declaración de utilidade pública e interese social implica o recoñecemento da existencia de razóns de interese público para os efectos da aplicación da tramitación de urxencia do procedemento e aos informes ambientais e sectoriais polos órganos autonómicos e da Administración local da Comunidade Autónoma de Galicia, conforme o establecido polo artigo 112.3 da Lei 11/2021, do 14 de maio, de recuperación da terra agraria de Galicia.</p>
    <p>Disposición derradeira única. <em>Eficacia</em></p>
    <p>Este decreto producirá efectos o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, seis de outubro de dous mil vinte e dous</p>
    <footer><p>Alfonso Rueda Valenzuela<br>Presidente</p><p>José González Vázquez<br>Conselleiro do Medio Rural</p></footer>

