---
date: '2022-01-17'
id: G0598-120122-0002
page: 1910
number: 10
agency: 'Consellería de Cultura, Educación e Universidade'
section: II. Autoridades e persoal. b) Nomeamentos.
title: >-
  DECRETO 173/2021, do 2 de decembro, polo que se dispón a substitución de dous
  membros do Consello Escolar de Galicia.
range: Decreto
url: >-
  https://www.xunta.gal/dog/Publicados/2022/20220117/AnuncioG0598-120122-0002_gl.html
---
<p>De conformidade co disposto no artigo 6 da Lei 3/1986, do 18 de decembro, de consellos escolares de Galicia; no artigo 10 do Decreto 44/1988, do 11 de febreiro, polo que se desenvolve a dita lei; no artigo 16.1.c) do Decreto 87/1992, do 26 de marzo, polo que se aproba o Regulamento de réxime interno do Consello Escolar de Galicia, e atendendo á designación formalizada pola UGT-Servizos Públicos de Galicia (UGT-Galicia) e pola Confederación Intersindical Galega (CIG), por proposta do conselleiro de Cultura, Educación e Universidade, logo da deliberación do Consello da Xunta de Galicia, na súa reunión do dous de decembro de dous mil vinte e un,</p>
    <h2>DISPOÑO:</h2>
    <p>Artigo 1. Cesamentos</p>
    <p>Que cesen como membros do Consello Escolar de Galicia as seguintes persoas:</p>
    <p>1º. En representación do profesorado nos niveis educativos correspondentes ao ámbito do ensino non universitario de Galicia, ensino privado:</p>
    <p>Azucena Rodríguez Amoroso (UGT-Servizos Públicos).</p>
    <p>2º. En representación do persoal de administración e servizos, por proposta das centrais sindicais máis representativas:</p>
    <p>María Burque Gerpe (Comisións Obreiras).</p>
    <p>Artigo 2. Nomeamentos</p>
    <p>Noméanse membros do Consello Escolar de Galicia, nas condicións determinadas no articulado da Lei 3/1986, do 18 de decembro, de consellos escolares de Galicia, as seguintes persoas:</p>
    <p>1º. En representación do profesorado nos niveis educativos correspondentes ao ámbito do ensino non universitario de Galicia, ensino privado:</p>
    <p>José Antonio Míguez Vila (UGT-Servizos Públicos).</p>
    <p>2º. En representación do persoal de administración e servizos, por proposta das centrais sindicais máis representativas:</p>
    <p>Rubén García Castrelo (Confederación Intersindical Galega).</p>
    <p>Artigo 3. Duración do mandato</p>
    <p>O mandato dos novos membros será polo tempo que resta para completar o mandato da representatividade que exercen.</p>
    <p>Disposición derradeira única. Entrada en vigor</p>
    <p>O presente decreto entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, dous de decembro de dous mil vinte e un</p>
    <footer><p>Alberto Núñez Feijóo<br>Presidente</p><p>Román Rodríguez González<br>Conselleiro de Cultura, Educación e Universidade</p></footer>

