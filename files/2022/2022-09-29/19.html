---
date: '2022-09-29'
id: G0003-210922-0012
page: 51822
number: 186
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de setembro de 2022, da Dirección Xeral de Recursos Humanos,
  relativa á publicación das puntuacións definitivas e finalización da fase de
  oposición do proceso selectivo para o ingreso en diversas especialidades da
  categoría de facultativo/a especialista de área, convocado pola Resolución do
  18 de xuño de 2021.
range: Resolución
url: >-
  https://www.xunta.gal/dog/Publicados/2022/20220929/AnuncioG0003-210922-0012_gl.html
---
<p>Mediante a Resolución do 4 de xullo de 2022 (<em>Diario Oficial de Galicia</em> núm. 134, do 14 de xullo) procedeuse á publicación do modelo definitivo de respostas dos distintos exercicios, así como das puntuacións provisionais da fase de oposición do proceso selectivo para o ingreso en diversas especialidades da categoría de facultativo/a especialista de área, convocado pola Resolución da Dirección Xeral de Recursos Humanos, do 18 de xuño de 2021 (<em>Diario Oficial de Galicia</em> núm. 123, do 30 de xuño).</p>
    <p>A base oitava da resolución de convocatoria do proceso dispón que, tras a publicación das puntuacións provisionais dos exercicios, os/as aspirantes poderán presentar reclamación ante o tribunal no prazo de cinco días hábiles seguintes ao de devandita publicación, unicamente de existiren erros na confección aritmética da puntuación obtida.</p>
    <p>A estimación ou desestimación das reclamacións entenderase implícita na resolución pola que se aproben as puntuacións definitivas dos distintos exercicios, que se publicará no <em>Diario Oficial de Galicia</em>. Se no mesmo período o tribunal, de oficio, apreciase algún erro na confección aritmética da puntuación obtida na fase de oposición por algún/algunha aspirante poderá proceder á súa corrección.</p>
    <p>Finalizado este prazo, e de conformidade coa antedita base, este centro directivo</p>
    <p class="dog-titulo">RESOLVE:</p>
    <p>Primeiro. Dar publicidade, a través da páxina web do Servizo Galego de Saúde (www.sergas.es), ás puntuacións definitivas obtidas polos/polas aspirantes presentados/as en cada un dos exercicios que integran a fase de oposición do proceso selectivo para o ingreso como facultativo/a especialista de área das especialidades de cirurxía oral e maxilofacial, cirurxía pediátrica, cirurxía plástica, estética e reparadora, inmunoloxía e oncoloxía radioterápica, convocado pola Resolución da Dirección Xeral de Recursos Humanos, do 18 de xuño de 2021 (<em>Diario Oficial de Galicia</em> núm. 123, do 30 de xuño).</p>
    <p>Segundo. Declarar finalizada a fase de oposición do referido proceso selectivo.</p>
    <p>Terceiro. Esta resolución poderá ser impugnada polos/polas interesados/as nos termos previstos nas bases 7) e 11) da resolución de convocatoria do proceso.</p>
    <p>Santiago de Compostela, 21 de setembro de 2022</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

