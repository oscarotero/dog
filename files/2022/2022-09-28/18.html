---
date: '2022-09-28'
id: V0653-220922-0006
page: 51651
number: 185
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 22 de setembro de 2022, da Xefatura Territorial de Lugo, polo que se
  someten a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (proxecto de interese autonómico) do proxecto de
  execución do parque eólico Serra do Colmo, nos concellos de Becerreá e Baralla
  (expediente IN408A/2020/086).
range: Acordo
url: >-
  https://www.xunta.gal/dog/Publicados/2022/20220928/AnuncioV0653-220922-0006_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a continuación:</p>
    <p>Antecedentes:</p>
    <p>• O 1.6.2020, Enel Green Power España, S.L., presentou solicitude de autorización administrativa previa e de construción, así como a aprobación do proxecto sectorial, para o proxecto denominado parque eólico Serra do Colmo (en diante, o parque eólico), nos concellos de Baralla e Becerreá, ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental.</p>
    <p>• O 11.12.2020, Enel Green Power España, S.L. presentou unha solicitude que supuña unha modificación substancial do parque eólico, consistente no cambio de modelo dos aeroxeradores, mantendo inalterada a potencia nominal da instalación.</p>
    <p>• O 21.4.2021, Enel Green Power España, S.L., presentou unha segunda solicitude de modificación substancial, que consistía no cambio de posición de dous dos aeroxeradores proxectados, sen modificar o seu número total nin a potencia nominal da instalación. Esta presentación supuxo a desistencia da solicitude da primeira modificación substancial, segundo a Resolución da Dirección Xeral de Planificación Enerxética e Recursos Naturais pola que se acepta a desistencia da solicitude do parque eólico Serra do Colmo, do 16.3.2022.</p>
    <p>• O 4.4.2022, Enel Green Power España, S.L. presentou nova documentación na que desiste, polo momento, da solicitude de declaración de utilidade pública.</p>
    <p>• O 4.5.2022, Enel Green Power España, S.L. presentou nova documentación para substituír a anterior.</p>
    <p>• O 23.5.2022, a Dirección Xeral de Planificación Enerxética e Recursos Naturais notificou á dita sociedade a admisión a trámite da segunda modificación substancial do parque eólico.</p>
    <p>• O 21.6.2022, a Dirección Xeral de Ordenación do Territorio e Urbanismo emitiu informe sobre o proxecto sectorial, segundo o previsto no artigo 33.7 da Lei 8/2009, do 22 de decembro, onde se indica que os aeroxeradores cumpren as distancias de 500 m a núcleos de poboación.</p>
    <p>• O 1.7.2022, esta dirección xeral requiriu ao promotor que confirmase que a documentación presentada o 21.4.2021 e o 4.5.2022 definía as características definitivas do proxecto do parque eólico.</p>
    <p>• O 25.8.2022 e de acordo co artigo 33.9 da Lei 8/2009, a Dirección Xeral de Planificación Enerxética e Recursos Naturais achegou a esta xefatura territorial o expediente completo para continuar coa súa tramitación.</p>
    <p>As instalacións incluídas no proxecto descríbense a continuación:</p>
    <p>Solicitante/promotora: Enel Green Power España, S.L., NIF B61234613.</p>
    <p>Domicilio social: r/ Ribera del Loira, 60, 28042 Madrid. </p>
    <p>Denominación do proxecto: proxecto de execución do parque eólico Serra do Colmo. Termos municipais de Becerreá e Baralla. Provincia de Lugo.</p>
    <p>Situación: concellos de Becerreá e Baralla (Lugo).</p>
    <p>Áreas de desenvolvemento eólico (ADE): Becerreá-Paradela.</p>
    <p>Potencia instalada: 35 MW.</p>
    <p>Número de aeroxeradores que se van instalar: 6.</p>
    <p>Subestación colectora do parque: Serra do Colmo 30/220 kV, de 37 MVA.</p>
    <p>Produción neta anual estimada: 86.286 MWh/ano.</p>
    <p>Orzamento total (execución material): 36.015.526,76 €.</p>
    <p>Coordenadas perimétricas da poligonal do parque eólico:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>646.148,27</td>
       <td>4.750.163,00</td>
      </tr>
      <tr>
       <td>2</td>
       <td>647.748,00</td>
       <td>4.750.163,00</td>
      </tr>
      <tr>
       <td>3</td>
       <td>648.500,00</td>
       <td>4.749.000,00</td>
      </tr>
      <tr>
       <td>4</td>
       <td>648.500,00</td>
       <td>4.745.400,00</td>
      </tr>
      <tr>
       <td>5</td>
       <td>645.206,11</td>
       <td>4.745.400,00</td>
      </tr>
     </tbody>
    </table>
    <p>Coordenadas de localización dos aeroxeradores:</p>
    <table>
     <thead>
      <tr>
       <td>Aeroxerador</td>
       <td colspan="2">ETRS89 (fuso 29)</td>
       <td>Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>SC-01</td>
       <td>647.089</td>
       <td>4.749.503</td>
       <td>Becerreá</td>
      </tr>
      <tr>
       <td>SC-02</td>
       <td>647.309</td>
       <td>4.749.111</td>
       <td>Becerreá</td>
      </tr>
      <tr>
       <td>SC-03</td>
       <td>645.983</td>
       <td>4.748.248</td>
       <td>Becerreá</td>
      </tr>
      <tr>
       <td>SC-04</td>
       <td>645.840</td>
       <td>4.747.564</td>
       <td>Baralla</td>
      </tr>
      <tr>
       <td>SC-05</td>
       <td>646.644</td>
       <td>4.746.882</td>
       <td>Becerreá</td>
      </tr>
      <tr>
       <td>SC-06</td>
       <td>646.537</td>
       <td>4.747.176</td>
       <td>Becerreá</td>
      </tr>
     </tbody>
    </table>
    <p>Coordenadas das esquinas que conforman a subestación Serra do Colmo:</p>
    <table>
     <thead>
      <tr>
       <td colspan="3">Datum ETRS89 (fuso 29)</td>
      </tr>
      <tr>
       <td>Nº vértice</td>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>1</td>
       <td>646.900</td>
       <td>4.749.813</td>
      </tr>
      <tr>
       <td>2</td>
       <td>646.944</td>
       <td>4.749.910</td>
      </tr>
      <tr>
       <td>3</td>
       <td>646.997</td>
       <td>4.749.886</td>
      </tr>
      <tr>
       <td>4</td>
       <td>646.953</td>
       <td>4.749.789</td>
      </tr>
     </tbody>
    </table>
    <p>Coordenadas da torre de medición autosoportada:</p>
    <table>
     <thead>
      <tr>
       <td colspan="3">Datum ETRS89 (fuso 29)</td>
      </tr>
      <tr>
       <td>Nome</td>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>PMM</td>
       <td>646.207</td>
       <td>4.747.509</td>
      </tr>
     </tbody>
    </table>
    <p>Características técnicas principais das instalacións:</p>
    <p>• Cinco (5) aeroxeradores Siemens-Gamesa SG 6.0-155 de potencia nominal 5,8 MW, cun diámetro de rotor de 155 m e altura de buxa de 102,5 m. </p>
    <p>• Un (1) aeroxerador Siemens Gamesa SG 6.0-155 de potencia nominal 6,0 MW, cun diámetro de rotor de 155 m e altura de buxa de 102,5 m.</p>
    <p>• Seis (6) centros de transformación, instalados no interior da torre de cada un dos aeroxeradores, formados por transformadores de 6.500 kVA de potencia nominal e relación de transformación 0,69/30 kV, celas de media tensión de 30 kV e os correspondentes equipamentos de protección, telemando e demais elementos auxiliares.</p>
    <p>• Torre de medición permanente do parque, autosoportada, de 118 m de altura.</p>
    <p>• Rede colectora soterrada, conformada polos cables de evacuación de enerxía a 30 kV, con condutores tipo RHZ1-OL 18/30 kV que unen os aeroxeradores entre si e coa subestación eléctrica do parque, os cables de fibra óptica para comunicacións e os cables de terra.</p>
    <p>• Subestación eléctrica tipo convencional, dunha posición de transformación e dúas posicións de liña, unha de entrada e outra de saída, constituída por: </p>
    <p>– Un edificio de celas coa aparellaxe interior de 30 kV, cadros de proteccións e manobra, servizos auxiliares e sala de control.</p>
    <p>– Un edificio de control coas salas de operación e monitorización das instalacións, oficinas, aseos e vestiarios e un almacén para actividades de taller e almacenamento de material.</p>
    <p>– Un edificio de residuos para almacenaxe de residuos xerados durante a operación das instalacións.</p>
    <p>– Parque exterior de intemperie: recinto valado onde se encontra o transformador de potencia e a aparellaxe do nivel de tensión de 220 kV. Posición de transformador de potencia, elevador, con saída ríxida de liña. Trifásico, en baño de aceite, AT/MT con relación de transformación 220/30 kV e potencia nominal 37 MVA. No parque exterior alóxase tamén o grupo electróxeno para subministración de enerxía de emerxencia, de 160 kVA, 400 V-50 Hz.</p>
    <p>• Obra civil consistente en rede viaria de acceso ao parque e aos aeroxeradores, cimentacións e plataformas dos aeroxeradores, gabias para tendido de cablaxe de media tensión, comunicacións e rede de terras e obras auxiliares.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.d) da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>• Proxecto de execución (visado nº 20222626, data 2.9.2022).</p>
    <p>• Estudo de impacto ambiental (EIA) (asinado 28.3.2022).</p>
    <p>• Proxecto sectorial de incidencia supramunicipal (proxecto de interese autonómico) (visado nº 20220859, data 1.4.2022).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da Sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 29 48 04), así como nos concellos de Becerreá e Baralla (Lugo). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/serra-do-colmo</p>
    <p>Lugo, 22 de setembro de 2022</p>
    <footer><p>Gustavo J. Casasola de Cabo<br>Xefe territorial de Lugo</p></footer>

