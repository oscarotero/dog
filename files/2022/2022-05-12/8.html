---
date: '2022-05-12'
id: G0425-020522-0002
page: 28194
number: 92
agency: Consellería de Política Social
section: III. Outras disposicións.
title: >-
  EXTRACTO da Orde do 28 de abril de 2022 pola que se establecen as bases que
  rexen as axudas enmarcadas no programa Iniciativa Xove e se procede á súa
  convocatoria para o exercicio 2022 (código de procedemento BS306B).
range: Orde
url: >-
  https://www.xunta.gal/dog/Publicados/2022/20220512/AnuncioG0425-020522-0002_gl.html
---
<p>BDNS (Identif.): 625287.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em></p>
    <p>1. Grupos informais de entre 5 e 8 persoas mozas, debidamente identificadas, con idades comprendidas entre os 18 e 30 anos e empadroadas na Comunidade Autónoma de Galicia.</p>
    <p>2. As asociacións xuvenís, as entidades prestadoras de servizos á mocidade e as súas respectivas federacións, sempre que, no caso destas últimas, o proxecto que presenten sexa diferente do que presenten, se é o caso, as asociacións xuvenís ou entidades prestadoras que formen parte da federación. Deberán estar inscritas no censo oficial dependente organicamente da Dirección Xeral de Xuventude, Participación e Voluntariado.</p>
    <p>Segundo. <em>Obxecto</em></p>
    <p>O establecemento das bases reguladoras para a concesión de axudas enmarcadas no programa Iniciativa Xove para a posta en marcha de iniciativas xuvenís, entendidas estas como proxectos liderados pola mocidade da Comunidade Autónoma de Galicia que se desenvolvan durante o ano 2022 e nos cales as persoas novas participen activamente na planificación e na realización das actividades deseñadas por elas mesmas.</p>
    <p>Terceiro. <em>Bases reguladoras e convocatoria</em></p>
    <p>Orde do 28 de abril de 2022 pola que se establecen as bases que rexen as axudas enmarcadas no programa Iniciativa Xove e se procede á súa convocatoria para o exercicio 2022 (código de procedemento BS306B).</p>
    <p>Cuarto. <em>Contía</em></p>
    <p>A contía global da convocatoria é de 400.000,00 euros. Finánciase o 100 % do proxecto, cuxo orzamento non poderá ser superior a 5.000,00 euros. </p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes, que se contará a partir do día seguinte ao da publicación da orde de convocatoria no <em>Diario Oficial de Galicia</em>.</p>
    <p>Sexto. <em>Publicación</em></p>
    <p>A publicación no <em>Diario Oficial de Galicia</em> dos actos administrativos e as correspondentes resolucións deste procedemento producirá os efectos de notificación.</p>
    <p>Sétimo. <em>Outros datos</em></p>
    <p>O período subvencionable abrangue desde o 1 de xaneiro ata o 15 de outubro de 2022.</p>
    <p>Coa presentación da solicitude achegarase o proxecto de iniciativas xuvenís seguindo o modelo publicado na convocatoria.</p>
    <p>Todas as entidades e grupos aos cales se lles conceda a axuda e o soliciten recibirán un anticipo do 80 % sobre o total da cantidade concedida.</p>
    <p>A concesión da axuda tramítase en réxime de concorrencia competitiva. Requírese unha puntuación mínima de 50 puntos na avaliación dos proxectos e a concesión efectuarase por orde de puntuación ata esgotar o crédito orzamentario.</p>
    <p>Santiago de Compostela, 28 de abril de 2022</p>
    <footer><p>Fabiola García Martínez<br>Conselleira de Política Social</p></footer>

