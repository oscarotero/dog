---
date: '2022-08-11'
id: U500-290722-0001
page: 43620
number: 153
agency: Universidade de Vigo
section: III. Outras disposicións.
title: >-
  EXTRACTO da Resolución do 29 de xullo de 2022 pola que se publica unha
  convocatoria complementaria de axudas para a recualificación do Sistema
  universitario español para 2021-2023.
range: Resolución
url: >-
  https://www.xunta.gal/dog/Publicados/2022/20220811/AnuncioU500-290722-0001_gl.html
---
<p>BDNS (Identif.): 641828.</p>
    <p>De acordo co disposto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria, cuxo texto completo se pode atopar na Base de datos nacional de subvencións (https://www.infosubvenciones.es/bdnstrans/GE/es/convocatoria/641828).</p>
    <p>Primeiro. <em>Modalidades</em></p>
    <p>Axudas Margarita Salas para a formación de mozos doutoras e doutores.</p>
    <p>Axudas María Zambrano para a atracción de talento internacional.</p>
    <p>Segundo. <em>Persoas beneficiarias</em></p>
    <p>A. Axudas Margarita Salas para a formación de mozos doutoras e doutores.</p>
    <p>Persoas con título de doutoramento obtido na Universidade de Vigo cun máximo de dous anos de antigüidade (salvo excepcións sinaladas) desde a súa obtención e o fin de prazo de presentación de solicitudes. </p>
    <p>Persoas con título de doutoramento obtido en universidades privadas españolas co mesmo requisito de antigüidade que no anterior caso, interesadas en realizar unha estadía na Universidade de Vigo. </p>
    <p>Persoas con nacionalidade española e título de doutoramento estranxeiro co mesmo requisito de antigüidade que nos anteriores casos, interesadas en realizar unha estadía na Universidade de Vigo.</p>
    <p>C. Axudas María Zambrano para a atracción de talento internacional.</p>
    <p>Persoal docente e investigador de nacionalidade española ou estranxeira cunha traxectoria posdoutoral acumulada non inferior a 24 meses en universidades ou centros de investigación españois ou situados fóra de España, diferentes ao da defensa da tese de doutoramento, que estean desenvolvendo proxectos de investigacion e/ou impartindo docencia en universidades, centros de investigación ou organismos situados fóra de España, que estea interesado en realizar unha estadía de dous anos de duración na Universidade de Vigo.</p>
    <p>Terceiro. <em>Obxecto</em></p>
    <p>A. Axudas Margarita Salas para a formación de mozos doutoras e doutores.</p>
    <p>O obxecto destas axudas é a formación de doutoras e doutores mozos mediante estadías de formación, que deberán ter unha duración ininterrompida de dous anos, e desenvolverse nunha universidade pública española ou ben en universidades e centros de investigación estranxeiros, así como en centros de investigación e organismos públicos de investigación españois, sempre que o segundo ano de estadía se realice nunha universidade pública española seleccionada polas persoas solicitantes. </p>
    <p>C. Axudas María Zambrano para a atracción de talento internacional.</p>
    <p>O obxecto destas axudas é a atracción á Universidade de Vigo de persoal docente e investigador con traxectoria posdoutoral que estea desenvolvendo proxectos de investigación en universidades ou centros situados fóra de España no momento de presentar a súa solicitude.</p>
    <p>Cuarto. <em>Bases reguladoras</em></p>
    <p>Real decreto 289/2021, do 20 de abril, polo que se regula a concesión directa de subvencións a universidades públicas para a recualificación do Sistema universitario español do Ministerio de Universidades, e Orde UNI/551/2021, do 26 de maio, pola que se regula a concesión directa de subvencións a universidades públicas para a recualificación do Sistema universitario español.</p>
    <p>Quinto. <em>Contía</em></p>
    <p>A contía total do crédito destinado a estas axudas será de setecentos cincuenta e cinco mil euros (755.000 €).</p>
    <p>Sexto. <em>Prazo de presentación de solicitudes</em></p>
    <p>Desde o día 22 de agosto ata o 12 de setembro de 2022.</p>
    <p>Vigo, 29 de xullo de 2022</p>
    <footer><p>O reitor da Universidade de Vigo<br>P.D. (Resolución do 22.6.2022; DOG do 6 de xullo)<br>Belén Rubio Armesto<br>Vicerreitora de Investigación, Transferencia e Innovación da Universidade de Vigo</p></footer>

