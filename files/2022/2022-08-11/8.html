---
date: '2022-08-11'
id: G0597-050822-0007
page: 43533
number: 153
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 5 de agosto de 2022 pola que se ordena a publicación do Acordo
  do Consello da Xunta de Galicia, do 4 de agosto de 2022, polo que se aproba a
  modificación da relación de postos de traballo da Consellería do Medio Rural.
range: Resolución
url: >-
  https://www.xunta.gal/dog/Publicados/2022/20220811/AnuncioG0597-050822-0007_gl.html
---
<p>A aprobación da modificación da relación de postos de traballo da Consellería do Medio Rural xustifícase polas razóns indicadas no punto primeiro do acordo. </p>
    <p>En consecuencia, por proposta da Consellería do Medio Rural, e unha vez consultadas as organizacións sindicais presentes na Mesa de Negociación e na Comisión de Persoal, o Consello da Xunta de Galicia, na súa reunión do 4 de agosto de 2022, adoptou o seguinte </p>
    <h2>ACORDO:</h2>
    <p>Primeiro. Aprobar a modificación da relación de postos de traballo da Consellería do Medio Rural nos termos que se sinalan nos anexos a este acordo, como consecuencia das súas necesidades funcionais e organizativas actuais.</p>
    <p>Segundo. Clasificar de libre designación os postos que a seguir se relacionan en aplicación do criterio de excepcionalidade que se indica na marxe, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación</td>
       <td>Criterio</td>
      </tr>
     </thead>
     <tbody>
      <tr>
       <td>MR.C03.00.000.15770.010</td>
       <td>AXENTE COORDINADOR AUTONÓMICO UIFO</td>
       <td>Especial responsabilidade por garantir o adecuado exercicio de autoridade e/ou inspección administrativa da Xunta de Galicia. A coordinación ou dirección da inspección nun determinado ámbito administrativo</td>
      </tr>
      <tr>
       <td>MR.C03.00.000.15770.040</td>
       <td>X. SERVIZO XESTIÓN ECONÓMICA E COORDINACIÓN ADTVA.</td>
       <td>Asesoramento e dependencia directa dun alto cargo</td>
      </tr>
      <tr>
       <td>MR.C04.00.000.15770.020</td>
       <td>XEFE/A DE SERVIZO DE PLAN. COOR. FORESTAL</td>
       <td>Asesoramento e dependencia directa dun alto cargo</td>
      </tr>
     </tbody>
    </table>
    <p>Terceiro. Ordenar a súa publicación no Diario Oficial de Galicia para os efectos da entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 4 de agosto de 2022, relativo á aprobación da modificación da relación de postos de traballo da Consellería de Medio Rural, coa finalidade de cumprir o dito acordo, de conformidade coa Orde da Consellería de Facenda, do 8 de xaneiro de 2020, sobre delegación de competencias na Dirección Xeral da Función Pública (DOG núm. 16, do 24 de xaneiro), dispoño que se publique no Diario Oficial de Galicia como anexo a esta resolución.</p>
    <p>Santiago de Compostela, 5 de agosto de 2022</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>

