---
date: '2022-12-20'
id: G0426-151122-0001
page: 64778
number: 240
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 9 de novembro de 2022, do Xurado Provincial de Clasificación de
  Montes Veciñais en Man Común de Pontevedra, polo que se publica a resolución
  do acordo de revisión do esbozo do monte veciñal Monte de Abaixo, da
  Comunidade de Montes Veciñais en Man Común de Aldea da Fonte, Grixó e Souto,
  no concello de Moraña.
range: Anuncio
url: >-
  https://www.xunta.gal/dog/Publicados/2022/20221220/AnuncioG0426-151122-0001_gl.html
---
<p>Para os efectos previstos na disposición transitoria décimo terceira da Lei 7/2012, do 28 de xuño, de montes de Galicia, dáse publicidade do Acordo do Xurado Provincial de Clasificación de Montes Veciñais en Man Común de Pontevedra, do 4 de outubro de 2022, ao respecto da revisión do esbozo e elaboración da cartografía actualizada do monte veciñal denominado Monte de Abaixo, da Comunidade de Montes Veciñais en Man Común de Aldea da Fonte, Grixó e Souto, no concello de Moraña (Pontevedra) (expediente RE22001).</p>
    <p>O 21 de setembro de 2022 o Servizo de Montes desta xefatura territorial emite o seguinte informe:</p>
    <p>«Feitos:</p>
    <p>Primeiro. Con data do 20 de novembro de 1979, o Xurado Provincial de Clasificación de Montes Veciñais en Man Común (en diante, MVMC) de Pontevedra emite resolución de clasificación do Monte de Abaixo, Ponte Terraña, Fonte Fieira, Carballeira de Grixó e Souto e Forno da Tella, como de propiedade dos veciños da Aldea da Fonte, Grixó e Souto, no concello de Moraña, tal que como se describe no resultando correspondente:</p>
    <p>Nome do monte: Monte de Abaixo, Ponte Terraña, Fonte Fieira, Carballeira de Grixó e Souto e Forno da Tella.</p>
    <p>Cabida: 15 ha.</p>
    <p>Límites:</p>
    <p>Norte: río Umia.</p>
    <p>Leste: termo de Silvoso, Chaián de Abaixo e Peroxa.</p>
    <p>Sur: termo de Moraña e Saiáns. </p>
    <p>Oeste: termo de Covelo e río Umia».</p>
    <p>Nesta clasificación, no resultando sétimo, na letra i), cítase:</p>
    <p>«A comunidade dos lugares de Souto e Grixó comparece e reclama os montes seguintes: Monte de Abaixo (núm. 109 do catálogo de UP), Carballeira de Grixó, Balboa, Ponte Terraña e Carballeira de Souto».</p>
    <p>Segundo a información que consta no Rexistro de MVMC de Pontevedra, a resolución de clasificación adquiriu firmeza ao non ser impugnada na vía administrativa nin na contencioso-administrativa.</p>
    <p>Segundo. O estudo previo de clasificación do Monte de Abaixo, Ponte Terraña, Fonte Fieira, Carballeira de Grixó e Souto e Forno da Tella establece:</p>
    <p>No seu punto 2.4:</p>
    <p>«Considerando os datos de nome, pertenza e lindeiros do catálogo, malia certa imprecisión neles, chégase á conclusión de que o Monte de Abaixo de Aldea da Fonte, Grixó e Souto se corresponde co MUP número 109, Monte de Abaixo, de pertenza segundo catálogo á parroquia de Lamas».</p>
    <p>No catálogo destes antigos montes de utilidade pública (MUP), o MUP número 109, chamado Monte de Abaixo, no termo municipal de Moraña e de pertenza segundo catálogo á parroquia de Lamas, vén descrito da seguinte maneira:</p>
    <p>«Cabida: 7 ha.</p>
    <p>Límites: </p>
    <p>Norte: con propiedades particulares.</p>
    <p>Leste: co monte de Chaián de Arrriba de Laxe.</p>
    <p>Sur: coa estrada de Porráns a Cuntis.</p>
    <p>Oeste: idem».</p>
    <p>Desta mesma maneira tamén vén descrito na solicitude de clasificación deste Monte de Abaixo, realizada polos veciños de Souto e Grixó, do 5 de xaneiro de 1978, que aclaran que o monte está no Rexistro da Propiedade.</p>
    <p>Terceiro. Segundo os datos do Rexistro de MVMC de Pontevedra, na actualidade os montes de Monte de Abaixo, Ponte Terraña, Fonte Fieira, Carballeira de Grixó e Souto e Forno da Tella non están deslindados, polo que a cartografía existente é o esbozo que existe no estudo previo de clasificación. </p>
    <p>Non constan resolucións xudiciais nin posúe instrumento de ordenación ou xestión forestal inscrito no Rexistro de Montes Ordenados de Galicia. Constan no Rexistro de Montes varias permutas e unha servidume.</p>
    <p>Cuarto. Con data do 13 de maio de 2022, a Comunidade de Montes Veciñais en Man Común (en diante, CMVMC) de Aldea da Fonte, Grixó e Souto, no concello de Moraña, solicita a revisión parcial do esbozo do monte veciñal clasificado. En concreto, solicita a revisión do esbozo do monte chamado Monte de Abaixo por advertir un erro no esbozo deste monte, que está representado nun lugar que non se corresponde coa realidade. </p>
    <p>Realiza, segundo manifestación, un levantamento topográfico da parcela con GPS de precisión centimétrica percorrendo todo o perímetro con varios membros da Xunta Reitora actual, e identifica muros que separan o Monte de Abaixo de outras propiedades alleas.</p>
    <p>Coa solicitude presenta informe técnico e planimetría en soporte papel e dixital da revisión solicitada.</p>
    <p>Quinto. Con data do 7 de xuño de 2022, presenta nova planimetría e informe técnico, despois do requirimento realizado polo Servizo de Montes, e aclaración de que a CMVMC de Aldea da Fonte, Grixó e Souto non ten terreos veciñais onde agora está o esbozo do Monte de Abaixo (parcela 573 do polígono 2), terreos que pertencerían á CMVMC de Chaián de Abaixo.</p>
    <p>Sexto. O Monte de Abaixo, segundo a nova memoria e planimetría presentada, ten unha superficie de 8,25 ha e un perímetro de 1.423,06 m, que correspondería en gran parte coa parcela 371, do polígono 3, a nome da CMVMC de Aldea da Fonte, Grixó e Souto e anacos das parcelas en investigación: 224 e 366, do mesmo polígono.</p>
    <p>As referencias e superficies afectadas polo perímetro desta revisión son:</p>
    <table>
     <thead>
      <tr>
       <td colspan="4">Referencias catastrais intersectadas no perímetro</td>
      </tr>
      <tr>
       <td rowspan="2">P. catastral</td>
       <td rowspan="2">Sup. catastro</td>
       <td colspan="2">Sup. dentro do esbozo</td>
      </tr>
      <tr>
       <td>Sup. (m2)</td>
       <td>Sup. (ha)</td>
      </tr>
     </thead>
     <tbody>
      <tr>
       <td>36032A00300224</td>
       <td>8.409</td>
       <td>253</td>
       <td>0,025</td>
      </tr>
      <tr>
       <td>36032A00300371</td>
       <td>98.890</td>
       <td>75.906</td>
       <td>7,591</td>
      </tr>
      <tr>
       <td>36032A00300366</td>
       <td>364.369</td>
       <td>6.334</td>
       <td>0,633</td>
      </tr>
      <tr>
       <td colspan="3"></td>
       <td>8,25</td>
      </tr>
     </tbody>
    </table>
    <p>Parte da superficie desta revisión afecta o esbozo da CMVMC de Chaián de Arriba, coa que a CMVMC de Aldea da Fonte, Grixó e Souto ten un acordo de deslindamento sen formalizar, segundo se manifesta na memoria técnica.</p>
    <p>Sétimo. Con data do 11 de agosto de 2022, o Xurado Provincial de Clasificación de MVMC de Pontevedra acorda solicitarlle ao Servizo de Montes unha proposta coa revisión e elaboración da cartografía actualizada do monte veciñal clasificado a favor da CMVMC de Aldea da Fonte, Grixó e Souto (Moraña), expediente RE22001, coa finalidade de dar cumprimento ao establecido na disposición transitoria décimo terceira da Lei 7/2012, do 28 de xuño, de montes de Galicia. </p>
    <p>Consideracións legais e técnicas:</p>
    <p>Primeira. A Lei 7/2012, do 28 de xuño, de montes de Galicia (en diante, LMG), na súa disposición transitoria décimo terceira, establece o procedemento de revisión de esbozos de montes veciñais en man común.</p>
    <p>A Dirección Xeral de Ordenación Forestal estableceu que a disposición transitoria décimo terceira se aplique de xeito preferente cando o monte veciñal sexa estremeiro con propiedades particulares. Pola súa vez, cando existan lindes entre montes veciñais en man común aplicarase o establecido no artigo 53 da LMG.</p>
    <p>Segunda. A LMG recolle no punto 10 do artigo 8 a definición de couto redondo: superficie forestal continua, entendendo que a dita continuidade non se verá interrompida por límites naturais (ríos, lagos, encoros, etc.), artificiais (vías de comunicación) nin administrativos (concellos, provincias, etc.).</p>
    <p>Terceira. O artigo 30 do Decreto 260/1992, do 4 de setembro, polo que se aproba o Regulamento da Lei 13/1989 (DOG núm. 186, do 23 de setembro) establece:</p>
    <p>«A resolución firme de clasificación dun terreo como monte veciñal en man común deberá conter os requisitos necesarios para a súa inmatriculación no Rexistro da Propiedade, de conformidade co disposto na Lei hipotecaria e no seu regulamento, e virá acompañado de planimetría suficiente que permita a identificación do monte. A citada resolución, unha vez firme, producirá os seguintes efectos: </p>
    <p>– Atribuír propiedade. </p>
    <p>– Servir de título inmatriculador suficiente para a inscrición do monte no Rexistro da Propiedade. </p>
    <p>– Estará exento dos impostos sobre transmisións patrimoniais e actos xurídicos documentados, e será gratuíto...».</p>
    <p>Cuarta. A Lei 13/2015, do 24 de xuño, de reforma da Lei hipotecaria de 1946 (BOE núm. 151, do 25 de xuño) prevé a coordinación gráfica das inscricións do Rexistro da Propiedade co Catastro: </p>
    <p>«1. A base de representación gráfica dos predios rexistrais será a cartografía catastral, que estará á disposición dos rexistradores da propiedade. </p>
    <p>2. Nos casos de incorporación da representación gráfica xeorreferenciada conforme o disposto na letra b) do artigo 9, deberase achegar, xunto ao título inscritible, certificación catastral descritiva e gráfica do predio, salvo que se trate dun dos supostos regulados no número 3 deste artigo.</p>
    <p>O rexistrador incorporará ao folio real a representación gráfica catastral achegada sempre que se corresponda coa descrición literal do predio na forma establecida na letra b) do artigo anterior, e fará constar expresamente no asento que na data correspondente o predio quedou coordinado graficamente co Catastro. Así mesmo, o rexistrador trasladará ao Catastro o código rexistral dos predios que foron coordinados. </p>
    <p>No suposto de que a correspondencia non quede acreditada, o rexistrador dará traslado desta circunstancia ao Catastro por medios telemáticos, e motivará a través dun informe as causas que impediron a coordinación, para os efectos de que, se for o caso, o Catastro incoe o procedemento oportuno».</p>
    <p>Quinta. A revisión do esbozo realizarase só dunha parte dos montes clasificados á CMVMC de Aldea da Fonte, Grixó e Souto, en concreto do Monte de Abaixo, inscrito no Rexistro da Propiedade de Caldas de Reis, tomo 473, libro 74, folio 23, predio número 7.143.</p>
    <p>Este monte procede do antigo monte de UP número 109, segundo se cita na resolución de clasificación, no estudo previo e na solicitude de clasificación realizada polos veciños de Souto e Grixó con data do 5 de xaneiro de 1978, descrito da seguinte maneira:</p>
    <p>«Cabida: 7 ha.</p>
    <p>Límites:</p>
    <p>Norte: con propiedades particulares.</p>
    <p>Leste: co monte de Chaián de Arrriba de Laxe.</p>
    <p>Sur: coa estrada de Porráns a Cuntis.</p>
    <p>Oeste: idem».</p>
    <p>Nesta descrición, o Monte de Abaixo linda polo leste co monte Chaián de Arriba de Laxe, feito que non ocorre no actual esbozo e, porén, si ocorre na revisión presentada.</p>
    <p>Sexta. A revisión do esbozo do Monte de Abaixo proposta polo Servizo de Montes, é a presentada pola comunidade, que cumpre os requisitos establecidos no artigo 30 do Decreto 260/1992, do 4 de setembro, polo que se aproba o Regulamento da Lei 13/1989 e da Lei 13/2015, do 24 de xuño, de reforma da Lei hipotecaria.</p>
    <p>A liña proposta inclúe case toda a parcela catastral 371, a nome da comunidade de Aldea da Fonte, Grixó e Souto, e anacos das parcelas en investigación 224 e 366, todas elas do polígono 3, segundo o seguinte cadro:</p>
    <table>
     <tbody>
      <tr>
       <td colspan="5">Referencias catastrais intersectadas no perímetro</td>
      </tr>
      <tr>
       <td rowspan="2">P. catastral</td>
       <td rowspan="2">Titular</td>
       <td rowspan="2">Sup. catast.</td>
       <td colspan="2">Sup. dentro do esbozo</td>
      </tr>
      <tr>
       <td>Sup. (m2)</td>
       <td>Sup. (ha)</td>
      </tr>
      <tr>
       <td>36032A00300224</td>
       <td>En investigación</td>
       <td>8.409</td>
       <td>253</td>
       <td>0,025</td>
      </tr>
      <tr>
       <td>36032A00300371</td>
       <td>MVMC Souto-Aldea da Fonte e Grixo</td>
       <td>99.833</td>
       <td>75.906</td>
       <td>7,591</td>
      </tr>
      <tr>
       <td>36032A00300366</td>
       <td>En investigación</td>
       <td>181.862</td>
       <td>6.334</td>
       <td>0,633</td>
      </tr>
      <tr>
       <td colspan="4"></td>
       <td>8,25</td>
      </tr>
     </tbody>
    </table>
    <p>A liña vén dada polas seguintes coordenadas UTM (ETRS89 29N):</p>
    <table>
     <tbody>
      <tr>
       <td>Punto</td>
       <td>X</td>
       <td>Y</td>
       <td></td>
       <td>Punto</td>
       <td>X</td>
       <td>Y</td>
      </tr>
      <tr>
       <td>1</td>
       <td>535760,03</td>
       <td>4717423,42</td>
       <td></td>
       <td>30</td>
       <td>535507,45</td>
       <td>4717605,07</td>
      </tr>
      <tr>
       <td>2</td>
       <td>535769,59</td>
       <td>4717404,3</td>
       <td></td>
       <td>31</td>
       <td>535510,6</td>
       <td>4717609,77</td>
      </tr>
      <tr>
       <td>3</td>
       <td>535789,65</td>
       <td>4717378,56</td>
       <td></td>
       <td>32</td>
       <td>535516,54</td>
       <td>4717605,4</td>
      </tr>
      <tr>
       <td>4</td>
       <td>535774,91</td>
       <td>4717372,94</td>
       <td></td>
       <td>33</td>
       <td>535522,9</td>
       <td>4717601,42</td>
      </tr>
      <tr>
       <td>5</td>
       <td>535762,31</td>
       <td>4717365,89</td>
       <td></td>
       <td>34</td>
       <td>535527,36</td>
       <td>4717599,07</td>
      </tr>
      <tr>
       <td>6</td>
       <td>535762,3</td>
       <td>4717366</td>
       <td></td>
       <td>35</td>
       <td>535531,6</td>
       <td>4717595,79</td>
      </tr>
      <tr>
       <td>7</td>
       <td>535766,49</td>
       <td>4717267,61</td>
       <td></td>
       <td>36</td>
       <td>535536,56</td>
       <td>4717592,97</td>
      </tr>
      <tr>
       <td>8</td>
       <td>535740,32</td>
       <td>4717205,98</td>
       <td></td>
       <td>37</td>
       <td>535536,85</td>
       <td>4717592,72</td>
      </tr>
      <tr>
       <td>9</td>
       <td>535718,56</td>
       <td>4717198,5</td>
       <td></td>
       <td>38</td>
       <td>535540,31</td>
       <td>4717589,78</td>
      </tr>
      <tr>
       <td>10</td>
       <td>535691,34</td>
       <td>4717195,38</td>
       <td></td>
       <td>39</td>
       <td>535542,69</td>
       <td>4717587,12</td>
      </tr>
      <tr>
       <td>11</td>
       <td>535673,49</td>
       <td>4717195,95</td>
       <td></td>
       <td>40</td>
       <td>535548,35</td>
       <td>4717582,9</td>
      </tr>
      <tr>
       <td>12</td>
       <td>535659,31</td>
       <td>4717203,6</td>
       <td></td>
       <td>41</td>
       <td>535553,98</td>
       <td>4717579,46</td>
      </tr>
      <tr>
       <td>13</td>
       <td>535623,03</td>
       <td>4717225,71</td>
       <td></td>
       <td>42</td>
       <td>535561,33</td>
       <td>4717575,13</td>
      </tr>
      <tr>
       <td>14</td>
       <td>535599,6</td>
       <td>4717234,44</td>
       <td></td>
       <td>43</td>
       <td>535565,23</td>
       <td>4717573,32</td>
      </tr>
      <tr>
       <td>15</td>
       <td>535599,12</td>
       <td>4717234,62</td>
       <td></td>
       <td>44</td>
       <td>535570,38</td>
       <td>4717570,47</td>
      </tr>
      <tr>
       <td>16</td>
       <td>535550,74</td>
       <td>4717306,98</td>
       <td></td>
       <td>45</td>
       <td>535575,69</td>
       <td>4717567,11</td>
      </tr>
      <tr>
       <td>17</td>
       <td>535540,68</td>
       <td>4717305,39</td>
       <td></td>
       <td>46</td>
       <td>535582,22</td>
       <td>4717563,46</td>
      </tr>
      <tr>
       <td>18</td>
       <td>535516,34</td>
       <td>4717349,42</td>
       <td></td>
       <td>47</td>
       <td>535582,23</td>
       <td>4717563,46</td>
      </tr>
      <tr>
       <td>19</td>
       <td>535501,52</td>
       <td>4717364,24</td>
       <td></td>
       <td>48</td>
       <td>535582,29</td>
       <td>4717563,41</td>
      </tr>
      <tr>
       <td>20</td>
       <td>535528,51</td>
       <td>4717493,83</td>
       <td></td>
       <td>49</td>
       <td>535602,21</td>
       <td>4717549,58</td>
      </tr>
      <tr>
       <td>21</td>
       <td>535500,46</td>
       <td>4717513,46</td>
       <td></td>
       <td>50</td>
       <td>535602,21</td>
       <td>4717549,58</td>
      </tr>
      <tr>
       <td>22</td>
       <td>535485,65</td>
       <td>4717530,92</td>
       <td></td>
       <td>51</td>
       <td>535605,68</td>
       <td>4717546,45</td>
      </tr>
      <tr>
       <td>23</td>
       <td>535471,55</td>
       <td>4717545,2</td>
       <td></td>
       <td>52</td>
       <td>535607,02</td>
       <td>4717545,25</td>
      </tr>
      <tr>
       <td>24</td>
       <td>535481,59</td>
       <td>4717557,19</td>
       <td></td>
       <td>53</td>
       <td>535615,8</td>
       <td>4717537,34</td>
      </tr>
      <tr>
       <td>25</td>
       <td>535485,94</td>
       <td>4717570,3</td>
       <td></td>
       <td>54</td>
       <td>535679,58</td>
       <td>4717479,87</td>
      </tr>
      <tr>
       <td>26</td>
       <td>535488,98</td>
       <td>4717575,22</td>
       <td></td>
       <td>55</td>
       <td>535693,34</td>
       <td>4717470,4</td>
      </tr>
      <tr>
       <td>27</td>
       <td>535492,16</td>
       <td>4717580,34</td>
       <td></td>
       <td>56</td>
       <td>535697,17</td>
       <td>4717476,98</td>
      </tr>
      <tr>
       <td>28</td>
       <td>535501,85</td>
       <td>4717596,02</td>
       <td></td>
       <td>57</td>
       <td>535701,58</td>
       <td>4717473,23</td>
      </tr>
      <tr>
       <td>29</td>
       <td>535504,3</td>
       <td>4717599,98</td>
       <td></td>
       <td colspan="3"></td>
      </tr>
     </tbody>
    </table>
    <p>Sétima. Proponse a revisión parcial do esbozo do MVMC Monte de Abaixo, Ponte Terraña, Fonte Fieira, Carballeira de Grixó e Souto e Forno da Tella, clasificado á CMVMC de Aldea da Fonte, Grixó e Souto, en Moraña, en concreto proponse a revisión do esbozo do Monte de Abaixo, segundo as coordenadas reflectidas no punto segundo do ordinal sexto das consideracións legais e técnicas, cunha cabida de 8,25 ha e de acordo coa seguinte descrición e cos planos en soporte papel e dixital que son parte inseparable deste informe:</p>
    <p>Nome do monte: Monte de Abaixo.</p>
    <p>Cabida: 8,25 ha.</p>
    <p>Límites:</p>
    <p>Norte e oeste: predios particulares.</p>
    <p>Sur e leste: monte de Chaián de Arriba.</p>
    <p>En canto á totalidade do monte clasificado, queda coa mesma cabida e os mesmos límites xerais da clasificación».</p>
    <p>Vista a proposta de revisión presentada polo Servizo de Montes sobre a adaptación do esbozo do monte veciñal Monte de Abaixo e de conformidade co previsto na disposición transitoria décimo terceira da Lei 7/2012, do 28 de xuño, de montes de Galicia, este xurado provincial, por unanimidade dos seus membros</p>
    <h2>ACORDA:</h2>
    <p>Aprobar a revisión do esbozo do monte denominado Monte de Abaixo clasificado a prol da CMVMC de Aldea da Fonte, Grixó e Souto, no concello de Moraña, segundo as coordenadas reflectidas no punto sexto das consideracións legais e técnicas, cunha cabida de 8,25 ha e de acordo coa seguinte descrición e cos planos en soporte papel e dixital que son parte inseparables da resolución:</p>
    <p>Nome do monte: Monte de Abaixo.</p>
    <p>Cabida: 8,25 ha.</p>
    <p>Límites:</p>
    <p>Norte e oeste: predios particulares.</p>
    <p>Sur e leste: monte de Chaián de Arriba.</p>
    <p>Pontevedra, 9 de novembro de 2022</p>
    <footer><p>Antonio Crespo Iglesias<br>Presidente do Xurado Provincial de Clasificación de Montes Veciñais<br>en Man Común de Pontevedra</p></footer>

