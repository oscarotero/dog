---
date: '2022-12-20'
id: V0654-121222-0001
page: 64589
number: 240
agency: 'Vicepresidencia Segunda e Consellería de Presidencia, Xustiza e Deportes'
section: III. Outras disposicións.
title: >-
  DECRETO 212/2022, do 1 de decembro, polo que se aproba o escudo do Concello de
  Abadín (Lugo).
range: Decreto
url: >-
  https://www.xunta.gal/dog/Publicados/2022/20221220/AnuncioV0654-121222-0001_gl.html
---
<p>O Concello de Abadín (Lugo) considerou conveniente organizar correctamente o seu emblema municipal para perpetualo coa simboloxía adecuada e conforme as normas da heráldica. Para iso, e de acordo coas facultades que lle confiren as disposicións legais vixentes, elevou o informe histórico-heráldico coa correspondente proposta de representación gráfica do escudo, para a súa aprobación definitiva.</p>
    <p>A competencia exclusiva en materia de adopción, modificación ou rehabilitación dos emblemas heráldicos dos concellos e doutras entidades locais correspóndelle á Comunidade Autónoma galega, segundo o disposto polo artigo 27.2 do Estatuto de autonomía de Galicia.</p>
    <p>O expediente tramitouse conforme as normas de procedemento establecidas na Lei 7/1985, do 2 de abril, reguladora das bases de réxime local; na Lei 5/1997, do 22 de xullo, de Administración local de Galicia; no Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, e no Real decreto 2568/1986, do 10 de decembro, que aproba o Regulamento de organización, funcionamento e réxime xurídico das corporacións locais.</p>
    <p>Na súa virtude, visto o informe emitido pola Comisión de Heráldica da Xunta de Galicia e por proposta da persoa titular da Vicepresidencia Segunda e Consellería de Presidencia, Xustiza e Deportes, e logo da deliberación do Consello da Xunta de Galicia na súa reunión do día un de decembro de dous mil vinte e dous,</p>
    <h2>DISPOÑO:</h2>
    <p>Artigo único</p>
    <p>Aprobar o escudo do Concello de Abadín (Lugo) organizado do seguinte xeito, do cal se achega como anexo unha representación gráfica:</p>
    <p>De azur (azul), o castelo de ouro (amarelo) surmontado de dous lises da mesma cor e postos nos flancos do xefe. No timbre a coroa real pechada.</p>
    <p>Santiago de Compostela, un de decembro de dous mil vinte e dous</p>
    <footer><p>Alfonso Rueda Valenzuela<br>Presidente</p><p>Diego Calvo Pouso<br>Vicepresidente segundo e conselleiro de Presidencia,<br>Xustiza e Deportes</p></footer>
    <h2>ANEXO</h2>
    <footer><p><img src="/dog/Publicados/2022/20221220/AnuncioV0654-121222-0001_gl-web-images/Escudo_fmt.jpeg" alt="missing image file"></p></footer>

