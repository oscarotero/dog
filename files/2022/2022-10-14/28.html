---
date: '2022-10-14'
id: V0653-060922-0018
page: 55057
number: 196
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 5 de setembro de 2022, da Xefatura Territorial de Pontevedra,
  pola que se somete a información pública a petición de declaración de
  utilidade pública, en concreto, das instalacións eléctricas de reforma e
  repotenciación da LMT A Picoña (tramo A Picoña-A á Picoña-C) e LMT e reforma e
  cambio de localización do CT A Picoña-C, ambas no concello de Salceda de
  Caselas (expedientes IN407A 2019/124-4 e IN407A 2020/124-4).
range: Resolución
url: >-
  https://www.xunta.gal/dog/Publicados/2022/20221014/AnuncioV0653-060922-0018_gl.html
---
<p>O 14.11.2019 esta xefatura territorial ditou unha resolución de autorización administrativa previa e autorización administrativa de construción da instalación eléctrica de reforma e repotenciación da LMT A Picoña, tramo A Picoña-A á Picoña-C, no concello de Salceda de Caselas (expediente IN407A 2019/124), coas seguintes características técnicas: liña de media tensión aérea de 20 kV con condutor LA-110 e lonxitude de 635 metros desde o apoio nº 24 C-4500/22 existente da LMTA San Xurxo-A Picoña ata o apoio nº 28 proxectado xunto ao CT A Picoña. Liña de media tensión aérea de 20 kV con condutor RHZ e lonxitude de 30 metros desde o apoio nº 28 ao CT A Picoña-C. Esta instalación está situada nos lugares de Ataúde e Pedrapinta, na parroquia da Picoña, no concello de Salceda de Caselas (Pontevedra).</p>
    <p>O 9.11.2020 esta xefatura territorial ditou unha resolución de autorización administrativa previa e autorización administrativa de construción da instalación eléctrica LMT e reforma e cambio de localización do CT A Picoña-C, no concello de Salceda de Caselas (expediente IN407A 2020/124), coas seguintes características técnicas: LMT subterránea a 20 kV, con condutor RHZ1, de 56 metros de lonxitude (30 entrada ao CT e 26 saída) con orixe e final no paso aéreo subterráneo en apoio existente da LMT A Picoña-C, unha vez que entre e saia no novo centro de transformación A Picoña-C, na súa nova localización. Centro de transformación, con tres celas prefabricadas con illamento e corte Sf6 e un transformador de 160 kVA, con RT 20 kV/400-230 V. Esta instalación está situada no Coto, A Picoña, Salceda de Caselas.</p>
    <p>O 3.8.2022 Electra Alto Miño Distribuidora de Energía, S.L.U., empresa promotora das instalacións citadas, solicitou a declaración de utilidade e a necesidade de urxente ocupación de forma conxunta para esas instalacións, argumentando que se trata dunha afección de servidume sobre a mesma parcela con referencia catastral 36049A006020250000KK.</p>
    <p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométense a información pública a declaración de utilidade pública, en concreto, e a urxente ocupación que leva implícita das seguintes instalacións eléctricas:</p>
    <p>Solicitante: Electra Alto Miño Distribuidora de Energía, S.L.U.</p>
    <p>Domicilio social: polígono industrial Chan da Ponte, parcela 19, 36450 Salvaterra de Miño.</p>
    <p>Instalación IN407A 2019/124: reforma e repotenciación da LMT A Picoña, tramo A Picoña-A á Picoña-C.</p>
    <p>Instalación IN407A 2020/124: LMT e reforma e cambio de localización do CT A Picoña-C.</p>
    <p>Situación: Salceda de Caselas.</p>
    <p>Obras que se van realizar na parcela afectada: instalación dunha caseta prefabricada que substitúe o centro de transformación actual en obra civil, reforma da liña de media tensión de entrada e saída do centro de transformación e reforma das saídas das liñas de baixa tensión. Dimensións da caseta proxectada: 4,46×2,38 m; superficie da caseta proxectada: 10,61 m², e recuamento da caseta proxectada ao eixe da estrada municipal: 7 m.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Vicepresidencia Primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 5 de setembro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <p>Parcela nº 1:</p>
    <p>Referencia catastral: 36049A006020250000KK.</p>
    <p>Polígono: 6.</p>
    <p>Parcela: 2025.</p>
    <p>Localización: O Carballal, A Picoña, Salceda de Caselas.</p>
    <p>Tipo de solo: núcleo rural.</p>
    <p>Uso principal: solo sen edificar.</p>
    <p>Titular: Porfirio Vaqueiro Juste</p>
    <p>Afección:</p>
    <p>10,62 m² para centro de transformación.</p>
    <p>23,93 m² para servidume acceso centro de transformación.</p>
    <p>2,25 m² para servidume arqueta MT/BT.</p>
    <p>2,40 m² para servidume canalización liñas eléctricas.</p>
    <p>1,00 m² para servidume poste de baixa tensión proxectado. </p>

