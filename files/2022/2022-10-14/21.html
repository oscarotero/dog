---
date: '2022-10-14'
id: G2017-300922-0003
page: 55040
number: 196
agency: Universidade da Coruña
section: IV. Oposicións e concursos.
title: >-
  RESOLUCIÓN do 30 de setembro de 2022 pola que se nomea funcionaria de carreira
  da escala técnica de especialistas (subescala química), subgrupo C1, polo
  sistema de quenda libre.
range: Resolución
url: >-
  https://www.xunta.gal/dog/Publicados/2022/20221014/AnuncioG2017-300922-0003_gl.html
---
<p>Vista a proposta elevada polo tribunal cualificador das probas selectivas para o ingreso, pola quenda libre, nunha praza da escala técnica de especialistas (subescala química), subgrupo C1, vacante na relación de postos de traballo de persoal funcionario desta universidade, convocadas mediante a Resolución do 7 de novembro de 2019 (DOG do 19 de novembro). </p>
    <p>Verificada a concorrencia na aspirante aprobada dos requisitos exixidos nas bases da convocatoria. </p>
    <p>De acordo co disposto na Lei 2/2015, do 29 de abril, do emprego público de Galicia; no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna; no Decreto 95/1991, do 20 de marzo, polo que se aproba o Regulamento de selección do persoal da Administración da Comunidade Autónoma de Galicia; na Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, e nos estatutos da Universidade da Coruña, aprobados polo Decreto 101/2004, do 13 de maio (DOG do 26 de maio), modificados polo Decreto 194/2007, do 11 de outubro.</p>
    <p>Esta xerencia, no uso das atribucións conferidas no artigo 40 dos estatutos desta universidade, e da delegación de competencias operada mediante a Resolución reitoral do 14 de xaneiro de 2020, </p>
    <h2>RESOLVE: </h2>
    <p>Primeiro. Nomear funcionaria de carreira da escala técnica de especialistas (subescala química), subgrupo C1, da Universidade da Coruña a aspirante aprobada polo sistema de quenda libre que se relaciona no anexo.</p>
    <p>Segundo. Para adquirir a condición de funcionaria de carreira, a persoa que se relaciona deberá cumprir os requisitos exixidos no artigo 60 da Lei 2/2015, do 29 de abril, do emprego público de Galicia, e tomar posesión do correspondente posto de traballo no prazo dun mes, contado a partir do día seguinte ao da publicación desta resolución no Diario Oficial de Galicia. </p>
    <p>Contra esta resolución, que esgota a vía administrativa, poderase interpoñer un recurso contencioso-administrativo no prazo de dous meses, que se contarán desde o día seguinte ao da súa notificación ou publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderase interpoñer un recurso de reposición, ante esta reitoría, no prazo dun mes, de acordo co establecido no artigo 123 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 30 de setembro de 2022</p>
    <footer><p>Ramón del Valle López<br>Xerente da Universidade da Coruña</p></footer>
    <h2>ANEXO</h2>
    <h2>Escala técnica de especialistas (subescala química), subgrupo C1</h2>
    <table>
     <tbody>
      <tr>
       <td>Nº de orde</td>
       <td>DNI</td>
       <td>Apelidos e nome</td>
       <td>Puntuación total</td>
      </tr>
      <tr>
       <td>1</td>
       <td>***0658**</td>
       <td>Juncal Bello, María Vanesa</td>
       <td>80,76</td>
      </tr>
     </tbody>
    </table>

