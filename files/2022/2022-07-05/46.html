---
date: '2022-07-05'
id: L130-290622-0002
page: 38447
number: 127
agency: Concello da Coruña
section: VI. Anuncios. b) Administración local.
title: >-
  ANUNCIO da aprobación inicial do estudo de detalle na parcela 2 do Plan
  especial de rehabilitación integral da Maestranza, A Coruña (expediente
  631/2022/31).
range: Anuncio
url: >-
  https://www.xunta.gal/dog/Publicados/2022/20220705/AnuncioL130-290622-0002_gl.html
---
<p>A Xunta de Goberno Local, na sesión que tivo lugar o 22 de xuño de 2022, acordou aprobar inicialmente o estudo de detalle na parcela 2 PERI A Maestranza, A Coruña, xaneiro de 2022, promovido pola entidade Lipromo A Coruña, S.L.U., e asinado polo arquitecto Julio Zumárraga Gómez, habilitado como colexiado número 12.408 do COAG.</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e artigos 194.2 e 207 do seu regulamento, sométese o expediente a información pública polo prazo dun (1) mes contado desde o día seguinte ao da última das publicacións deste anuncio, no Diario Oficial de Galicia ou nun dos xornais de maior difusión na provincia, para que calquera persoa poida examinar o estudo de detalle e formular as alegacións que procedan. </p>
    <p>A documentación estará á disposición no taboleiro de anuncios da sede electrónica do concello, no punto de información urbanística, na web de Urbanismo, e no visor Desenvolvemento do Planeamento. Tamén poderá consultarse fisicamente nas dependencias da Área de Urbanismo, Vivenda, Infraestruturas e Mobilidade do Concello da Coruña (praza de Indalecio Prieto, 1-3), das 9.00 ás 13.00 horas, logo da cita que se solicitará por escrito no rexistro municipal ou dirixíndose a registrourbanismo@coruna.es</p>
    <p>A Coruña, 23 de xuño de 2022</p>
    <footer><p>A alcaldesa<br>P.D. (Decreto 3847/2019, do 27 de xuño)<br>María Hernández García<br>Directora da Área de Urbanismo</p></footer>

