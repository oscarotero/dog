---
date: '2022-07-05'
id: G0657-200622-0003
page: 38281
number: 127
agency: Consellería de Política Social e Xuventude
section: III. Outras disposicións.
title: >-
  EXTRACTO da Orde do 17 de xuño de 2022, pola que se establecen as bases que
  rexen os premios do programa Xuventude Crea e se procede á súa convocatoria
  para o ano 2022 (código de procedemento BS310Q).
range: Orde
url: >-
  https://www.xunta.gal/dog/Publicados/2022/20220705/AnuncioG0657-200622-0003_gl.html
---
<p>BDNS (Identif.): 636588.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob.es/bdnstrans/index).</p>
    <p>Primeiro. Persoas destinatarias</p>
    <p>Serán destinatarias da convocatoria as persoas galegas ou residentes en Galicia, non profesionais, con idades comprendidas entre os 16 e os 30 anos de idade feitos no ano 2022, agás o establecido no capítulo II para cada especialidade.</p>
    <p>Enténdese por profesional aquela persoa que mantén unha relación contractual permanente ou ocasional con algunha empresa vinculada á especialidade concreta na cal solicita participar levando a cabo traballos directamente relacionados con ela, ou que está dada de alta como autónoma nunha actividade que teña unha relación directa coa citada especialidade.</p>
    <p>Salvo no caso das especialidades de arte urbana, cociña, creación de videoxogos, danza moderna, música e teatro, a participación será sempre a título individual.</p>
    <p>Aquelas persoas que gañasen o primeiro premio dunha especialidade das convocadas na edición do ano anterior non poderán participar na mesma especialidade na presente convocatoria</p>
    <p>Segundo. Obxecto</p>
    <p>O obxecto é establecer as bases que rexen a concesión dos premios do programa Xuventude Crea e convocalos para o ano 2022.</p>
    <p>Terceiro. Bases reguladoras</p>
    <p>Orde do 17 de xuño de 2022 pola que se establecen as bases que rexen os premios do programa Xuventude Crea e se procede á súa convocatoria para o ano 2022 (código de procedemento BS310Q).</p>
    <p>Cuarto. Importe</p>
    <p>Destínase un crédito de 93.050 euros con cargo á aplicación orzamentaria 13.06.313A.480.10.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado desde o día seguinte ao da publicación desta orde no Diario Oficial de Galicia.</p>
    <p>Sexto. Outros datos</p>
    <p>Especialidades dos premios do programa Xuventude Crea:</p>
    <p>a) Artes plásticas.</p>
    <p>b) Arte urbana.</p>
    <p>c) Banda deseñada.</p>
    <p>d) Cociña.</p>
    <p>e) Creación de videoxogos.</p>
    <p>f) Danza moderna.</p>
    <p>g) Deseño de xoias.</p>
    <p>h) Fotografía.</p>
    <p>i) Moda.</p>
    <p>j) Música.</p>
    <p>k) Novela curta.</p>
    <p>l) Poesía.</p>
    <p>m) Teatro.</p>
    <p>n) Videocreación.</p>
    <p>Premios por cada unha das especialidades:</p>
    <p>Un primeiro premio de 3.000 €.</p>
    <p>Un segundo premio de 1.500 €.</p>
    <p>Un terceiro premio de 1.000 €.</p>
    <p>Un premio especial de 1.000 € para a modalidade de música clásica da especialidade de música.</p>
    <p>Poderanse outorgar mencións de honra, que carecerán de dotación económica, nas diferentes especialidades, a aquelas obras que conseguisen chegar á fase final en relación coas especialidades que establezan a dita fase a que acceden os concursantes finalistas seleccionados e que, coa avaliación da comisión de selección, acaden a suficiente calidade. </p>
    <p>Santiago de Compostela, 17 de xuño de 2022</p>
    <footer><p>Fabiola García Martínez<br>Conselleira de Política Social e Xuventude</p></footer>

