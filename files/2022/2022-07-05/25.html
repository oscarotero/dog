---
date: '2022-07-05'
id: V0653-280622-0001
page: 38403
number: 127
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de xuño de 2022, da Dirección Xeral de Planificación
  Enerxética e Recursos Naturais, pola que se outorgan a Begasa as autorizacións
  administrativas previa e de construción para a ampliación da subestación
  eléctrica Barreiros 132 kV (nova posición de transformación, novo
  transformador 132/20 kV 40 MVA e novo sistema de 20 kV), no termo municipal de
  Barreiros (expediente 2021/48 AT).
range: Resolución
url: >-
  https://www.xunta.gal/dog/Publicados/2022/20220705/AnuncioV0653-280622-0001_gl.html
---
<p>Feitos.</p>
    <p>1. O 19.5.2021, a entidade Barras Eléctricas Galaico-Asturianas, S.A. (en diante, Begasa) presentou, ante a Xefatura Territorial de Lugo desta consellería (en diante, Xefatura Territorial), a solicitude de autorización administrativa previa e autorización administrativa de construción para a ampliación da subestación eléctrica Barreiros 132 kV, á cal se lle asignou o número de expediente 2021/84-AT.</p>
    <p>Esta solicitude acompañouse da seguinte documentación técnica, de conformidade coa Lei 24/2013, do 26 de decembro, do sector eléctrico, e o Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica:</p>
    <p>• Proxecto de execución denominado ampliación SE Barreiros 132 kV: nova posición de transformador, novo transformador TR-1 132/20 kV 40 MVA e novo sistema de 20 kV, asinado polo enxeñeiro industrial Damián Alonso Salas (colexiado nº 1.489 do Colexio Oficial de Enxeñeiros Industriais de Cantabria) e visado por este colexio, con nº Le5/2021 e data do 27.4.2021, e no que figura un orzamento total de 1.733.642,32 euros.</p>
    <p>• Declaración responsable do técnico proxectista do 27.4.2021, segundo o exixido no artigo 53.1.b) da Lei 24/2013, do 26 de decembro.</p>
    <p>Segundo se desprende do proxecto de execución, a ampliación da subestación eléctrica Barreiros 132 kV (situada neste termo municipal) prevé catro actuacións:</p>
    <p>• Nova posición de transformación de 132 kV.</p>
    <p>• Novo transformador de potencia 132/20 kV e 40 MVA de potencia.</p>
    <p>• Novo sistema de 20 kV formado por celas compactas en illamento SF6.</p>
    <p>• Novo transformador de servizos auxiliares TSA-2.</p>
    <p>Tamén se instalará un armario coas proteccións da nova posición de 132 kV e do transformador de 132/20 kV dentro do edificio. Completarase coa instalación de contadores de medida, dous para o lado de AT e MT do transformador de potencia, e un para cada posición de liña de 20 kV e para cada posición de TSA. Ao finalizar a instalación desmontaranse as actuais celas de 20 kV de distribución secundaria que alimentan ao TSA-1.</p>
    <p>Con respecto da titularidade da referida subestación eléctrica, o 27.12.2018 a Dirección Xeral de Enerxía e Minas ditou resolución pola que se autorizou a transmisión de Viesgo Distribución Eléctrica, S.L. a prol de Begasa da instalación eléctrica denominada nova subestación Barreiros 132 kV. Esta subestación, para a cal o 12.6.2017 a Dirección Xeral de Enerxía e Minas ditou resolución pola que se outorgou a Viesgo Distribución Eléctrica, S.L. a autorización administrativa previa e a autorización administrativa de construción (expediente IN407A 2015/115-2-8308-AT), está conformada pola seguinte infraestrutura eléctrica:</p>
    <p>• Sistema de 132 kV con configuración de dobre barra con cerramento de barras, formada por equipos tipo híbridos e convencionais instalados en intemperie e coas seguintes posicións: 5 posicións de liña 132 kV (L/ Foz, Mondoñedo 1, Mondoñedo 2, Porzun, Doiras), 1 posición de cerramento de barras e 2 posicións de medida de barras de 132 kV.</p>
    <p>• Sistema de 20 kV para alimentar os servizos auxiliares, formado por un grupo de tres celas de distribución secundaria en configuración de simple barra (que servirá para medida e protección do transformador de servizos auxiliares): 1 cela de liña remonte con seccionador e transformadores de intensidade, 1 cela de transformador de SSAA, con interruptor, seccionador de barras e transformadores de intensidade e 1 cela de medida, con seccionador de tres posicións contendo os transformadores de intensidade e tensión.</p>
    <p>• Sistema de control, protección e telemando.</p>
    <p>• Sistema de servizos auxiliares, formado por un transformador de relación de transformación 220/400 V, de onde parten as alimentacións ao armario de SSAA.</p>
    <p>2. O 24.5.2022, a Xefatura Territorial, logo de rematada a instrución do expediente 2021/84-AT, deu traslado deste á Dirección Xeral de Planificación Enerxética e Recursos Naturais para os efectos da súa resolución. A Xefatura Territorial incorporou ao expediente o informe favorable dos seus servizos técnicos, do 15.6.2022.</p>
    <p>Consideracións legais e técnicas.</p>
    <p>1. A Dirección Xeral de Planificación Enerxética e Recursos Naturais é competente para resolver este expediente, de conformidade co disposto no Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia (DOG núm. 101, do 27 de maio), no artigo 20 do Decreto 230/2020, do 23 de decembro, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG núm. 5, do 11.1.2021), e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>2. A lexislación de aplicación ao presente expediente é a seguinte:</p>
    <p>• Lei 24/2013, do 26 de decembro, do sector eléctrico.</p>
    <p>• Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>• Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>• Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>• Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>• Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>• Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19.3.2014).</p>
    <p>3. Informe emitido o 15.6.2022 polos servizos técnicos da xefatura territorial en que se conclúe que se informa favorablemente o referido proxecto (ampliación SE Barreiros 132 kV: nova posición de transformador, novo transformador TR-1 132/20 kV 40 MVA e novo sistema de 20 kV), para a autorización administrativa previa e de construción.</p>
    <p>De acordo con todo o anterior,</p>
    <h2>RESOLVO:</h2>
    <p>1. Outorgar a Begasa as autorizacións administrativas previa e de construción para a ampliación da subestación eléctrica Barreiros 132 kV (nova posición de transformación, novo transformador 132/20 kV 40 MVA e novo sistema de 20 kV), no termo municipal de Barreiros (expediente 2021/48-AT).</p>
    <p>Todo isto de acordo coas condicións seguintes:</p>
    <p>1. As instalacións que se autorizan terán que realizarse de acordo coas especificacións e planos que figuran no proxecto de execución denominado ampliación SE Barreiros 132 kV: nova posición de transformador, novo transformador TR-1 132/20 kV 40 MVA e novo sistema de 20 kV, asinado polo enxeñeiro industrial Damián Alonso Salas (colexiado nº 1.489 do Colexio Oficial de Enxeñeiros Industriais de Cantabria) e visado por este colexio, con nº Le5/2021 e data do 27.4.2021; e no cal figura un orzamento total de 1.733.642,32 euros.</p>
    <p>2. A empresa promotora (Begasa) asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manteñan as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Regulamento sobre condicións técnicas e garantías de seguridade nas instalacións eléctricas de alta tensión e as súas instrucións técnicas complementarias ITC-RAT 01 a 23, aprobados polo Real decreto 337/2014, do 9 de maio, e o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, aprobados polo Real decreto 223/2008, do 15 de febreiro.</p>
    <p>3. Para introducir modificacións nas instalacións que afecten a datos básicos do proxecto será necesaria a autorización previa da Dirección Xeral de Planificación Enerxética e Recursos Naturais; non obstante, a xefatura territorial poderá autorizar as modificacións de detalle do proxecto que resulten procedentes, debendo comunicar á dita dirección xeral todas as resolucións que se diten en aplicación da citada facultade.</p>
    <p>4. O prazo para a posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución. Unha vez construídas estas instalacións, a empresa promotora deberá presentar a solicitude de autorización de explotación ante a xefatura territorial, quen deberá estendela tras as comprobacións técnicas que considere oportunas.</p>
    <p>5. En canto aos bens e dereitos afectados pola referida infraestrutura eléctrica e adscritos ás distintas administracións, organismos ou empresas de servizo público ou de servizos de interese xeral, a empresa promotora procederá a realizar os correspondentes cruzamentos e afeccións de acordo cos condicionados e informes emitidos por estes.</p>
    <p>6. O incumprimento das condicións e requisitos establecidos nesta resolución ou a variación substancial dos orzamentos que determinaron a súa adopción poderán dar lugar á súa revogación, logo de audiencia ao promotor, de conformidade co disposto no artigo 53.10 da Lei 24/2013, do 26 de decembro.</p>
    <p>7. Estas autorizacións adóptanse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da referida infraestrutura eléctrica, en especial as relativas á ordenación do territorio e ao ambiente, tal e como dispón o título VII do Real decreto 1955/2000, do 1 de decembro.</p>
    <p>8. Esta resolución publicarase no <em>Diario Oficial de Galicia</em>, de acordo co establecido no artigo 48.2 da Lei 9/2021, do 25 de febreiro.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Santiago de Compostela, 21 de xuño de 2022</p>
    <footer><p>Pablo Fernández Vila<br>Director xeral de Planificación Enerxética e Recursos Naturais</p></footer>

