---
date: '2022-09-30'
id: G0426-160922-0003
page: 52132
number: 187
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 12 de setembro de 2022, da Dirección Xeral de Planificación e
  Ordenación Forestal, pola que se dá publicidade da resolución do proxecto de
  ordenación, con código PO-00020441V(1.1), titulado Proxecto de ordenación
  forestal Bustelo de Fisteus, concello de Quiroga, provincia de Lugo, en
  cumprimento do artigo 42 da Lei 21/2013, do 9 de decembro, de avaliación
  ambiental.
range: Resolución
url: >-
  https://www.xunta.gal/dog/Publicados/2022/20220930/AnuncioG0426-160922-0003_gl.html
---
<p>Antecedentes.</p>
    <p>Primeiro. O 23.6.2021 tivo entrada no rexistro do órgano competente para a súa tramitación o expediente exposto con anterioridade. Segundo o procedemento estipulado na Lei 21/2013, do 9 decembro, de avaliación ambiental, o promotor solicitou o inicio da tramitación de impacto ambiental do referido proxecto.</p>
    <p>O 12.5.2022, o órgano ambiental resolveu formular a declaración de impacto ambiental favorable.</p>
    <p>Segundo. O 6.7.2022, a Dirección Xeral de Planificación e Ordenación Forestal asina a resolución do citado proxecto de ordenación, con código PO-00020441V(1.1), segundo o artigo 81.1 da Lei 7/2012, do 28 de xuño, de montes de Galicia.</p>
    <p>Terceiro. De conformidade co artigo 42 da Lei 21/2013, o órgano substantivo, no prazo máis breve posible e, en todo caso, antes dos quince días hábiles desde que adopte a decisión de autorizar ou denegar o proxecto, remitirá ao diario oficial correspondente un extracto do contido da dita decisión para a súa publicación.</p>
    <p>Así mesmo, publicará na súa sede electrónica unha referencia ao diario oficial correspondente en que se publicaron a declaración de impacto ambiental e o extracto sobre a decisión de autorizar ou denegar o proxecto. </p>
    <p>Polo anteriormente exposto,</p>
    <h2>RESOLVO:</h2>
    <p>Facer pública a resolución citada no antecedente primeiro, de conformidade co artigo 42 da Lei 21/2013, do 9 de decembro, de avaliación ambiental.</p>
    <p>Expediente: PO-00020441V(1.1) titulado Proxecto de ordenación forestal Bustelo de Fisteus, concello de Quiroga, provincia de Lugo.</p>
    <p>Esta resolución poderase consultar na seguinte ligazón:</p>
    <p>https://mediorural.xunta.gal/es/temas/forestal/ordenacion/instrumentos-de-ordenacion-ou-de-xestion-forestal </p>
    <p>Santiago de Compostela, 12 de setembro de 2022</p>
    <footer><p>José Luis Chan Rodríguez<br>Director xeral de Planificación e Ordenación Forestal</p></footer>

