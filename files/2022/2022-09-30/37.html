---
date: '2022-09-30'
id: V0654-160922-0007
page: 52102
number: 187
agency: 'Vicepresidencia Segunda e Consellería de Presidencia, Xustiza e Deportes'
section: VI. Anuncios. a) Administración autonómica.
title: >-
  ANUNCIO do 14 de setembro de 2022 polo que se notifican as propostas de
  resolución de expedientes sancionadores por incumprimento das medidas de
  prevención e contención en materia sanitaria do Concello de Vilagarcía
  (expediente SCOVID/VILAGARCIA/0342).
range: Anuncio
url: >-
  https://www.xunta.gal/dog/Publicados/2022/20220930/AnuncioV0654-160922-0007_gl.html
---
<p>A persoa instrutora do Concello de Vilagarcía ditou proposta de resolución no expediente sancionador número SCOVID/VILAGARCIA/0342 por vulneración da normativa sanitaria.</p>
    <p>Intentada a notificación da proposta de resolución por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación da proposta de resolución do procedemento sancionador en materia sanitaria á persoa interesada que figura no anexo efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>.</p>
    <p>Dado que neste acto non se publica na súa integridade a notificación referida, de conformidade co artigo 46 da Lei 39/2015, do 1 de outubro, do procedemento administrativo común das administracións públicas, o texto íntegro do acto que se notifica atópase á disposición da persoa interesada, xunto co resto do expediente, no prazo máximo de dez (10) días hábiles, contados desde o día seguinte ao desta publicación no <em>Boletín Oficial del Estado</em>, nas oficinas municipais do Concello de Vilagarcía, situadas na praza Ravella, 1, Vilagarcía, Pontevedra, das 9.00 ás 14.00 horas, de luns a venres. Advírteselle á persoa interesada que, de non comparecer no referido prazo, a notificación entenderase producida, para todos os efectos, o día seguinte ao do vencemento do prazo.</p>
    <p>De conformidade co disposto no artigo 89 da Lei 39/2015, do 1 de outubro, do procedemento administrativo común das administracións públicas, unha vez concluída a instrución do procedemento, ponse de manifesto o procedemento e indícaselle á persoa interesada que dispón do prazo indicado no parágrafo anterior para formular alegacións e presentar os documentos e informacións que se consideren pertinentes. </p>
    <p>De conformidade co disposto nos artigos 85 da Lei 39/2015, do 1 de outubro, do procedemento administrativo común das administracións públicas e 44.bis.5 da Lei 8/2008, do 10 de xullo, de saúde de Galicia, infórmaselle á persoa interesada que a sanción que se indica na proposta de resolución poderá estar suxeita ás seguintes reducións: o 25 % no caso de recoñecemento da súa responsabilidade ou de pagamento voluntario da sanción antes da resolución do procedemento, ou o 50 % no caso de recoñecemento da súa responsabilidade e de pagamento voluntario da sanción antes da resolución do procedemento. A efectividade de calquera destas reducións estará condicionada á desistencia ou renuncia de calquera acción ou recurso na vía administrativa contra a sanción.</p>
    <p>Este anuncio realízase ao abeiro do establecido no Convenio asinado o 27 de novembro de 2020 entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19.</p>
    <p>Santiago de Compostela, 14 de setembro de 2022</p>
    <footer><p>Rosario Puente Vázquez<br>Funcionaria da unidade tramitadora</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>DNI/CIF da persoa interesada</td>
       <td>Infracción imputada</td>
       <td>Precepto cualificador</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>SCOVID/VILAGARCIA/00342</td>
       <td>35632168Q</td>
       <td>Non utilizar a máscara obrigatoria nos termos establecidos na normativa vixente e non atoparse, de forma xustificada, en ningunha das excepcións á dita obriga</td>
       <td>Artigo 57.2.c).1º Lei 33/2011, do 4 de outubro, xeral de saúde</td>
       <td>Artigo 58.1.c) da Lei&amp;nbsp;33/2011
        Artigo 31.2 do Real decreto lei&amp;nbsp;21/2020</td>
       <td>Arquivamento</td>
      </tr>
     </tbody>
    </table>

