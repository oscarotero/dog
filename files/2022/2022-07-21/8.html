---
date: '2022-07-21'
id: G0532-120722-0002
page: 40970
number: 139
agency: 'Consellería de Medio Ambiente, Territorio e Vivenda'
section: IV. Oposicións e concursos.
title: >-
  ORDE do 11 de xullo de 2022 pola que se resolve a convocatoria pública para a
  provisión, polo sistema de libre designación, dun posto de traballo vacante no
  Instituto Galego da Vivenda e Solo, anunciado pola Orde do 2 de xuño de 2022.
range: Orde
url: >-
  https://www.xunta.gal/dog/Publicados/2022/20220721/AnuncioG0532-120722-0002_gl.html
---
<p>Pola Orde do 2 de xuño de 2022, publicada no <em>Diario Oficial de Galicia</em> núm. 113, do 14 de xuño, convocouse a provisión, polo sistema de libre designación, do posto de traballo do Instituto Galego da Vivenda e Solo que se detalla no anexo desta orde.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e nos artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Resolver a convocatoria pública anunciada pola Orde do 2 de xuño de 2022 e designar á persoa funcionaria, cuxos datos se sinalan no anexo desta orde, para ocupar o posto de traballo que tamén se especifica.</p>
    <p>Segundo. O cesamento no destino actual efectuarase segundo o previsto no artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres (3) días hábiles contados a partir do seguinte ao da publicación no <em>Diario Oficial de Galicia</em> ou, en su caso, segundo o establecido na normativa de aplicación na Administración de procedencia.</p>
    <p>A toma de posesión da praza adxudicada deberase realizar no prazo de tres (3) días hábiles a partir do día seguinte ao do cesamento, se non implica cambio de residencia, ou de sete (7) días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte (20) días hábiles.</p>
    <p>O cómputo dos prazos posesorios iniciarase cando rematen os permisos ou licenzas que, de ser o caso, se concedesen á persoa; no caso de incapacidade temporal, a partir da data da alta.</p>
    <p>Terceiro. A xefatura de persoal do centro no que cause baixa a persoa funcionaria, así como a daquel en que obteña destino, efectuarán, dentro do prazo sinalado no punto anterior, as correspondentes dilixencias de cesamento e de toma de posesión, das cales se dará traslado á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, as persoas interesadas poderán interpor recurso potestativo de reposición, ante a conselleira de Medio Ambiente, Territorio e Vivenda, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous meses contados a partir da mesma data, conforme a Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de xullo de 2022</p>
    <footer><p>María Ángeles Vázquez Mejuto<br>Conselleira de Medio Ambiente, Territorio e Vivenda</p></footer>
    <h2>ANEXO</h2>
    <p>Apelidos e nome: María Susana Mera Souto.</p>
    <p>NRP/DNI: ******0424 A2060.</p>
    <p>Grupo/subgrupo: A1.</p>
    <p>Corpo/escala: corpo superior da Administración xeral da Comunidade Autónoma de Galicia.</p>
    <p>Código do posto: MA.O11.00.006.15770.001.</p>
    <p>Denominación: director/a técnico/a de Fomento.</p>
    <p>Nivel: 30.</p>
    <p>Centro de destino: Instituto Galego da Vivenda e Solo.</p>
    <p>Localidade: Santiago de Compostela.</p>
    <p>Adscrición administración: AXG (adscrición exclusiva a funcionarios da Xunta de Galicia).</p>
    <p>* O NRP/DNI encóntrase cifrado co fin de protexer os datos de carácter persoal.</p>

