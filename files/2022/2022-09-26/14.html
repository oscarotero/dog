---
date: '2022-09-26'
id: V0653-300822-0009
page: 51137
number: 183
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 6 de setembro de 2022, da Xefatura Territorial da Coruña, polo que
  se somete a información pública a solicitude de autorización administrativa
  previa, de construción e declaración de utilidade pública, en concreto, dunha
  instalación de distribución eléctrica no concello de Coristanco (expediente-e
  IN407A 2021/260-1).
range: Resolución
url: >-
  https://www.xunta.gal/dog/Publicados/2022/20220926/AnuncioV0653-300822-0009_gl.html
---
<p>Expediente-e: IN407A 2021/260-1.</p>
    <p>Solicitante: UFD Distribución Electricidad, S.A.</p>
    <p>Denominación: CT, LMT e RBT lugar Pumariño, nº 9.</p>
    <p>Concello: Coristanco.</p>
    <p>1. Características técnicas:</p>
    <p>– LMTS a 15 kV, de 28 m, condutor tipo RHZ1-2OL 12/20 kV 3×1×240 mm2 Al, con orixe no PA/S proxectado no apoio nº 9X9F30DA//45-12-1-CT existente da LMTCBL-707-B e remate no CTC proxectado.</p>
    <p>– Novo CT Erbecedo compacto prefabricado, cunha potencia de 250 kVA, unha relación de transformación de 15.000/400-230 V e configuración 2L+1P. </p>
    <p>Desmantelamento do CTI Erbecedo (15AKJR, IN407A 2016/053-1) de 160 kVA, instalado no apoio nº 9X9F30DA//45-12-1-CT de formigón de tipo HVH 11/1600.</p>
    <p>2. Lexislación de aplicación:</p>
    <p> I. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p> II. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p> III. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p> IV. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p> V. Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p> VI. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p> VII. Decreto do 26 de abril de 1957 polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña (rúa Vicente Ferrer, núm. 2,2º andar, 15071 A Coruña) entre as 9.00 e as 14.00 horas, de luns a venres, así como no concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos sobre os bens afectados que fosen omitidos. Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días contados a partir do día seguinte ao da última publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 6 de setembro de 2022</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Relación de propietarias/os, bens e dereitos afectados</h2>
    <p>Abreviacións:</p>
    <p>ml aér.: lonxitude da servidume aérea en metros lineais.</p>
    <p>ml sot.: lonxitude da servidume soterrada en metros lineais.</p>
    <p>m2 aér.: superficie de servidume aérea en m2.</p>
    <p>m2 sot.: superficie de servidume soterrada en m2.</p>
    <p>Número de predio: 1.</p>
    <p>Lugar: Erbecedo.</p>
    <p>Referencia catastral: 4394101NH2749S0001OZ.</p>
    <p>Cultivo: labor/labradío secaño.</p>
    <p>Propietaria: Olga López Agrelo.</p>
    <p>Afección de solo en pleno dominio:</p>
    <p> • Apoio núm.: centro de transformación máis acceso.</p>
    <p> • m2: 20,77.</p>
    <p>Afección de solo por servidume de paso de enerxía eléctrica:</p>
    <p> •ml sot.: 15,0.</p>
    <p> • m2 sot.: 21,59.</p>

