---
date: '2022-09-26'
id: L243-070922-0001
page: 51197
number: 183
agency: Concello de Ponte Caldelas
section: VI. Anuncios. b) Administración local.
title: >-
  ANUNCIO do 30 de agosto de 2022 da notificación do procedemento de orde de
  execución subsidiaria relativo á xestión da biomasa (expediente 124/2022).
range: Anuncio
url: >-
  https://www.xunta.gal/dog/Publicados/2022/20220926/AnuncioL243-070922-0001_gl.html
---
<p>De conformidade cos artigos 44 e 46.1 da Lei 39/2015, do 1 de outubro, do procedemento administrativo común das administracións públicas, tentada sen efecto a notificación do acto que se indica por causas non imputables á Administración, e ao non ser posible efectuarlles a comunicación a que se refire o número 2 do artigo 22 da Lei 3/2007, do 9 de abril, de prevención e defensa contra os incendios forestais de Galicia, aos titulares das parcelas que se relacionan a seguir, por causas non imputables a esta administración, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, faise pública a comunicación de xestión da biomasa.</p>
    <p>Publícase o presente anuncio no <em>Diario Oficial de Galicia</em> (DOG) para que lle sirva de notificación á persoa interesada, para cuxo fin se lle comunica que tanto a notificación como o expediente se atopa á súa disposición no Concello de Ponte Caldelas (avenida de Galicia, 17, 36820 Ponte Caldelas, Pontevedra). Igualmente poderá acceder a través da sede electrónica desta entidade.</p>
    <p>Logo de considerar que o artigo 22.3 da Lei 3/2007, do 9 de abril, de prevención e defensa contra os incendios forestais de Galicia, establece que cando non se puidese determinar a identidade da persoa responsable da xestión da biomasa vexetal e da retirada das especies arbóreas prohibidas, ou resultase infrutuosa a notificación da comunicación, esta efectuarase mediante un anuncio no <em>Boletín Oficial del Estado</em> e no <em>Diario Oficial de Galicia</em> dos datos catastrais da parcela.</p>
    <p>Tras considerar que o artigo 22.4 da Lei 3/2007, do 9 de abril, de prevención e defensa contra os incendios forestais de Galicia, posibilita a este concello para a execución subsidiaria en caso de incumprimento dos traballos de xestión da biomasa, repercutíndolles os custos ás persoas responsables, e logo de considerar que o artigo 22.6 da Lei 3/2007, do 9 de abril, de prevención e defensa contra os incendios forestais de Galicia, establece a obriga das persoas responsables de facilitar os accesos necesarios ás entidades responsables dos traballos de xestión da biomasa, que non requirirán de ningunha autorización para a execución subsidiaria da xestión da biomasa nas redes de faixas de xestión.</p>
    <p>Notifícase: procedemento de execución subsidiaria (expediente 124/2022).</p>
    <p>Persoa interesada: 35245017R.</p>
    <p>Custo da execución subsidiaria: 1.286,14 euros (IVE incluído).</p>
    <p>Referencia catastral: 36043A048001190000JZ (polígono 48, parcela 119).</p>
    <p>Prazo: 1 mes.</p>
    <p>Ponte Caldelas, 30 de agosto de 2022</p>
    <footer><p>Andrés Díaz Sobral<br>Alcalde</p></footer>

