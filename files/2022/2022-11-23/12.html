---
date: '2022-11-23'
id: G0177-161122-0001
page: 60744
number: 223
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 15 de novembro de 2022 pola que se fai pública a relación de
  entidades colaboradoras que participarán na xestión de subvencións do programa
  de emisión de bonos dixitais para colectivos vulnerables (Programa UNICO-Bono
  social), enmarcado no investimento C15.I3 do compoñente 15 do Plan de
  recuperación, transformación e resiliencia, financiado pola Unión
  Europea-NextGenerationEU (código de procedemento AP400B).
range: Resolución
url: >-
  https://www.xunta.gal/dog/Publicados/2022/20221123/AnuncioG0177-161122-0001_gl.html
---
<p>Mediante a Resolución do 28 de xullo de 2022 establécense as bases reguladoras para a concesión de subvencións, en réxime de concorrencia non competitiva, así como a inscrición de entidades colaboradoras que participarán na súa xestión, do Programa de emisión de bonos dixitais para colectivos vulnerables (Programa UNICO-Bono social), enmarcado no investimento C15. I3 do compoñente 15 do Plan de recuperación, transformación e resiliencia, financiado pola Unión Europea-NextGenerationEU, e se convocan para o período 2022-2023 (códigos de procedemento AP400A e AP400B) (DOG nº 155, do 17 de agosto de 2022). </p>
    <p>Con data do 31 de outubro de 2022 resolvéronse favorablemente 4 solicitudes de inscrición de entidades colaboradoras de entre as presentadas no marco da convocatoria, con código de procedemento AP400B e con prazo aberto ata o 30 de xuño de 2023.</p>
    <p>Posteriormente, entre o 7 e o 15 de novembro asináronse os correspondentes convenios de colaboración entre a Axencia para a Modernización Tecnolóxica de Galicia e as entidades colaboradoras, de acordo co previsto no artigo 7.15 das bases reguladoras.</p>
    <p>Coa sinatura dos convenios inclúense as entidades no Rexistro de Operadores-Colaboradores, que está dispoñible a través da web https://amtega.xunta.gal/rexistro-operadores-bono-social</p>
    <p>Segundo dispón o artigo 3.2 das bases reguladoras, o prazo para presentar solicitudes dos bonos dixitais comezará o día seguinte ao da publicación no DOG da relación de entidades colaboradoras.</p>
    <p>Así mesmo, tendo en conta que o prazo para a inscrición como entidades colaboradoras finaliza o 30 de xuño de 2023, as novas entidades que se adhiran serán incluídas directamente no Rexistro de Operadores-Colaboradores da web https://amtega.xunta.gal/rexistro-operadores-bono-social</p>
    <p>De acordo co anterior,</p>
    <h2>RESOLVO:</h2>
    <p>Primeiro. Crear o rexistro de operadores-colaboradores na web da Amtega, no enderezo https://amtega.xunta.gal/rexistro-operadores-bono-social, no cal se incluirán todas as entidades colaboradoras que se adhiran ata finalizar o prazo de inscrición o 30 de xuño de 2023.</p>
    <p>Segundo. Facer pública no <em>Diario Oficial de Galicia </em>a relación das catro entidades colaboradoras para as cales, o pasado 31 de outubro de 2022, se resolveron favorablemente as solicitudes de inscrición e que, por tanto, participarán na xestión de subvencións do Programa de emisión de bonos dixitais para colectivos vulnerables (Programa UNICO-Bono social). A relación de entidades colaboradoras achégase con esta resolución como anexo.</p>
    <p>Santiago de Compostela, 15 de novembro de 2022</p>
    <footer><p>Julián Cerviño Iglesia<br>Director da Axencia para a Modernización Tecnolóxica de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Entidade colaboradora</td>
       <td>NIF</td>
      </tr>
      <tr>
       <td>Itegal Servicios Tic, S.L.</td>
       <td>B27405125</td>
      </tr>
      <tr>
       <td>Atuaxanela, S.L.</td>
       <td>B01885383</td>
      </tr>
      <tr>
       <td>R Cable y Telecable Telecomunicaciones, S.A.</td>
       <td>A15474281</td>
      </tr>
      <tr>
       <td>Telefónica de España, S.A.U.</td>
       <td>A82018474</td>
      </tr>
     </tbody>
    </table>

