---
date: '2022-05-27'
id: G0596-130522-0002
page: 31325
number: 101
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 12 de maio de 2022, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Xove (expediente IN407A 2021/101 AT).
range: Resolución
url: >-
  https://www.xunta.gal/dog/Publicados/2022/20220527/AnuncioG0596-130522-0002_gl.html
---
<p>Visto o expediente para outorgamento da autorización administrativa previa e de construción dunha instalación eléctrica que a continuación se describe:</p>
    <p>Peticionario: Begasa.</p>
    <p>Domicilio social: rúa Aller Ulloa, Ramón María, 9, 27003 Lugo.</p>
    <p>Denominación: peche de anel LAT 20 kV aluminio, entre CT 13104 Lamaboa e CT 10291 urbanización Palmeiro.</p>
    <p>Situación: concello de Xove.</p>
    <p>Características técnicas:</p>
    <p>– Liña soterrada de alta tensión aluminio a 20 kV entre CT 13104 Lamaboa e CT 6237 urbanización Palmeiro, 1, con orixe no CT 13104 Lamaboa e final na LSAT a 20 kV a CT 6237 urbanización Palmeiro, 1, cunha lonxitude de 375 metros en condutor RHZ1-240 mm.</p>
    <p>– Liña soterrada de alta tensión aluminio a 20 kV entre CT 13104 Lamaboa e CT 10291 urbanización Palmeiro, con orixe no CT 13104 Lamaboa e final no CT 10291 urbanización Palmeiro, cunha lonxitude de 630 metros en condutor RHZ1-240mm.</p>
    <p>– Reforma e automatización do CT 10291 urbanización Palmeiro, cunha potencia máxima admisible de 2×630 kVAS e unha potencia instalada de 2×630 kVAS, substitúense as celas actuais por dúas celas de liña motorizadas e telemandadas e dúas celas de protección todas elas con corte en SF6; realízanse novas pontes de MT entre as celas de protección e os transformadores e novas pontes de BT entre os cadros de baixa tensión e os transformadores, instálanse novos cadros de BT e adáptase o circuíto de terras.</p>
    <p>– Desmontaxe de 120 metros de LAT soterrada e 280 metros de LAT aérea e a aparataxe convencional do CT urbanización Palmeiro.</p>
    <p>Finalidade da instalación: mellora de instalacións.</p>
    <p>Orzamento: 128.729,56 euros.</p>
    <p>Documentación que se acompaña:</p>
    <p>– Separata para o Concello de Xove.</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece a estrutura orgánica da Consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción a ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e a dirección de obra deberá realizarse por técnico competente.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico; o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte o da notificación ou publicación desta resolución; tamén se poderá interpor calquera outro recurso que se considere pertinente ao seu dereito.</p>
    <p>Lugo, 12 de maio de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

