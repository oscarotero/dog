---
date: '2022-04-06'
id: G1534-290322-0001
page: 22101
number: 67
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 25 de marzo de 2022 pola que se notifican os informes de control
  de monitorización correspondentes á campaña da PAC 2021.
range: Resolución
url: >-
  https://www.xunta.gal/dog/Publicados/2022/20220406/AnuncioG1534-290322-0001_gl.html
---
<p>Mediante a Orde do 15 de xaneiro de 2021 (DOG núm. 19, do 29 de xaneiro) a Consellería do Medio Rural regulou a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control no ano 2021.</p>
    <p>O artigo 13.8 da dita orde dispón que os informes de control de expedientes suxeitos a control mediante monitorización se notificarán segundo o indicado no artigo 27, que indica que as resolucións poderán ser notificadas de acordo co establecido na Lei 39/2015. De conformidade co artigo 45.1 da citada lei, a notificación poderá realizarse mediante a publicación no Diario Oficial de Galicia cunha ligazón á páxina web do Fogga.</p>
    <p>Conforme o anterior, esta dirección</p>
    <h2>RESOLVE:</h2>
    <p>Primeiro. Dar publicidade na web do Fogga ás listaxes dos informes de control mediante monitorización citados na Orde do 15 de xaneiro de 2021. As persoas interesadas poden acceder á dita web na seguinte ligazón:</p>
    <p>https://fogga.xunta.gal/gl/pac/consultas_pac/monitorizacion</p>
    <p>Segundo. Poñer á disposición das persoas interesadas os informes indicados no punto primeiro mediante a aplicación para teléfonos móbiles Sga@pp, dispoñible en Google Play ou en App Store, e a páxina web Portal de axudas PAC a través da seguinte ligazón:</p>
    <p>https://fogga.xunta.gal/gl/pac/consultas_pac/portal_de_axudas_pac </p>
    <p>Terceiro. As persoas interesadas disporán dun prazo de 10 días, contado a partir do día seguinte ao desta publicación, para formular as alegacións ou presentar os documentos ou xustificacións que xulguen pertinentes, consonte o que dispón o artigo 73 da Lei 39/2015, do 1 de outubro, do procedemento de administrativo común das administracións públicas.</p>
    <p>Santiago de Compostela, 25 de marzo de 2022</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>

