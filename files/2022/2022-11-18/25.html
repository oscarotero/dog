---
date: '2022-11-18'
id: V0653-241022-0006
page: 60096
number: 220
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de outubro de 2022, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello de Salceda de Caselas
  (expediente IN407A 2022/319-4).
range: Resolución
url: >-
  https://www.xunta.gal/dog/Publicados/2022/20221118/AnuncioV0653-241022-0006_gl.html
---
<p>Visto o expediente para outorgamento de autorización administrativa previa e autorización administrativa de construción da instalación eléctrica que a seguir se describe:</p>
    <p>Solicitante: Electra Alto Miño Distribuidora de Energía, S.L.</p>
    <p>Domicilio social: Chan da Ponte, 19, 36450 Salvaterra de Miño.</p>
    <p>Denominación: CS-R LMT xeral Budiño-Salceda e derivación LMTS S. Jorge e LMT Parderrubias.</p>
    <p>Situación: Salceda de Caselas.</p>
    <p>Características técnicas: </p>
    <p>Centro de seccionamento en caseta prefabricada con catro celas compactas SF6.</p>
    <p>Tres tramos de LMT subterránea a 20 kV, con condutor RHZ1:</p>
    <p>1. Entrada; 32 metros; orixe: paso aéreo-subterráneo (PAS) no apoio existente nº 26 da LMTA xeral Budiño-Salcesa; final: centro de seccionamento proxectado (CS).</p>
    <p>2. Saída; 32 metros; orixe: CS proxectado; final: PAS en apoio existente da LMT derivación San Jorge.</p>
    <p>3. Saída; 32 metros; orixe: CS proxectado; final: PAS en apoio existente da LMT derivación Parderrubias.</p>
    <p>A instalación está situada en Maceira, parroquia de Parderrubias, no municipio de Salceda de Caselas.</p>
    <p>Consideracións legais:</p>
    <p>A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Polo que antecede, cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais en Galicia, DOG nº 203, do 25 de outubro de 2017, esta xefatura territorial</p>
    <h2>RESOLVE:</h2>
    <p>Outorgar á empresa Electra Alto Miño Distribuidora de Energía, S.L. autorización administrativa previa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución, que non é definitiva en vía administrativa, cabe interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 21 de outubro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

