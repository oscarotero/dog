---
date: '2022-11-18'
id: G0533-091122-0002
page: 59909
number: 220
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 9 de novembro de 2022, da Dirección Xeral de Mobilidade, pola
  que se desenvolve a Resolución do 2 de novembro de 2022 pola que se convocan
  as probas de constatación da cualificación inicial para o exercicio da
  actividade de condutor/a profesional de determinados vehículos destinados ao
  transporte de mercadorías ou de viaxeiros/as por estrada, que terán lugar na
  Comunidade Autónoma de Galicia no ano 2023 (Diario Oficial de Galicia número
  213, do 9 de novembro), e se nomea o tribunal para as convocatorias do ano
  2023.
range: Resolución
url: >-
  https://www.xunta.gal/dog/Publicados/2022/20221118/AnuncioG0533-091122-0002_gl.html
---
<p>Mediante a Resolución do 2 de novembro de 2022, da Dirección Xeral de Mobilidade, convocáronse as probas de constatación da cualificación inicial para o exercicio da actividade de condutor/a profesional de determinados vehículos destinados ao transporte de mercadorías ou de viaxeiros por estrada, que terán lugar na Comunidade Autónoma de Galicia no ano 2023.</p>
    <p>Mediante a Resolución do 1 de decembro de 2021, da Dirección Xeral de Mobilidade, establecéronse as bases e as regras de desenvolvemento das probas de constatación da cualificación inicial para o exercicio da actividade de condutor/a profesional de determinados vehículos destinados ao transporte de mercadorías ou de viaxeiros por Estrada, que terán lugar na Comunidade Autónoma de Galicia en desenvolvemento do Real decreto 284/2021, do 20 de abril (DOG núm. 237, do 13 de decembro).</p>
    <p>O Real decreto 284/2021, do 21 de abril, regula no anexo V os exames de cualificación inicial. Na sección segunda desenvolve a «designación de tribunais» e sinala que «No caso de non determinarse na propia convocatoria, o órgano convocante deberá, con posterioridade a esta, designar o tribunal ou tribunais das probas (…) e realizar, así mesmo, a súa publicación no correspondente boletín oficial, polo menos, con 10 días de antelación á realización do primeiro exercicio».</p>
    <p>Polo exposto, </p>
    <h2>DISPOÑO:</h2>
    <p>Primeiro. Tribunal</p>
    <p>1. O tribunal das probas estará formado por cinco membros: o presidente, tres vogais e o secretario, que actuará con voz e voto, para os cales se designarán membros suplentes. Correspóndelle á persoa titular da Dirección Xeral de Mobilidade o nomeamento deste tribunal entre persoal desta dirección xeral.</p>
    <p>Para os efectos de cualificación, e de conformidade co Decreto 144/2001, do 7 de xuño (DOG núm. 122, do 25 de xuño), cualificarase o tribunal como de categoría primeira.</p>
    <p>2. A composición do tribunal para as vindeiras convocatorias ordinarias do ano 2023 será a seguinte:</p>
    <p>Presidente: Antón García Río.</p>
    <p>Presidente suplente: Juan Alberto Vidal Herrador.</p>
    <p>Vogais:</p>
    <p>Mª Teresa Somoza García.</p>
    <p>Eduardo Suárez Campo.</p>
    <p>Juan Alberto Vidal Herrador.</p>
    <p>Vogais suplentes:.</p>
    <p>Mª Inmaculada Carril Barco</p>
    <p>Elena Prado Veiga.</p>
    <p>Tamara Subiela Gómez.</p>
    <p>Secretaria: Marta Figueiras García.</p>
    <p>Secretaria suplente: Ana María Gómez Iglesias.</p>
    <p>3. O procedemento de actuación do tribunal axustarase en todo momento ao disposto nos preceptos básicos da Lei 39/2015, do 1 de outubro, do procedemento administrativo común das administracións públicas, así como na Lei 16/2010, do 17 de decembro, de organización e funcionamento da Administración xeral e do sector público autonómico de Galicia. Os membros suplentes do tribunal participarán, xunto coas persoas titulares, cando sexa preciso para o bo desenvolvemento das probas.</p>
    <p>4. No desenvolvemento do procedemento deberán quedar debidamente acreditadas as decisións adoptadas, mediante constancia documental, coa sinatura do secretario e co visto e prace do presidente.</p>
    <p>5. O presidente do tribunal adoptará as medidas oportunas para garantir que os exercicios sexan corrixidos sen que se coñeza a identidade das persoas aspirantes, utilizando a aplicación informática habilitada para a súa corrección.</p>
    <p>Segundo. Desenvolvemento das probas</p>
    <p>1. A data e hora de realización dos exercicios serán acordados polo tribunal, dentro do calendario publicado na Resolución do 2 de novembro de 2022 e publicaranse na web da Dirección Xeral de Mobilidade cunha antelación mínima de dez días hábiles á realización do primeiro exercicio, de conformidade co disposto na sección 2ª do anexo V do Real decreto 284/2021, do 20 de abril. O lugar de realización será a cidade de Santiago de Compostela. Sen prexuízo do anterior, a distribución definitiva horaria e espacial das persoas aspirantes poderá ser modificada por decisión do presidente e do secretario do tribunal ata o momento da realización do exame por razóns organizativas.</p>
    <p>2. As persoas aspirantes serán convocadas para cada exercicio en único chamamento e perderá o dereito a realizar a proba quen non compareza.</p>
    <p>3. As persoas aspirantes deberán presentarse para realizar as probas provistas de DNI ou documento fidedigno acreditativo da súa identidade, a xuízo do tribunal; a súa omisión dará lugar a que non sexan admitidas. Poderán presentarse ás probas convocadas pola Comunidade Autónoma galega con independencia do seu lugar de residencia habitual e do lugar en que realizasen o curso preceptivo, ao abeiro do artigo 18 do Real decreto 284/2021, do 20 de abril.</p>
    <p>4. O tempo para realizar o exame será de 2 horas.</p>
    <p>5. As respostas correctas valoraranse con 1 punto e as erroneamente contestadas penalizaranse con 0,5 puntos negativos. As preguntas non contestadas ou que conteñan máis dunha resposta non puntuarán positiva nin negativamente.</p>
    <p>6. Para aprobar será necesario obter unha puntuación non inferior á metade do total de puntos posibles.</p>
    <p>7. Unha vez rematado o exame, publicarase a relación de respostas estimadas correctas, coa maior brevidade posible, na páxina web da Dirección Xeral de Mobilidade.</p>
    <p>Durante o día seguinte á publicación da relación de respostas correctas, as persoas aspirantes poderán facer chegar as impugnacións que consideren oportunas sobre as preguntas formuladas e remitilas á/ao secretaria/o do tribunal a través do seguinte enderezo electrónico: formacion.transportes@xunta.gal. Pasado o prazo indicado, non se admitirán novas impugnacións de respostas nin se tomarán en consideración as ditas alegacións respecto da revisión de exames.</p>
    <p>Á vista das impugnacións presentadas, o tribunal elaborará a relación definitiva de respostas correctas e acto seguido corrixirá os exercicios de acordo con ela.</p>
    <p>A relación definitiva de respostas correctas, así como a provisional de aptos/as e non aptos/as, serán publicadas na páxina web da Dirección Xeral de Mobilidade. A partir de entón abrirase un prazo de dous días hábiles para que as persoas interesadas fagan chegar á/ao secretaria/o do tribunal as peticións de revisión para a súa toma en consideración. As solicitudes de revisión deberán presentarse directamente ante a/o secretaria/o do tribunal, dentro do referido prazo de dous días, mediante a remisión ao enderezo electrónico formacion.transportes@xunta.gal</p>
    <p>Revisados os exercicios, o tribunal adoptará o acordo definitivo sobre as persoas aspirantes aprobadas.</p>
    <p>Santiago de Compostela, 9 de novembro de 2022</p>
    <footer><p>Ignacio Maestro Saavedra<br>Director xeral de Mobilidade</p></footer>

