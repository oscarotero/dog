---
date: '2022-09-27'
id: G0532-150922-0002
page: 51563
number: 184
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 14 de setembro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  solicitude de autorización ambiental integrada para a planta de xestión de
  residuos no parque empresarial Veigadaña de PMA Nutrigrás, S.A., no concello
  de Mos, provincia de Pontevedra (expediente 2022-IPPC-I-43).
range: Anuncio
url: >-
  https://www.xunta.gal/dog/Publicados/2022/20220927/AnuncioG0532-150922-0002_gl.html
---
<p>Para os efectos previstos no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro) faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p> • «Proxecto básico para autorización ambiental integrada. Nave industrial de almacenamento e valorización de residuos non perigosos e perigrosos. PMA Nutrigrás, S.A. Parque empresarial de Mos (Veigadaña). Data: 16 de xullo de 2022».</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p> • Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 14 de setembro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO I</h2>
    <h3>Memoria resumo</h3>
    <p>Clave do expediente: 2022-IPPC-I-43.</p>
    <p>Peticionaria: PMA Nutrigrás, S.A.</p>
    <p>CIF: A36643955.</p>
    <p>Domicilio social: rúa García Barbón, nº 2, 6º, 36201 Vigo, Pontevedra.</p>
    <p>Localización da instalación: nave 11, parcelas M16, M17 e M18, Polígono Empresarial de Mos (Veigadaña), 36416 Mos, Pontevedra.</p>
    <p>Actividade: xestión de almacenamento e de valorización de residuos.</p>
    <p>Descrición: o proxecto consiste na xestión de residuos nunha nave. As actividades que se levarán a cabo son a xestión de valorización de residuos non perigosos mediante a rexeneración de aceites e graxas de cociñas e restaurantes, a xestión de almacenamento de residuos perigosos mediante o almacenamento de aceites industriais e outros residuos envasados, e a xestión de valorización de residuos perigosos e non perigosos mediante a trituración de envases baleiros que contiveron substancias. Asemade, realízanse outros procesos auxiliares como o lavado de cisternas, o lavado de envases e o lavado de filtros das campás extractoras de cociñas.</p>
    <p>As augas residuais industriais xeradas, tras ser tratadas, reutilizaranse na instalación no caso de cumprir condicionantes ou entregaranse a xestor autorizado no caso de non cumprir. As augas sanitarias condúcense á rede de saneamento do polígono industrial. As augas pluviais condúcense á rede de pluviais do polígono industrial.</p>
    <p>O proxecto describe as mellores técnicas dispoñibles aplicables á instalación en base á Decisión de execución (UE) nº 2018/1147 da Comisión do 10 de agosto de 2018 pola que se establecen as conclusións sobre as mellores técnicas dispoñibles (MTD) no tratamento de residuos, de conformidade coa Directiva 2010/75/UE do Parlamento Europeo e do Consello.</p>

