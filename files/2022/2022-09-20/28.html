---
date: '2022-09-20'
id: G0426-070922-0007
page: 49168
number: 179
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 5 de setembro de 2022, do Xurado Provincial de Clasificación de
  Montes Veciñais en Man Común de Pontevedra, polo que se publica o acordo sobre
  o deslindamento parcial realizado entre as comunidades de montes veciñais en
  man común de Bermés, Rego do Prado, Lamela, Regado, Orxás, Riádigos, Campos e
  Camiño Real (concello de Lalín) e a de Asorei (concello de Vila de Cruces), ao
  respecto da estrema común dos seus montes.
range: Anuncio
url: >-
  https://www.xunta.gal/dog/Publicados/2022/20220920/AnuncioG0426-070922-0007_gl.html
---
<p>Para os efectos previstos no artigo 53 da Lei 7/2012, do 28 de xuño, de montes de Galicia, dáse publicidade ao acordo adoptado polo Xurado Provincial de Clasificación de Montes Veciñais en Man Común de Pontevedra, o 14 de xuño 2022, en relación co deslindamento parcial entre as comunidades de montes veciñais en man común de Bermés, Rego do Prado, Lamela, Regado, Orxás, Riádigos, Campos e Camiño Real (concello de Lalín) e a de Asorei (concello de Vila de Cruces), ao respecto da estrema común dos seus montes (expediente PO-DESC-05/20).</p>
    <p>Feitos: </p>
    <p>Primeiro. O 28 de setembro de 2020, José Armando Cristóbal, presidente da Comunidade de Montes Veciñais en Man Común (en diante, CMVMC) de Bermés e outros, presenta no Rexistro Electrónico da Xunta de Galicia co núm. de entrada 2020/1856339 solicitude de deslindamento entre a CMVMC de Bermés e outros (concello de Lalín) e a CMVMC de Asorei (concello de Vila de Cruces).</p>
    <p>Segundo. No expediente consta a seguinte documentación consonte o artigo 53 da Lei 7/2012: acta de conciliación, certificados da aprobación do deslindamento nas asembleas xerais das comunidades, memoria descritiva con plano de deslindamento e cartografía en formato dixital.</p>
    <p>A liña de deslindamento proposta está composta polos seguintes puntos: </p>
    <p>Marco 1 x: 569.226,924 y: 4.732.284,992</p>
    <p>Marco 2 x: 569.194,540 y: 4.732.233,030</p>
    <p>Marco 3 x: 569.025,860 y: 4.732.046,900</p>
    <p>Revisada a cartografía das resolucións de clasificación de ambos os montes veciñais en man común detéctase que existe colindancia entre ambos os montes veciñais en man común e non afecta terceiros propietarios. </p>
    <p>A liña respecta a liña de deslindamento do Instituto Xeográfico Nacional entre os concellos de Lalín e Vila de Cruces.</p>
    <p>O Servizo de Montes considera que a solicitude se axusta ao establecido no artigo 53 polo que propón a aprobación do deslindamento tendo en conta que non se pode obter o informe de validación gráfica catastral porque existe un erro no catastro e a liña non pecha referencias catastrais. No caso de que o Xurado aprobe o deslindamento remitirase ao catastro os puntos de deslindamento en formato shp.</p>
    <p>Consideracións legais e técnicas: </p>
    <p>Primeira. Esta resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segunda. O artigo 53 da Lei 7/2012, do 28 de xuño, de montes de Galicia, recolle o procedemento que hai que seguir no deslindamento entre montes veciñais en man común e establece que o Xurado Provincial de Clasificación de Montes Veciñais en Man Común, logo do exame da documentación presentada, ditará resolución que será publicada no Diario Oficial de Galicia e notificada ás comunidades interesadas.</p>
    <p>De acordo cos feitos e consideracións legais e técnicas expostos, o Xurado, por unanimidade dos seus membros,</p>
    <h2>ACORDA: </h2>
    <p>Aprobar o deslindamento parcial realizado entre a CMVMC de Bermés, Rego do Prado, Lamela, Regado, Orxás, Riádigos, Campos e Camiño Real, no concello de Lalín, e a CMVMC de Asorei, no concello de Vila de Cruces, respecto da súa estrema común nos termos indicados no feito segundo.</p>
    <p>Contra esta resolución, que pon fin á vía administrativa, poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ao da súa publicación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e cos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Pontevedra, 5 de setembro de 2022 </p>
    <footer><p>Antonio Crespo Iglesias<br>Presidente do Xurado Provincial de Clasificación de Montes Veciñais<br>en Man Común de Pontevedra</p></footer>

