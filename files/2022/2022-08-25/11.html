---
date: '2022-08-25'
id: V0653-050822-0005
page: 45833
number: 161
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 5 de agosto de 2022, da Xefatura Territorial da Coruña, polo que se
  somete a información pública a solicitude de autorización administrativa
  previa, de construción e a declaración de utilidade pública, en concreto,
  dunha instalación eléctrica no concello da Laracha (expediente IN407A
  2022/71-1).
range: Acordo
url: >-
  https://www.xunta.gal/dog/Publicados/2022/20220825/AnuncioV0653-050822-0005_gl.html
---
<p>Expediente: IN407A 2022/71-1.</p>
    <p>Solicitante: Hidroeléctrica de Laracha, S.L.</p>
    <p>Denominación: LMTS, CT A Viña-Golmar e enlace coa RBT.</p>
    <p>Concello: A Laracha.</p>
    <p>1. Características técnicas:</p>
    <p>– Novo centro de transformación prefabricado de manobra interior de tipo PFU-3, que irá instalado nunha parcela con acceso desde a vía pública de circulación, en que se instalará un transformador de 50 kVA. Instalaranse dúas celas de liña (unha delas de reserva) e unha cela de protección para o transformador proxectado, todas elas con illamento en SF6.</p>
    <p>– Para alimentar o novo centro proxéctase liña de media tensión subterránea en condutor de tipo RHZ1-12/20 kV, 3(1×150 Al), que terá o seu inicio na cela de liña do CT Gasolineira Golmar (obxecto doutro proxecto), e finalizará no centro de transformación proxectado. A lonxitude total da liña de media tensión subterránea proxectada é de 810 metros.</p>
    <p>– Para realizar o enlace coa rede de baixa tensión aérea existente proxéctase unha saída de baixa tensión subterránea desde o centro de transformación proxectado. A nova liña proxectada realizarase en condutor de tipo XZ1-0,6/1 kV, 4(1×240 Al) e terá o seu inicio no cadro de baixa tensión do centro de transformación proxectado, e finalizará nos pasos de subterráneo a aéreo que se realizarán nos apoios proxectados de formigón de tipo HV-9/630 e HV-11/630, sendo a súa lonxitude total de 196 metros.</p>
    <p>2. Lexislación de aplicación:</p>
    <p>I. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>II. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>III. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>IV. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>V. Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>VI. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>VII. Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, industria e Innovación da Coruña (rúa Vicente Ferrer, núm. 2-2º andar, 15071 A Coruña, entre as 9.00 e as 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos sobre os bens afectados que fosen omitidos. Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da última publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 5 de agosto de 2022</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN407A 2022/71-1.</p>
    <p>Solicitante: Hidroeléctrica de Laracha, S.L.</p>
    <p>Denominación: LMTS, CT A Viña-Golmar e enlace coa RBT.</p>
    <p>Concello: A Laracha.</p>
    <p>Relación de propietarias/os, bens e dereitos afectados</p>
    <p>Abreviacións:</p>
    <p>ml aér.: lonxitude da servidume aérea en metros lineais.</p>
    <p>ml sot.: lonxitude da servidume soterrada en metros lineais.</p>
    <p>m2 aér.: superficie de servidume aérea en m2.</p>
    <p>m2 sot.: superficie de servidume soterrada en m2.</p>
    <p>Número de predio: 1.</p>
    <p>Referencia catastral: 15042A080000010000KZ.</p>
    <p>Cultivo: prados.</p>
    <p>Propietaria: Consuelo Pérez Brandón.</p>
    <p>Afección de solo en pleno dominio:</p>
    <p>• Edificación, beirarrúa e acceso.</p>
    <p>• m2: 58,00.</p>

