---
date: '2022-08-25'
id: G0532-170822-0002
page: 45754
number: 161
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 8 de agosto de 2022 de aprobación definitiva da modificación puntual
  número 4 do Plan xeral de ordenación municipal de Valga.
range: Orde
url: >-
  https://www.xunta.gal/dog/Publicados/2022/20220825/AnuncioG0532-170822-0002_gl.html
---
<p>O Concello de Valga remite a documentación relativa a esta modificación puntual de cara á súa aprobación definitiva, conforme o previsto nos artigos 60.13 e 60.16 da Lei 2/2016, do 10 de febreiro, do solo de Galicia (LSG) e os artigos 144.13 e 144.16 do Decreto 143/2016, do 22 de setembro, polo que se aproba o seu Regulamento da Lei 2/2016 (RLSG).</p>
    <p>Analizada a documentación achegada, redactada polos arquitectos Álvaro Fernández Carballada e Beatriz Aneiros Filgueira; e, vista a proposta literal que eleva a Dirección Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>1. O Concello de Valga conta cun Plan xeral de ordenación municipal (PXOM) aprobado definitivamente o 15.10.2010 (DOG do 28 de outubro e BOP do 4 de novembro).</p>
    <p>2. Mediante Resolución do 4.10.2019 a Dirección Xeral de Calidade Ambiental e Cambio Climático formula o informe ambiental estratéxico desta modificación puntual e decide non sometela ao procedemento de avaliación ambiental estratéxica ordinaria (DOG do 18 de outubro, expediente 2019AAE2356).</p>
    <p>3. Consta informe técnico municipal do 22.7.2020, informe xurídico do 24.7.2020 e informe de secretaría do 31.7.2020.</p>
    <p>4. A modificación puntual número 4 apróbase inicialmente o 17.8.2020, someténdose a información pública por prazo de dous meses, mediante publicación no DOG do 16.9.2020 e no xornal Faro de Vigo do 16.9.2020.</p>
    <p>5. Desde o concello foron solicitados informes a: Delegación do Goberno (consta informe do 26.4.2021 e remite informe da Dirección Xeral de Política Enerxética e Minas do día 14.4.2021); Dirección Xeral de Telecomunicacións e Tecnoloxías da Información (informe do 19.4.2021); Secretaría de Estado de Transportes, Mobilidade e Axenda Urbana, Dirección Xeral de Planificación e Avaliación da Rede Ferroviaria (informe do 12.3.2021 e 15.3.2021); Administrador de Infraestruturas Ferroviarias (ADIF) informe do 23.3.2021; e Ministerio de Defensa (informe do 12.3.2021).</p>
    <p>6. Segundo o establecido no artigo 60.7 da LSG foron solicitados informes sectoriais a: Instituto de Estudos do Territorio (consta informe do 13.9.2021); Dirección Xeral de Emerxencias e Interior (informe do 25.3.2019); Vicepresidencia Segunda e Consellería de Economía, Empresa e Innovación, en materia de minas (informe do 23.6.2021); Dirección Xeral de Calidade Ambiental, Sostibilidade e Cambio Climático (informe do 23.6.2021); Dirección Xeral de Patrimonio Cultural (informe do 22.9.2021); Deputación de Pontevedra (acordo do 9.7.2021) e a Augas de Galicia (informe do 23.9.2021).</p>
    <p>Deuse audiencia aos concellos limítrofes da Estrada, Caldas de Reis, Catoira, Cuntis, Dodro e Pontecesures, recibíndose da Estrada informe do 2.2.2022.</p>
    <p>7. Consta o informe técnico do 12.11.2021, informe de secretaría do 17.11.2021 e informe de intervención do 17.11.2021.</p>
    <p>8. O Concello Pleno aprobou provisionalmente esta modificación puntual en sesión do 13.12.2021.</p>
    <p>9. O Concello de Valga achega o documento aprobado provisionalmente, segundo o establecido no artigo 60.13 da LSG, e dá resposta aos requirimentos realizados.</p>
    <p>II. Obxecto e descrición da modificación.</p>
    <p>O obxecto da modificación puntual é alterar o trazado de 5 viarios previstos polo PXOM en varios núcleos rurais, consecuencia da aprobación do Inventario de Camiños Municipais (ICM) no ano 2014 e da nova documentación achegada polos veciños. Nomeadamente supón:</p>
    <p>– Núcleo rural do Campo (Xanza): para incluír un camiño existente non incorporado ao PXOM e que está previsto incorporar ao ICM.</p>
    <p>– Núcleo rural de Sisto (Xanza): para incluír un camiño existente non incorporado ao PXOM e que está previsto incorporar ao ICM.</p>
    <p>– Núcleo rural As Cernadas (Valga): para eliminar un camiño do PXOM que é de titularidade privada e non é preciso para a correcta mobilidade no núcleo.</p>
    <p>– Núcleo rural O Outeiriño (Xanza): para a inclusión dun camiño existente non recollido polo PXOM e que está previsto incorporar ao ICM.</p>
    <p>– Núcleo rural A Devesa (Campaña): para a inclusión dun camiño existente non recollido polo PXOM e que está previsto incorporar ao ICM.</p>
    <p>III. Análise e consideracións.</p>
    <p>1. As razóns de interese público nas que se xustifica a modificación puntual, segundo o establecido no artigo 83.1 da LSG, baséanse na necesidade de adaptar o PXOM á realidade xurídica vixente en canto ao sistema viario público, mellorando a súa funcionalidade e emendando as discrepancias existentes entre o PXOM, o Inventario de Camiños Municipais ou a realidade xurídica da propiedade.</p>
    <p>2. Analizada a documentación achegada, cómpre sinalar que o documento responde ás cuestións sinaladas no informe emitido pola Dirección Xeral de Urbanismo no trámite de consultas previsto no artigo 60.4 da LSG.</p>
    <p>3. En relación cos informes sectoriais emitidos na tramitación deste, son favorables ou deuse cumprimento a eles.</p>
    <p>A competencia para resolver a aprobación definitiva do planeamento xeral corresponde á Conselleira de Medio Ambiente, Territorio e Vivenda, de conformidade co disposto nos artigos 60.16, 61.1, 83.5 da LSG e no artigo 146.1 e 200.5 do RLSG, en relación co Decreto 42/2019, do 28 de marzo, polo que se establece a estrutura orgánica da Consellería.</p>
    <p>III. Resolución.</p>
    <p>En consecuencia, e visto o que antecede, </p>
    <h2>RESOLVO:</h2>
    <p>1. Outorgar a aprobación definitiva á modificación puntual número 4 do Plan xeral de ordenación municipal de Valga.</p>
    <p>2. De conformidade co artigo 88 da Lei 2/2016, do 10 de febreiro, do solo de Galicia e artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio a MP no Rexistro de Planeamento Urbanístico de Galicia.</p>
    <p>3. De conformidade co disposto polos artigos 82 e 88.4 da Lei 2/2016, do 10 de febreiro, do solo de Galicia e 70 da Lei 7/1985, do 2 de abril, reguladora das bases de réxime local, o concello deberá publicar no BOP a normativa e ordenanzas da modificación aprobada definitivamente, unha vez inscrita no Rexistro de Planeamento Urbanístico.</p>
    <p>4. Notifíquese esta orde ao Concello.</p>
    <p>5. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 8 de agosto de 2022</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

