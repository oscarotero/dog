---
date: '2022-08-25'
id: V0654-090822-0002
page: 45747
number: 161
agency: 'Vicepresidencia Segunda e Consellería de Presidencia, Xustiza e Deportes'
section: III. Outras disposicións.
title: >-
  EXTRACTO da Orde do 8 de agosto de 2022 pola que se establecen as bases
  reguladoras para a concesión de bolsas, en réxime de concorrencia competitiva,
  para persoas colaboradoras na residencia do Centro Galego de Tecnificación
  Deportiva para o curso 2022/23, e se realiza a súa convocatoria (código de
  procedemento DE400A).
range: Orde
url: >-
  https://www.xunta.gal/dog/Publicados/2022/20220825/AnuncioV0654-090822-0002_gl.html
---
<p>BDNS (Identif.): 644719.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións <br>(http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>As persoas que cumpran os requisitos seguintes: ter entre 18 e 30 anos no momento de presentar a solicitude; estar empadroadas en Galicia no momento de presentar a solicitude; estar cursando estudos universitarios nunha facultade, nunha escola universitaria ou nun ciclo formativo; non ser beneficiarias dunha bolsa como deportista no Centro Galego de Tecnificación Deportiva (en diante, CGTD) no momento da solicitude; estar en disposición de cumprir co establecido na Lei 26/2015, do 28 de xullo, de modificación do sistema de protección á infancia e á adolescencia, que modificou a Lei orgánica 1/1996, do 15 de xaneiro, de protección xurídica do menor. Supletoriamente, no caso de non cubrir as prazas cos requisitos anteriores, poderanse ter en conta solicitudes de persoas que fosen bolseiras no CGTD con anterioridade e que estean cursando estudos non oficiais.</p>
    <p>Segundo. <em>Obxecto</em></p>
    <p>Establecer, mediante o procedemento con código DE400A, as bases reguladoras e proceder á convocatoria de bolsas, en réxime de concorrencia competitiva e con sometemento aos principios de publicidade, obxectividade, transparencia, igualdade, mérito e capacidade. Estas bolsas estarán destinadas a estudantes de ensinanzas universitarias ou ciclos formativos de grao superior que colaborarán na residencia do CGTD, co fin de dotar de persoal de apoio no eido educativo e asistencial a residencia para a atención dos deportistas menores de idade. Os/as beneficiarios/as das bolsas completan a súa formación como estudantes á vez que se familiarizan con actividades relacionadas coas saídas profesionais dos estudos que están a cursar.</p>
    <p>Terceiro. <em>Bases reguladoras</em></p>
    <p>Orde do 8 de agosto de 2022 pola que se establecen as bases reguladoras para a concesión de bolsas, en réxime de concorrencia competitiva, para persoas colaboradoras na residencia do Centro Galego de Tecnificación Deportiva para o curso 2022/23, e se realiza a súa convocatoria (código de procedemento DE400A).</p>
    <p>Cuarto. <em>Prazo para presentar as solicitudes</em></p>
    <p>O prazo para presentar as solicitudes será dun mes, contado desde o día seguinte ao da publicación desta orde no <em>Diario Oficial de Galicia</em>.</p>
    <p>Santiago de Compostela, 8 de agosto de 2022</p>
    <footer><p>Elena Muñoz Fonteriz<br>Secretaria xeral técnica da Vicepresidencia Segunda<br>e Consellería de Presidencia, Xustiza e Deportes</p></footer>

