---
date: '2022-04-05'
id: G0596-140322-0015
page: 21915
number: 66
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 8 de marzo de 2022, da Xefatura Territorial de Pontevedra, pola
  que se somete a información pública o estudo de impacto ambiental e as
  solicitudes de autorización administrativa previa e de construción e o
  proxecto sectorial (proxecto de interese autonómico) das instalacións do
  parque eólico Alto da Telleira, emprazado nos concellos da Cañiza e Covelo da
  provincia de Pontevedra (IN661A 2011/3-4).
range: Resolución
url: >-
  https://www.xunta.gal/dog/Publicados/2022/20220405/AnuncioG0596-140322-0015_gl.html
---
<p>Mediante a Resolución do 9 de decembro de 2021, da Xefatura Territorial da Vicepresidencia Segunda e Consellería de Economía, Empresa e Innovación, someteuse a información pública o estudo de impacto ambiental e as solicitudes de autorización administrativa previa e de construción e o proxecto sectorial (proxecto de interese autonómico) das instalacións do parque eólico Alto da Telleira, emprazado nos concellos da Cañiza e Covelo da provincia de Pontevedra, promovido por Alto da Telleira, S.L. (expediente IN661A 2011/3-4).</p>
    <p>De acordo co establecido no artigo 43 da Lei 5/2017, do 19 de outubro, de fomento de implantación de iniciativas empresariais en Galicia, o Consello da Xunta de Galicia, na súa reunión do 17 de xuño de 2021, acordou declarar iniciativa empresarial prioritaria o referido parque eólico e, con base nos artigos 44 da mencionada Lei 5/2017, do 19 de outubro, e 33 da Lei 39/2015, do 1 de outubro, do procedemento administrativo común das administracións públicas, o 27 de xullo de 2021 a Dirección Xeral de Planificación Enerxética e Recursos Naturais resolveu declarar a tramitación de urxencia dos procedementos administrativos correspondentes ao parque eólico, o que supón a redución á metade dos prazos establecidos para o procedemento ordinario, salvo os relativos á presentación de solicitudes e recursos. Por este motivo, a citada información pública fíxose polo prazo de 15 días.</p>
    <p>Vista a sentenza número 18/2022, do Tribunal Superior de Xustiza de Galicia, e aínda que esta non adquiriu firmeza e está sendo obxecto de impugnación e discusión en vía de casación pola Xunta de Galicia, con base no principio de seguridade xurídica e por un criterio de precaución, sométese de novo a información pública por un prazo de trinta (30) días o estudo de impacto ambiental e as solicitudes de autorización administrativa previa e de construción e o proxecto sectorial (proxecto de interese autonómico) das instalacións do parque eólico Alto da Telleira.</p>
    <p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a continuación:</p>
    <p>– Solicitante: Alto da Telleira, S.L.</p>
    <p>– Denominación do proxecto: parque eólico Alto da Telleira.</p>
    <p>– Concellos afectados: A Cañiza e Covelo (Pontevedra).</p>
    <p>– Potencia que se vai instalar: 48 MW.</p>
    <p>– Número de aeroxeradores que se van instalar: 9.</p>
    <p>– Produción neta anual estimada: 137.329 (MWh/ano).</p>
    <p>– Orzamento total (execución material): 35.365.747 €.</p>
    <p>Coordenadas da poligonal de delimitación:</p>
    <table>
     <tbody>
      <tr>
       <td>Vértices</td>
       <td>X UTM (H29 ETRS89)</td>
       <td>Y UTM (H29 ETRS89)</td>
       <td>Termo municipal</td>
      </tr>
      <tr>
       <td>1</td>
       <td>555.875,00</td>
       <td>4.679.651,00</td>
       <td>Covelo</td>
      </tr>
      <tr>
       <td>2</td>
       <td>557.875,00</td>
       <td>4.679.651,00</td>
       <td>Covelo</td>
      </tr>
      <tr>
       <td>3</td>
       <td>557.875,00</td>
       <td>4.677.785,00</td>
       <td>A Cañiza</td>
      </tr>
      <tr>
       <td>4</td>
       <td>557.375,00</td>
       <td>4.674.785,00</td>
       <td>A Cañiza</td>
      </tr>
      <tr>
       <td>5</td>
       <td>553.875,00</td>
       <td>4.674.785,00</td>
       <td>Covelo</td>
      </tr>
      <tr>
       <td>6</td>
       <td>553.875,00</td>
       <td>4.678.285,00</td>
       <td>Covelo</td>
      </tr>
     </tbody>
    </table>
    <p>Coordenadas dos aeroxeradores:</p>
    <table>
     <tbody>
      <tr>
       <td>Aeroxerador</td>
       <td>X UTM (H29 ETRS89)</td>
       <td>Y UTM (H29 ETRS89)</td>
       <td>Termo municipal</td>
      </tr>
      <tr>
       <td>1</td>
       <td>554.842,00</td>
       <td>4.677.300,00</td>
       <td>Covelo</td>
      </tr>
      <tr>
       <td>2</td>
       <td>554.970,00</td>
       <td>4.676.868,00</td>
       <td>Covelo</td>
      </tr>
      <tr>
       <td>3</td>
       <td>555.680,00</td>
       <td>4.677.547,00</td>
       <td>Covelo</td>
      </tr>
      <tr>
       <td>4</td>
       <td>555.906,00</td>
       <td>4.677.061,00</td>
       <td>Covelo</td>
      </tr>
      <tr>
       <td>5</td>
       <td>556.172,00</td>
       <td>4.678.922,00</td>
       <td>Covelo</td>
      </tr>
      <tr>
       <td>6</td>
       <td>556.370,00</td>
       <td>4.678.569,00</td>
       <td>Covelo</td>
      </tr>
      <tr>
       <td>7</td>
       <td>556.730,00</td>
       <td>4.676.951,00</td>
       <td>A Cañiza</td>
      </tr>
      <tr>
       <td>8</td>
       <td>557.087,00</td>
       <td>4.678.354,00</td>
       <td>Covelo</td>
      </tr>
      <tr>
       <td>9</td>
       <td>557.397,00</td>
       <td>4.679.165,00</td>
       <td>Covelo</td>
      </tr>
     </tbody>
    </table>
    <p>Subestación colectora Alto da Telleira:</p>
    <table>
     <tbody>
      <tr>
       <td>Centro
        xeométrico</td>
       <td>X UTM (H29 ETRS89)</td>
       <td>Y UTM (H29 ETRS89)</td>
       <td>Termo municipal</td>
      </tr>
      <tr>
       <td>Centroide</td>
       <td>556.163,00</td>
       <td>4.677.975,00</td>
       <td>Covelo</td>
      </tr>
     </tbody>
    </table>
    <table>
     <tbody>
      <tr>
       <td>Envolvente</td>
       <td>X UTM (H29 ETRS89)</td>
       <td>Y UTM (H29 ETRS89)</td>
       <td>Termo municipal</td>
      </tr>
      <tr>
       <td>A</td>
       <td>556.207,00</td>
       <td>4.678.039,00</td>
       <td>Covelo</td>
      </tr>
      <tr>
       <td>B</td>
       <td>556.157,00</td>
       <td>4.678.026,00</td>
       <td>Covelo</td>
      </tr>
      <tr>
       <td>C</td>
       <td>556.164,00</td>
       <td>4.678.001,00</td>
       <td>Covelo</td>
      </tr>
      <tr>
       <td>D</td>
       <td>556.152,00</td>
       <td>4.677.997,00</td>
       <td>Covelo</td>
      </tr>
      <tr>
       <td>E</td>
       <td>556.166,00</td>
       <td>4.677.947,00</td>
       <td>Covelo</td>
      </tr>
      <tr>
       <td>F</td>
       <td>556.227,00</td>
       <td>4.677.963,00</td>
       <td>Covelo</td>
      </tr>
     </tbody>
    </table>
    <p>Liña soterrada interconexión SET Alto da Telleira e SE Fontefría:</p>
    <table>
     <tbody>
      <tr>
       <td>Arqueta receptora</td>
       <td>X UTM (H29 ETRS89)</td>
       <td>Y UTM (H29 ETRS89)</td>
      </tr>
      <tr>
       <td>Inicio liña 220 kV SET Alto da Telleira</td>
       <td>556.191,00</td>
       <td>4.678.030,00</td>
      </tr>
      <tr>
       <td>Fin liña 220 kV SE Fontefría</td>
       <td>556.396,00</td>
       <td>4.678.130,00</td>
      </tr>
     </tbody>
    </table>
    <p>Características técnicas recollidas no proxecto:</p>
    <p>– Nove (9) aeroxeradores: os aeroxeradores identificados cos números 1, 2, 4, 5, 6 e 8 serán do modelo V162-5,6 MW de Vestas, cunha altura de buxeiro de 119 metros e un diámetro de rotor de 162 metros. Os aeroxeradores identificados como 3 e 7 serán do modelo V162-4,8 MW de Vestas, coa mesma altura e o mesmo diámetro de rotor e, por último, o identificado como número 9 será do modelo V150-4,8 MW de Vestas con altura de buxeiro de 105 metros e un diámetro de rotor de 150 metros.</p>
    <p>– Nove (9) centros de transformación de potencia aparente 7.000 kVA e tensión 0,720/30 kV, situados no interior dos aeroxeradores.</p>
    <p>– Rede soterrada de media tensión (30 kV), de interconexión entre os centros de transformación dos aeroxeradores e a subestación Alto da Telleira 30/220 kV, formada por cinco (5) circuítos con cables RHZ1 18/30 kV de seccións de 240 e 400 mm² segundo o tramo. A mesma gabia incluirá cablaxe de terra de Cu de 50 mm² e condutores de fibra óptica.</p>
    <p>– Subestación colectora Alto da Telleira 30/220 kV. A aparellaxe de 220 kV situarase no parque de intemperie e será de tecnoloxía convencional (AIS) para as posicións de liña e de tecnoloxía híbrida (HIS) para as posicións de transformador. No referente á aparellaxe de 30 kV, esta situarase no edificio da subestación e será de tecnoloxía baseada en celas metálicas prefabricadas de illamento en hexafluoruro de xofre.</p>
    <p>A subestación obxecto deste proxecto estará composta dos seguintes elementos:</p>
    <p>– Dúas (2) posicións de liña de 220 kV cos equipos necesarios de protección e medida.</p>
    <p>– Dous (2) módulos de embarrado con medida de tensión en 220 kV.</p>
    <p>– Dúas (2) posicións de transformador de potencia de 220/30 kV cos equipos necesarios de protección e medida.</p>
    <p>– Dous (2) transformadores de potencia de relación 220/30 kV de tipo intemperie e con potencias aparentes de 70/80 MVA (ONAN/ONAF) e 105/120 MVA (ONAN/ONAF).</p>
    <p>– Un (1) transformador de servizos auxiliares de 100 kVA.</p>
    <p>– Nove (9) posicións de liña de 30 kV, equipadas cos equipos necesarios de protección e medida.</p>
    <p>– Sete (7) posicións de corte e medida de 30 kV.</p>
    <p>– Dúas (2) posicións de transformador de potencia e dúas (2) de transformador de servizos auxiliares de 30 kV, equipadas cos equipos necesarios de protección e medida.</p>
    <p>– Dúas (2) posicións de batería de condensadores.</p>
    <p>– O parque de intemperie contará ademais con dúas (2) reactancias de posta a terra e dúas (2) baterías de condensadores.</p>
    <p>– Rede soterrada de alta tensión (220 kV) de 270 m, de interconexión entre a subestación Alto da Telleira e a subestación de Fontefría 400/220 kV, formada por cables tipo RHE-RA+2 OL 127/220 kV 1×2.000 mm<span class="dog-superindice">2</span> Cu + T375 mm<span class="dog-superindice">2</span> Al, enterrados en gabia dispostos en triángulo, cable de comunicacións PKP e de conexión equipotencial RV 0,6/1 kV 1×Cu300 mm<span class="dog-superindice">2</span>.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1 da Lei 21/2013, do 9 de decembro, de avaliación ambiental.</p>
    <p>De acordo co disposto no artigo 33 da Lei 8/2009, do 22 de decembro, e polas demais normas de aplicación relacionadas ao inicio desta resolución, constitúen o obxecto da información pública os seguintes documentos: proxecto de execución, estudo de impacto ambiental e o proxecto sectorial de incidencia supramunicipal (proxecto de interese autonómico).</p>
    <p>O que se fai público de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para coñecemento xeral, e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións no prazo de trinta (30) días, contados a partir do día seguinte ao da última publicación desta resolución.</p>
    <p>De acordo co artigo 76 da Lei 39/2015, do 1 de outubro, do procedemento administrativo común das administracións públicas, consérvase a validez de todas as alegacións xa presentadas que constan no expediente. </p>
    <p>Atendendo ás medidas preventivas fronte ao coronavirus COVID-19, a consulta da documentación realizarase preferentemente a través da seguinte ligazón da web da Vicepresidencia Segunda e Consellería de Economía, Empresa e Innovación: https://ceei.xunta.gal/transparencia/documentos-sometidos-a-informacion-publica, na epígrafe de instalacións de xeración. A atención será telefónica no número 986 80 52 39.</p>
    <p>Cando sexa indispensable a atención presencial, poderase acudir á Xefatura Territorial da Vicepresidencia Segunda e Consellería de Economía, Empresa e Innovación (avenida Mª Victoria Moreno, 43, 5º, 36071 Pontevedra), mediante cita previa no número de teléfono indicado, así como ás dependencias do concello da Cañiza (rúa Oriente, 11, 36888 A Cañiza, Pontevedra) e de Covelo (praza do Mestre Cerviño, 2, 36872 Covelo).</p>
    <p>Pontevedra, 8 de marzo de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

