---
date: '2022-04-05'
id: G1438-300322-0001
page: 21951
number: 66
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO de aprobación da aceptación da delegación de competencias para prestar
  servizos de control financeiro ao Concello de Arzúa.
range: Anuncio
url: >-
  https://www.xunta.gal/dog/Publicados/2022/20220405/AnuncioG1438-300322-0001_gl.html
---
<p>O Pleno da Corporación da Deputación Provincial da Coruña, na sesión ordinaria do 25 de marzo de 2022, adoptou o seguinte acordo:</p>
    <p>«24. Aprobación da aceptación da delegación de competencias na Deputación Provincial da Coruña para prestar servizos de control financeiro ao Concello de Arzúa.</p>
    <p>Primeiro. Aceptar a delegación relativa ao exercicio das funcións de control financeiro sobre as subvencións pagadas polo Concello de Arzúa. </p>
    <p>Segundo. Aceptar a delegación da instrución e resolución dos expedientes de reintegro e sancionadores derivados dos informes de control financeiro que se emitan en virtude da delegación anterior, así como a liquidación e recadación, tanto en período voluntario coma executivo, dos ingresos de dereito público resultantes. Para este efecto, resultarán tamén de aplicación a esta delegación as bases para a prestación de servizos tributarios aos concellos da provincia. </p>
    <p>Terceiro. Publicar o acordo, adoptado polo Pleno Provincial, no Boletín Oficial da provincia da Coruña e no Diario Oficial de Galicia para xeral coñecemento, segundo o previsto no artigo 7.2 do texto refundido da Lei reguladora das facendas locais.</p>
    <p>Cuarto. A delegación das competencias entrará en vigor unha vez que sexa publicado o acordo definitivo no Boletín Oficial da provincia, e o seu exercicio levarase a cabo nos termos establecidos nas bases para a prestación de servizos de control financeiro aos concellos da provincia de ata 10.000 habitantes, aprobadas para o efecto por esta deputación provincial».</p>
    <p>O que se fai público para xeral coñecemento.</p>
    <p>A Coruña, 29 de marzo de 2022</p>
    <table>
     <tbody>
      <tr>
       <td><footer><p>Valentín González Formoso<br>Presidente da Deputación<br>Provincial da Coruña</p></footer></td>
       <td><footer><p>Amparo Taboada Gil<br>Secretaria xeral da Deputación<br>Provincial da Coruña</p></footer></td>
      </tr>
     </tbody>
    </table>

