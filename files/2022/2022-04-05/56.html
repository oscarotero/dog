---
date: '2022-04-05'
id: G1547-300322-0001
page: 21952
number: 66
agency: Fundación Pública Galega Centro Tecnolóxico de Supercomputación de Galicia
section: VI. Anuncios. c) Outros anuncios.
title: >-
  ANUNCIO polo que se fai pública a modificación das bases específicas para a
  selección de catro (4) prazas de persoal.
range: Anuncio
url: >-
  https://www.xunta.gal/dog/Publicados/2022/20220405/AnuncioG1547-300322-0001_gl.html
---
<p>O director xerente do Cesga, en virtude das competencias atribuídas polo Padroado da Fundación, anuncia a modificación/emenda da titulación requirida para a selección de catro (4) prazas de persoal, a xornada completa e por duración determinada, asociadas á execución do proxecto financiado pola Unión Europea no marco do eixe REACT-UE do programa operativo Feder Galicia 2014-2020, como parte da resposta da UE á pandemia da COVID-19, e regulado polo disposto na lexislación vixente que resulte de aplicación, en particular, pola disposición adicional quinta do Real decreto lei 32/2021, do 28 de decembro.</p>
    <p>As novas bases do proceso selectivo están expostas na sede do Cesga (avenida de Vigo, s/n, Campus Vida, 15705 Santiago de Compostela) e na páxina web (https://www.cesga.es/gl/transparencia-2/emprego/).</p>
    <p>O prazo de presentación de solicitudes será de dez (10) días naturais contados desde o día seguinte ao da publicación deste anuncio no Diario Oficial de Galicia.</p>
    <p>Todas as notificacións que a partir deste momento se orixinen como consecuencia deste proceso selectivo se farán públicas na páxina web do Cesga.</p>
    <p>Santiago de Compostela, 28 de marzo de 2022</p>
    <footer><p>Lois Orosa Nogueira<br>Director xerente da Fundación Pública Galega<br>Centro Tecnolóxico de Supercomputación de Galicia</p></footer>

