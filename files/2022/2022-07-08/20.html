---
date: '2022-07-08'
id: U500-280622-0004
page: 39212
number: 130
agency: Universidade de Vigo
section: IV. Oposicións e concursos.
title: >-
  ANUNCIO do 28 de xuño de 2022 polo que se dá publicidade á resolución da mesma
  data pola cal se convoca concurso público para a contratación de persoal
  docente e investigador contratado (CS2201).
range: Anuncio
url: >-
  https://www.xunta.gal/dog/Publicados/2022/20220708/AnuncioU500-280622-0004_gl.html
---
<p>De conformidade co disposto na Lei orgánica 6/2001, do 21 de decembro (BOE do 24 de decembro), de universidades, modificada pola Lei orgánica 4/2007, do 12 de abril (BOE do 13 de abril), en diante, LOU, no Decreto 266/2002, do 6 de setembro (DOG do 17 de setembro), da Xunta de Galicia, sobre contratación de profesorado universitario, no II Convenio colectivo para o persoal docente e investigador das universidades da Coruña, Santiago de Compostela e Vigo, e polo establecido nos estatutos da Universidade de Vigo, aprobados polo Decreto 13/2019, do 24 de xaneiro (DOG do 22 de febreiro), da Xunta de Galicia, esta reitoría, no uso das competencias recoñecidas pola LOU, resolve anunciar a convocatoria de concurso público na seguinte categoría:</p>
    <p>CS2201. Profesor/a asociado/a ciencias da saúde (anexo).</p>
    <p>A información completa pódese consultar na sede electrónica da Universidade de Vigo (https://sede.uvigo.gal), así como na páxina electrónica https://secretaria.uvigo.gal/uv/web/convocatoria/public/index, seleccionando, «emprego» e logo «concursos de profesorado». Para outra información e aclaración de dúbidas, pódense dirixir aos teléfonos 986 81 37 65 (Servizo de Persoal Docente e Investigador) e 986 81 36 00 (Negociado de Información).</p>
    <p>O prazo de presentación de solicitudes é de dez (10) días hábiles contados desde o día seguinte ao da publicación deste anuncio no <em>Diario Oficial de Galicia</em>, e débense dirixir ao reitor no modelo oficial, obrigatoriamente acompañadas dos documentos acreditativos previstos en cada convocatoria.</p>
    <p>Vigo, 28 de xuño de 2022</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>
    <h2>ANEXO</h2>
    <h2>Datos das prazas</h2>
    <p>Praza nº 1</p>
    <table>
     <tbody>
      <tr>
       <td>Referencia:</td>
       <td>CS2201-C01-610-AC-P3-01</td>
      </tr>
      <tr>
       <td>Nº de prazas:</td>
       <td>1</td>
      </tr>
      <tr>
       <td>Corpo/categoría:</td>
       <td>Profesor/a asociado/a ciencias da saúde</td>
      </tr>
      <tr>
       <td>Área de coñecemento:</td>
       <td>Medicina</td>
      </tr>
      <tr>
       <td>Departamento:</td>
       <td>Bioloxía Funcional e Ciencias da Saúde</td>
      </tr>
      <tr>
       <td>Titulación:</td>
       <td>Licenciatura/grado en medicina</td>
      </tr>
      <tr>
       <td>Centro de traballo:</td>
       <td>312 Escola de Enxeñaría Industrial (Campus de Vigo)</td>
      </tr>
      <tr>
       <td>Dedicación:</td>
       <td>Tempo parcial de 3 horas</td>
      </tr>
      <tr>
       <td>Duración contrato:</td>
       <td>Curso completo</td>
      </tr>
      <tr>
       <td>Perfil/docencia:</td>
       <td>[Escola de Enxeñaría Industrial] (Campus de Vigo):
        G420404 Estrutura e patoloxía médico-cirúrxica</td>
      </tr>
      <tr>
       <td>Observacións:</td>
       <td>Estrutura e patoloxía médico-cirúrxica: sistema nervioso e órganos dos sentidos. Persoal petencente ao Complexo Hospitalario Universitario de Vigo especialista en Neuroloxía/Neurocirurxía/Otorrinolaringoloxía/Oftalmoloxía/Neurofisioloxía Clínica.</td>
      </tr>
     </tbody>
    </table>

