---
date: '2022-06-30'
id: G0655-160622-0002
page: 37279
number: 124
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 9 de xuño de 2022 pola que se establecen as bases
  reguladoras para a concesión de subvencións para a participación de persoas
  escritoras, ilustradoras e tradutoras nas actividades que se celebren no
  sector do libro, e se procede á súa convocatoria para o ano 2022 (código de
  procedemento CT221A).
range: Orde
url: >-
  https://www.xunta.gal/dog/Publicados/2022/20220630/AnuncioG0655-160622-0002_gl.html
---
<p>BDNS (Identif.): 635885.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas e entidades beneficiarias</em></p>
    <p>1. Poderán ser beneficiarias das subvencións establecidas nesta orde as persoas físicas, sexan autónomas ou non, escritoras, ilustradoras e tradutoras que acrediten esta condición e desenvolvan o seu traballo no sector do libro no ámbito da Comunidade Autónoma galega, que cumpran, ademais, todos os seguintes requisitos debidamente acreditados:</p>
    <p>a) Terse inscrito, asistido e participado nunha actividade subvencionable realizada no sector do libro e fóra de Galicia, no prazo establecido na presente convocatoria.</p>
    <p>b) Que acrediten o desenvolvemento do seu traballo no sector do libro no ámbito da Comunidade Autónoma galega.</p>
    <p>c) Ter publicado obra en Galicia como persoa escritora, ilustradora ou tradutora, para a que se solicita a subvención, nos tres anos anteriores á publicación da presente orde.</p>
    <p>2. Non poden beneficiarse das axudas recollidas nesta orde aqueles solicitantes que se encontren nos supostos previstos nos números 2 e 3 do artigo 10 da Lei 9/2007, do 13 de xuño, de subvencións de Galicia.</p>
    <p>Segundo. <em>Obxecto</em></p>
    <p>1. Esta orde ten por obxecto establecer as bases reguladoras que establecen o procedemento de concesión de subvencións a persoas físicas escritoras, ilustradoras e tradutoras que desenvolvan o seu traballo no sector do libro e no ámbito da Comunidade Autónoma galega e facilitar a súa participación en actividades de tal sector que se celebren no ano 2022 (código do procedemento CT221A).</p>
    <p>Serán obxecto de subvención os gastos de viaxe referidos ao aloxamento e transporte, que permitan a asistencia fóra de Galicia ás seguintes actividades realizadas no sector do libro: feiras, festivais, seminarios, encontros, obradoiros e estadías creativas.</p>
    <p>2. Así mesmo, ten por obxecto convocar esta subvención para o ano 2022.</p>
    <p>Terceiro. <em>Bases reguladoras</em></p>
    <p>Orde do 9 de xuño de 2022 pola que se establecen as bases reguladoras para a concesión de subvencións para a participación de persoas escritoras, ilustradoras e tradutoras nas actividades que se celebren no sector do libro, e se procede á súa convocatoria para o ano 2022 (código do procedemento CT221A).</p>
    <p>Cuarto. <em>Importe</em></p>
    <p>1. As axudas concederanse con cargo á aplicación orzamentaria 10.40.432A.770.01 dos orzamentos xerais da Comunidade Autónoma de Galicia para o ano 2022, por un importe de 30.000 €.</p>
    <p>2. O financiamento dos gastos da viaxe é o referido ao aloxamento e transporte e terán o seguinte importe por ámbito xeográfico de destino, sempre que se xustifique:</p>
    <p>– España, agás a Comunidade Autónoma galega: 400 €.</p>
    <p>– Resto da Unión Europea: 700 €.</p>
    <p>– Fóra da Unión Europea: 1.500 €.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será desde o día seguinte ao da publicación desta orde no <em>Diario Oficial de Galicia</em> ata o 31 de outubro de 2022 (incluído).</p>
    <p>Santiago de Compostela, 9 de xuño de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

