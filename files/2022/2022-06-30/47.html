---
date: '2022-06-30'
id: L428-080622-0001
page: 37432
number: 124
agency: Concello de Lugo
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle de agregación das
  parcelas 13-14 do quinteiro 1206 do Plan especial de protección,
  rehabilitación e reforma interior do recinto amurallado de Lugo e a súa zona
  de influencia (PEPRI).
range: Anuncio
url: >-
  https://www.xunta.gal/dog/Publicados/2022/20220630/AnuncioL428-080622-0001_gl.html
---
<p>Como complemento dos acordos plenarios do 30.12.2020, 27.5.2021 e 30.12.2021 (publicados no DOG nº 32, do 16.2.2022), o Pleno da Corporación, en sesión do 26.5.2022, adoptou o seguinte acordo:</p>
    <p>Primeiro. De conformidade co informe do Servizo Municipal de Arquitectura do 19.4.2022 no cal pon de manifesto a emenda das deficiencias sinaladas polo Servizo de Urbanismo (Xefatura Territorial de Lugo) da Consellería de Medio Ambiente, Territorio e Vivenda, aprobar, en cumprimento do establecido na disposición transitoria primeira das normas técnicas de planeamento urbanístico de Galicia, aprobadas pola Orde da Consellería de Medio Ambiente, Territorio e Vivenda, do 10 de outubro de 2019 (DOG nº 224, do 25 de novembro), a adaptación a elas do estudo de detalle de agregación das parcelas 13-14 do quinteiro 1206 (praza Maior, nº 4 e 5) do Plan especial de protección, rehabilitación e reforma interior do recinto amurallado de Lugo e a súa zona de influencia (PEPRI), formulado pola mercantil Ninpe 2012, S.L., representada por Juan Carlos Penín Villar, e redactado polo arquitecto Gerardo García-Boente Carro, aprobado definitivamente polo Acordo Plenario do 30.12.2020. </p>
    <p>Segundo. Proceder á publicación deste acordo no DOG, no prazo dun mes desde a súa adopción. Xunto coa publicación deste acordo publicarase a referencia ao enderezo electrónico no que figurará o contido íntegro deste estudo de detalle a disposición do público (artigo 82.2 da LSG). </p>
    <p>Terceiro. Unha vez publicado o anuncio no DOG, ao cal fai referencia o anterior acordo, proceder á remisión dun exemplar deste estudo de detalle en soporte dixital, debidamente dilixenciado, á Consellería de Medio Ambiente, Territorio e Vivenda (CMATV) para a súa inscrición no Rexistro de Planeamento Urbanístico de Galicia. Esta inscrición é requisito de eficacia do acordo de aprobación definitiva (artigo 88 da LSG). Posteriormente, procederase á publicación do anuncio no BOP, conforme ao establecido nos artigos 82.3 e 88.4 da LSG.</p>
    <p>Cuarto. Notificarlles este acordo aos interesados e indicarlles que contra el poderán interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia (artigo 10 da Lei 29/1998, do 13 de xullo) nun prazo de dous meses, contado a partir do día seguinte ao da notificación deste acto, o cal pon fin á vía administrativa (artigo 46 da Lei 29/1998, do 13 de xullo), sen prexuízo de que poidan interpoñer calquera outro recurso ou reclamación que consideren conveniente ao seu dereito.</p>
    <p>O contido íntegro do documento aprobado poderá consultarse na seguinte ligazón: </p>
    <p>http://concellodelugo.gal/gl/actuacions/normativa-urbanistica</p>
    <p>Lugo, 8 de xuño de 2022</p>
    <footer><p>A alcaldesa<br>P.D. (Decreto 2973/2021)<br>Álvaro Santos Ramos<br>Tenente de alcaldesa delegado da Área de Sostibilidade Urbana</p></footer>

