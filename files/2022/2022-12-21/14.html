---
date: '2022-12-21'
id: G0597-131222-0002
page: 64944
number: 241
agency: Consellería de Facenda e Administración Pública
section: IV. Oposicións e concursos.
title: >-
  ACORDO do 12 de decembro de 2022, do tribunal designado para xulgar o proceso
  selectivo para o ingreso, pola quenda de promoción interna, no corpo
  administrativo da Administración xeral da Comunidade Autónoma de Galicia,
  subgrupo C1, convocado pola Orde do 7 de xaneiro de 2020 pola que se dá
  publicidade a unha nova aspirante que superou o proceso selectivo.
range: Acordo
url: >-
  https://www.xunta.gal/dog/Publicados/2022/20221221/AnuncioG0597-131222-0002_gl.html
---
<p>En sesión que tivo lugar o 12 de decembro de 2022, o tribunal nomeado pola Resolución do 21 de setembro de 2020 (DOG núm. 195, do 25 de setembro) para cualificar o proceso selectivo para o ingreso, pola quenda de promoción interna, no corpo administrativo da Administración xeral da Comunidade Autónoma de Galicia, subgrupo C1, convocado pola Orde do 7 de xaneiro de 2020 (DOG núm. 21, do 31 de xaneiro), de conformidade co disposto na base II.6 da convocatoria,</p>
    <h2>ACORDOU:</h2>
    <p>Primeiro. Mediante a Resolución do 15 de xullo de 2022 (publicada no DOG núm. 140, do 22 de xullo), este tribunal acordou elevar, ao director xeral da Función Pública, a lista das persoas aspirantes que superaron o proceso selectivo, para que elaborase a proposta de nomeamento como persoal funcionario de carreira da Xunta de Galicia das persoas que figuraban nela.</p>
    <p>Segundo. O 22 de xullo de 2022 publícase, no DOG núm. 140, a Resolución do 15 de xullo de 2022 do tribunal designado para xulgar o proceso selectivo para o ingreso, pola quenda de promoción interna, no corpo administrativo da Administración xeral da Comunidade Autónoma de Galicia, subgrupo C1, convocado pola Orde do 7 de xaneiro de 2020 pola que se fai pública a relación de aspirantes que superaron o proceso selectivo.</p>
    <p>Segundo sinala a base II.6 da convocatoria: «A orde de prelación das persoas aspirantes virá dada pola suma da puntuación dos exercicios da oposición. Non poderá superar o proceso selectivo un número superior de persoas ao de prazas convocadas.</p>
    <p>Non obstante, para asegurar a cobertura das vacantes, se se producen renuncias das persoas seleccionadas antes do seu nomeamento ou toma de posesión, o órgano convocante poderá requirir unha relación complementaria das persoas que sigan por puntuación ás propostas».</p>
    <p>Terceiro. O día 6.12.2022, mediante escrito da Dirección Xeral da Función Pública, requírese a este tribunal que propoña unha nova persoa aspirante, xa que a persoa aspirante que figuraba co número 151 (Iván Otero Pérez con DNI ***1429**) presentou a súa renuncia ao proceso selectivo, quedando anuladas as súas actuacións.</p>
    <p>Cuarto. Con base no anterior, este tribunal acorda facer público, como anexo a esta resolución, unha nova persoa aspirante que superou o proceso selectivo, coas puntuacións obtidas e con indicación do seu documento nacional de identidade, que ocupa a posición 188, logo de facer a renumeración, na orde de persoas aspirantes aprobadas. De conformidade co establecido na base IV.2 da convocatoria e na Lei 39/2015, do 1 de outubro, do procedemento administrativo común das administracións públicas, as persoas aspirantes dispoñen dun prazo de vinte (20) días hábiles, contados a partir do día seguinte ao da publicación desta resolución no DOG, para presentaren a documentación prevista na citada base.</p>
    <p>Quinto. De conformidade co disposto na base III.13 da convocatoria, contra este acordo do tribunal poderase interpor recurso de alzada ante o conselleiro de Facenda e Administración Pública, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 12 de decembro de 2022</p>
    <footer><p>Vanessa Cal Ríos<br>Presidenta do tribunal</p></footer>
    <h2>ANEXO</h2>
    <h2>Proceso selectivo para o ingreso, pola quenda de promoción interna, <br>no corpo administrativo da Administración xeral <br>da Comunidade Autónoma de Galicia, subgrupo C1</h2>
    <table>
     <tbody>
      <tr>
       <td>Orde</td>
       <td>Quenda</td>
       <td>Apelidos e nome</td>
       <td>DNI</td>
       <td>1º exercicio</td>
       <td>2º exercicio</td>
       <td>Concurso</td>
       <td>Total</td>
      </tr>
      <tr>
       <td>188</td>
       <td>Libre</td>
       <td>Sineiro Torres, María Teresa</td>
       <td>***1252**</td>
       <td>43,15</td>
       <td>Exenta</td>
       <td>31,775</td>
       <td>74,925</td>
      </tr>
     </tbody>
    </table>

