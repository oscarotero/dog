---
date: '2022-12-21'
id: G2018-091222-0002
page: 64968
number: 241
agency: Universidade de Santiago de Compostela
section: IV. Oposicións e concursos.
title: >-
  EXTRACTO da Resolución do 9 de decembro de 2022 pola que se convoca concurso
  público para a provisión de prazas de profesorado laboral fixo asimilado a
  profesor colaborador. Proceso de estabilización.
range: Resolución
url: >-
  https://www.xunta.gal/dog/Publicados/2022/20221221/AnuncioG2018-091222-0002_gl.html
---
<p>Mediante a Resolución reitoral do 9 de decembro de 2022 aprobouse a convocatoria do procedemento selectivo para a cobertura de prazas de profesorado laboral fixo asimilado a profesor colaborador.</p>
    <p>A dita convocatoria faise a partir da oferta de emprego público da Universidade de Santiago de Compostela para o ano 2022, aprobada polo Acordo de Consello de Goberno do 25 de maio de 2022, e en cumprimento do Acordo do Consello de Goberno desta universidade do 29 de novembro de 2022 polo que se aproba a creación de prazas na categoría de profesorado laboral fixo asimilado a profesorado colaborador para posibilitar a estabilización extraordinaria de persoal docente e investigador que está a ocupar praza de interino de longa duración.</p>
    <p>As bases completas da convocatoria poden consultarse no taboleiro electrónico https://sede.usc.es/sede/publica/taboleiro/inicio.htm e na páxina web https://www.usc.gal/gl/institucional/goberno/area/xestionpersoal/PDI/convocatorias/pdipermanente</p>
    <p>O prazo de presentación de solicitudes é de quince días hábiles, contados a partir do seguinte ao da publicación do anuncio deste extracto da convocatoria no Diario Oficial de Galicia.</p>
    <p>Os sucesivos anuncios referentes a esta convocatoria, segundo proceda de conformidade coas bases, publicaranse no taboleiro electrónico https://sede.usc.es/sede/publica/taboleiro/inicio.htm e na páxina web https://www.usc.gal/gl/institucional/goberno/area/xestionpersoal/PDI/convocatorias/pdipermanente</p>
    <p>Santiago de Compostela, 9 de decembro de 2022</p>
    <footer><p>Antonio López Díaz<br>Reitor da Universidade de Santiago de Compostela</p></footer>

