---
date: '2022-12-21'
id: G0655-131222-0003
page: 64843
number: 241
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 13 de decembro de 2022 pola que se modifica a composición do Consello
  Social da Universidade de Santiago de Compostela.
range: Orde
url: >-
  https://www.xunta.gal/dog/Publicados/2022/20221221/AnuncioG0655-131222-0003_gl.html
---
<p>Mediante a Resolución do 14 de xuño de 2021 (DOG do 25 de xuño), fíxose pública a composición do Consello Social da Universidade de Santiago de Compostela.</p>
    <p>A Lei 6/2013, do 13 de xuño, do Sistema universitario de Galicia, establece que o consello social estará integrado por un máximo de trinta e unha persoas membros. </p>
    <p>O artigo 77.2 da citada Lei 6/2013 establece que son membros natos do consello social o reitor/a da universidade, o secretario/a xeral e o ou a xerente da universidade. Así mesmo, serán membros un profesor ou unha profesora, un ou unha estudante e un ou unha representante do persoal da administración de servizos, elixidos/as polo consello de goberno das universidades. A duración do mandato dos membros do consello social sinalados neste punto será establecida polos estatutos da universidade. </p>
    <p>O Consello Social da Universidade de Santiago de Compostela comunica, á Consellería de Cultura, Educación, Formación Profesional e Universidades, que o Consello de Goberno da Universidade de Santiago de Compostela, na sesión do 28 de outubro de 2022, acordou aprobar a designación de María Creo Rodríguez como representante do alumnado no consello social, en substitución de Manuel Veiga Caínzos. Xúntase declaración xurada de compatibilidade do novo membro do consello social. </p>
    <p>O artigo 77.4 da Lei 6/2013, do 13 de xuño, establece que os acordos de designación de membros do consello social seranlle comunicados á persoa titular da consellería competente en materia de universidades, quen procederá ao seu nomeamento mediante orde da súa consellería. </p>
    <p>A condición de persoa membro do consello social adquírese unha vez cumpridos os requisitos de designación, nomeamento e publicación no <em>Diario Oficial de Galicia</em>, e produce efectos a partir desa data.</p>
    <p>Por todo iso,</p>
    <h2>DISPOÑO:</h2>
    <p>Artigo único</p>
    <p>Nomear a María Creo Rodríguez, como representante do alumnado no Consello Social da Universidade de Santiago de Compostela, en substitución de Manuel Veiga Caínzos.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 13 de decembro de 2022</p>
    <footer><p>Román Rodríguez González<br>Conselleiro de Cultura, Educación, <br>Formación Profesional e Universidades</p></footer>

