---
date: '2022-09-06'
id: G0532-300822-0002
page: 47479
number: 169
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 10 de agosto de 2022, da Dirección Xeral de Ordenación do
  Territorio e Urbanismo, de aprobación definitiva da modificación puntual do
  Plan xeral de ordenación municipal do Concello de Carballo para a
  redelimitación de solo de núcleo rural número 2 O Monte.
range: Resolución
url: >-
  https://www.xunta.gal/dog/Publicados/2022/20220906/AnuncioG0532-300822-0002_gl.html
---
<p>O Concello de Carballo solicita a aprobación definitiva da modificación puntual do Plan xeral de ordenación municipal referida, en virtude do previsto no artigo 78.2.c) en relación co artigo 83.6 da Lei 2/2016, do 10 de febreiro, do solo de Galicia (LSG).</p>
    <p>Analizada a documentación achegada e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>1. O Concello de Carballo dispón dun Plan xeral de ordenación municipal aprobado definitivamente pola Orde da Consellería de Medio Ambiente e Ordenación do Territorio do 4 de febreiro de 2016 (DOG do 26 de febreiro). </p>
    <p>2. A Secretaría Xeral de Ordenación do Territorio e Urbanismo emitiu informe o 19.1.2021, para os efectos do trámite de consultas previsto no artigo 78.4.b) da LSG. </p>
    <p>3. A Secretaría Xeral de Calidade e Avaliación Ambiental formulou o informe ambiental estratéxico o día 2.3.2021 (DOG do 16 de marzo), en que se resolve non someter a modificación ao procedemento de avaliación ambiental estratéxica ordinaria. No marco do proceso de consultas previas, contestaron, ademais da SXOTU:</p>
    <p>• A Dirección Xeral de Patrimonio Cultural, informe do 9.12.2020.</p>
    <p>• O Instituto de Estudos do Territorio, informe do 15.2.2021, con observacións.</p>
    <p>4. O xefe da Área de Urbanismo e o técnico-xurídico de Urbanismo emitiron informe técnico e xurídico o 16.9.2021.</p>
    <p>5. O Pleno do Concello de Carballo aprobou inicialmente a modificación o 27.9.2021. Foi sometida a información pública polo prazo de dous meses (El Ideal Gallego e La Voz de Galicia do 13.10.2021, Boletín Oficial del Estado do 26.10.2021 e Diario Oficial de Galicia do 24.11.2021), e notificada aos titulares catastrais coñecidos, sen se presentar ningunha alegación, segundo certificación do secretario xeral municipal do 16.2.2022.</p>
    <p>6. Consta a emisión dos seguintes informes non autonómicos:</p>
    <p>• Subdirección Xeral de Patrimonio (Ministerio de Defensa) do 5.11.2021.</p>
    <p>• Secretaría de Estado de Transportes, Mobilidade e Axenda Urbana do 25.10.2021.</p>
    <p>• Dirección Xeral de Telecomunicacións e Ordenación dos Servizos de Comunicación Audiovisual (Ministerio de Asuntos Económicos e Transformación Dixital) do 2.11.2021, favorable.</p>
    <p>• Área de Fomento (Delegación do Goberno en Galicia) do 13.1.2022.</p>
    <p>• Dirección Xeral de Política Enerxética e Minas (Ministerio para a Transición Ecolóxica e o Reto Demográfico) do 28.1.2022.</p>
    <p>7. Consta a emisión dos seguintes informes autonómicos preceptivos: </p>
    <p>• Servizo de Enerxía e Minas (Vicepresidencia Segunda e Consellería de Economía, Empresa e Innovación) do 25.10.2021.</p>
    <p>• Subdirección Xeral de Planificación e Protección Civil (Dirección Xeral de Emerxencias e Interior) do 28.10.2021.</p>
    <p>• Dirección Xeral de Calidade Ambiental e Cambio Climático, en materia de solos contaminados, do 15.11.2021.</p>
    <p>• Dirección Xeral de Patrimonio Cultural do 13.1.2022, favorable.</p>
    <p>• Augas de Galicia do 14.2.2022, favorable.</p>
    <p>• Instituto de Estudos do Territorio, en materia de paisaxe, do 19.1.2022 (desfavorable) e do 19.4.2022, sen obxeccións.</p>
    <p>8. Deuse audiencia aos concellos limítrofes de Tordoia, Ponteceso, Malpica, A Laracha, Coristanco e Cerceda.</p>
    <p>9. O xefe da Área de Urbanismo e o técnico-xurídico de Urbanismo emitiron informe técnico e xurídico, previos á aprobación provisional, o 16.5.2022.</p>
    <p>10. O Pleno do Concello de Carballo aprobou provisionalmente a modificación o 30.5.2022.</p>
    <p>II. Obxecto e descrición da modificación puntual.</p>
    <p>O obxecto da modificación puntual é redelimitar o solo de núcleo rural común do Monte, para incluír nel un ámbito lindeiro ao oeste do extremo sur do núcleo, parcialmente edificado, co fin de posibilitar a mellora das condicións urbanísticas da zona (execución de urbanización e servizos ás vivendas habitadas existentes nesta).</p>
    <p>A modificación supón un incremento de 10 parcelas edificadas e 8 edificables na delimitación de solo de núcleo rural común (Ordenanza zonal 2, grao 1, segundo o artigo 337 da normativa do PXOM).</p>
    <p>III. Análise e consideracións.</p>
    <p>Non se encontran obxeccións a esta modificación, que se axusta no seu contido e tramitación ao informe emitido pola Dirección Xeral de Ordenación do Territorio e Urbanismo do 19.1.2021.</p>
    <p>IV. Resolución.</p>
    <p>Visto canto antecede, en virtude do establecido no artigo 78.2.c) en relación co artigo 83.6 da Lei 2/2016, do 10 de febreiro, do solo de Galicia,</p>
    <h2>RESOLVO:</h2>
    <p>1. Aprobar definitivamente a modificación puntual do PXOM do Concello de Carballo para a redelimitación do solo de núcleo rural número 2 O Monte.</p>
    <p>2. De conformidade co artigo 88 da Lei 2/2016, do 10 de febreiro, do solo de Galicia, e o artigo 212.1 do Decreto 143/2016, do 22 de setembro, polo que se aproba o seu Regulamento, a Dirección Xeral de Ordenación do Territorio e Urbanismo inscribirá de oficio esta modificación puntual no Rexistro de Planeamento Urbanístico de Galicia.</p>
    <p>3. Notifíquese ao Concello e publíquese no Diario Oficial de Galicia, de conformidade co disposto no artigo 199.2 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro.</p>
    <p>4. De conformidade co disposto polos artigos 82 e 88.4 da Lei 2/2016, do 10 de febreiro, e 70 da Lei 7/1985, do 2 de abril, reguladora das bases de réxime local, o concello deberá publicar a normativa da modificación aprobada no Boletín Oficial da provincia, unha vez inscrita esta no Rexistro de Planeamento Urbanístico.</p>
    <p>5. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de agosto de 2022</p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>

