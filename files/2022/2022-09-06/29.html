---
date: '2022-09-06'
id: G0256-260822-0001
page: 47613
number: 169
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 23 de agosto de 2022, da Área Provincial de Turismo de Ourense, pola
  que se lle dá audiencia ao interesado no procedemento de baixa e cancelación
  da inscrición no Rexistro de Empresas e Actividades Turísticas.
range: Cédula
url: >-
  https://www.xunta.gal/dog/Publicados/2022/20220906/AnuncioG0256-260822-0001_gl.html
---
<p>De conformidade co disposto nos artigos 44 e 82 da Lei 39/2015, do 1 de outubro, do procedemento administrativo común e das administracións públicas, notifícaselle e outórgaselle audiencia ao titular do establecemento que no anexo se menciona, no procedemento de baixa da autorización e cancelación da inscrición no Rexistro de Empresas e Actividades Turísticas da Comunidade Autónoma de Galicia.</p>
    <p>Mediante a visita da Inspección, da Área Provincial de Turismo de Ourense, comprobouse que no establecemento que se relaciona no anexo non se realiza nin exerce a actividade turística para a cal foi autorizado no seu día.</p>
    <p>Ao considerar que no expediente non consta ningunha comunicación do cesamento da actividade, esta xefatura territorial acordou, ao abeiro do establecido no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma de Galicia, iniciar o expediente de baixa de oficio do establecemento relacionado no anexo.</p>
    <p>O que se lle notifica ao titular do establecemento referido, para que no prazo de 15 días poida efectuar as alegacións que considere pertinentes, podendo examinar o expediente e obter copias dos documentos contido nel, na Área Provincial de Turismo de Ourense.</p>
    <p>Ourense, 23 de agosto de 2022</p>
    <footer><p>Cecilio Santalices de la Escosura Mourille<br>Xefe da Área Provincial de Turismo de Ourense</p></footer>
    <h2>ANEXO</h2>
    <p>Establecemento: Pensión Casa do Lombo H-OR-833.</p>
    <p>Titular: Juan Carlos Gelabert Aparicio.</p>
    <p>Enderezo: Cacidrón, 1.</p>
    <p>Concello: Castro Caldelas.</p>

