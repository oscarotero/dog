---
date: '2022-05-16'
id: C3B0-150522-1
page: 28619
number: 94
agency: Presidencia da Xunta de Galicia
section: I. Disposicións xerais.
title: >-
  DECRETO 58/2022, do 15 de maio, polo que se establece a estrutura orgánica da
  Xunta de Galicia.
range: Decreto
url: >-
  https://www.xunta.gal/dog/Publicados/2022/20220516/AnuncioC3B0-150522-1_gl.html
---
<p>Elixido e investido polo Parlamento de Galicia dos poderes propios do presidente da Xunta de Galicia, segundo o Estatuto de autonomía, conforme o disposto nos artigos 15 e 18 da Lei 1/1983, do 22 de febreiro, de normas reguladoras da Xunta e da súa Presidencia, en virtude das atribucións que me confire o artigo 26.1 do mesmo texto legal para crear, modificar ou suprimir mediante decreto as vicepresidencias e consellerías da Xunta de Galicia, e tendo en conta os criterios de eficacia e economía que deben inspirar a actuación e a organización administrativa, </p>
    <h2>DISPOÑO:</h2>
    <p>Artigo 1</p>
    <p>A Xunta de Galicia estará integrada polas vicepresidencias e consellerías que a seguir se relacionan:</p>
    <p>– Vicepresidencia Primeira e Consellería de Economía, Industria e Innovación.</p>
    <p>– Vicepresidencia Segunda e Consellería de Presidencia, Xustiza e Deportes.</p>
    <p>– Consellería de Facenda e Administración Pública.</p>
    <p>– Consellería de Medio Ambiente, Territorio e Vivenda.</p>
    <p>– Consellería de Infraestruturas e Mobilidade. </p>
    <p>– Consellería de Cultura, Educación, Formación Profesional e Universidades.</p>
    <p>– Consellería de Promoción do Emprego e Igualdade.</p>
    <p>– Consellería de Sanidade.</p>
    <p>– Consellería de Política Social e Xuventude.</p>
    <p>– Consellería do Medio Rural.</p>
    <p>– Consellería do Mar.</p>
    <p>Artigo 2</p>
    <p>A orde de prelación das consellerías manterase segundo o establecido no artigo anterior.</p>
    <p>Disposición transitoria</p>
    <p>Mentres non se proceda ao desenvolvemento da estrutura contida neste decreto, os órganos superiores e de dirección existentes manterán a súa estrutura e funcións.</p>
    <p>Disposición derrogatoria</p>
    <p>Quedan derrogadas cantas disposicións de igual ou inferior rango se opoñan ao disposto neste decreto.</p>
    <p>Disposición derradeira primeira </p>
    <p>O Consello da Xunta determinará a estrutura orgánica das vicepresidencias e das consellerías previstas neste decreto.</p>
    <p>Disposición derradeira segunda</p>
    <p>A Consellería de Facenda e Administración Pública realizará as modificacións e habilitacións orzamentarias precisas para o cumprimento do previsto neste decreto.</p>
    <p>Disposición derradeira terceira</p>
    <p>Este decreto entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, quince de maio de dous mil vinte e dous</p>
    <footer><p>Alfonso Rueda Valenzuela<br>Presidente</p></footer>

