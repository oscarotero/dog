---
date: '2022-05-16'
id: G0596-090522-0005
page: 28923
number: 94
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 3 de maio de 2022, da Xefatura Territorial de Pontevedra, pola
  que se someten a información pública as solicitudes de autorización
  administrativa previa e de construción da ampliación da capacidade de
  transformación da subestación Montouto (220/20 kV), situada no concello de
  Arbo, na provincia de Pontevedra (expediente IN408A/178).
range: Resolución
url: >-
  https://www.xunta.gal/dog/Publicados/2022/20220516/AnuncioG0596-090522-0005_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; sométese a información pública a solicitude relacionada coa instalación que se describe a continuación:</p>
    <p>Solicitante: Montouto 2000, S.A.</p>
    <p>Denominación do proxecto: ampliación da subestación Montouto.</p>
    <p>Concello afectado: Arbo (Pontevedra).</p>
    <p>Finalidade: habilitar a subestación de Montouto para a evacuación da enerxía xerada pola ampliación de potencia do actual parque Montouto 2000 en 7,95 MW e para a conexión dos futuros parques Paradanta 16,8 MW (expediente IN408A 2019/48) e O Sobredo 18 MW (expediente IN661A 2011/5-4).</p>
    <p>Obxecto: ampliación da capacidade de transformación, coa substitución dos dous actuais transformadores de potencia de 31,5 MVA por un único transformador de 110 MVA, e conectando a el as dúas actuais cabinas de 20 kV. A conexión dos novos parques realizarase a través dun novo centro de seccionamento, prefabricado monobloque, que se instalará no recinto da subestación, conectado tamén ao novo transformador de potencia.</p>
    <p>Coordenadas do centro de seccionamento:</p>
    <table>
     <tbody>
      <tr>
       <td>Nº de vértice envolvente</td>
       <td>X_UTM (H29 ETRS89)</td>
       <td>Y_UTM (H29 ETRS89)</td>
       <td>Termo municipal</td>
      </tr>
      <tr>
       <td>P1</td>
       <td>556.830,00</td>
       <td>4.663.824,00</td>
       <td>Arbo</td>
      </tr>
      <tr>
       <td>P2</td>
       <td>556.828,00</td>
       <td>4.663.823,00</td>
       <td>Arbo</td>
      </tr>
      <tr>
       <td>P3</td>
       <td>556.826,00</td>
       <td>4.663.827,00</td>
       <td>Arbo</td>
      </tr>
      <tr>
       <td>P4</td>
       <td>556.829,00</td>
       <td>4.663.828,00</td>
       <td>Arbo</td>
      </tr>
     </tbody>
    </table>
    <p>Orzamento (sen IVE): 1.864.795,12 €.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>De acordo co disposto no artigo 33 da Lei 8/2009, do 22 de decembro, e polas demais normas de aplicación relacionadas ao inicio desta resolución, constitúe o obxecto da información pública o proxecto técnico administrativo.</p>
    <p>O que se fai público de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos poidan presentar as súas alegacións, no prazo de trinta (30) días contados a partir do día seguinte ao da última publicación desta resolución.</p>
    <p>Atendendo ás medidas preventivas fronte ao coronavirus COVID-19, a consulta da documentación realizarase preferentemente a través da seguinte ligazón da web da Vicepresidencia Segunda e Consellería de Economía, Empresa e Innovación: https://ceei.xunta.gal/transparencia/documentos-sometidos-a-informacion-publica, na epígrafe de instalacións de xeración. A atención será telefónica no número 986 80 52 39.</p>
    <p>Cando sexa indispensable a atención presencial, poderase acudir á Xefatura Territorial da Vicepresidencia Segunda e Consellería de Economía, Empresa e Innovación de Pontevedra (avenida Mª Victoria Moreno, nº 43, 5º, 36071 Pontevedra), mediante cita previa no número de teléfono indicado.</p>
    <p>Pontevedra, 3 de maio de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

