---
date: '2022-10-13'
id: G0198-031022-0001
page: 54478
number: 195
agency: Axencia Galega de Innovación
section: III. Outras disposicións.
title: >-
  RESOLUCIÓN do 30 de setembro de 2022 pola que se adxudican as axudas do
  programa Consolida Bio para o apoio á consolidación do sector biotecnolóxico a
  través de plans de investimento e innovación, financiados no marco do eixe
  REACT-UE do programa operativo do Fondo Europeo de Desenvolvemento Rexional
  (Feder) de Galicia 2014-2020 como parte da resposta da UE á pandemia da
  COVID-19, convocadas pola Resolución do 4 de maio de 2022 (Diario Oficial de
  Galicia número 96, do 19 de maio).
range: Resolución
url: >-
  https://www.xunta.gal/dog/Publicados/2022/20221013/AnuncioG0198-031022-0001_gl.html
---
<p>Mediante a Resolución da Axencia Galega de Innovación do 4 de maio de 2022 (DOG núm. 96, do 19 de maio) convocáronse as subvencións do programa Consolida Bio para o apoio á consolidación do sector biotecnolóxico a través de plans de investimento e innovación, financiados no marco do eixe REACT-UE do programa operativo do Fondo Europeo de Desenvolvemento Rexional (Feder) de Galicia 2014-2020 como parte da resposta da UE á pandemia da COVID-19.</p>
    <p>No seu artigo 21 regúlase a resolución e notificación destas axudas unha vez que a comisión de selección establecida no artigo 18 seleccione as solicitudes admitidas e emita un informe no cal se concrete o resultado da avaliación efectuada e a contía da axuda proposta, conforme os criterios establecidos no artigo 19.</p>
    <p>De acordo con isto, e atendendo ao informe elaborado na sesión do 21 de setembro de 2022 pola comisión de selección, esta Axencia Galega de Innovación</p>
    <h2>RESOLVE:</h2>
    <p>1. Conceder a axuda para o apoio á consolidación do sector biotecnolóxico a través de plans de investimento e innovación, financiados no marco do eixe REACT-UE do programa operativo do Fondo Europeo de Desenvolvemento Rexional (Feder) de Galicia 2014-2020 como parte da resposta da UE á pandemia da COVID-19, á entidade que presentou solicitude á dita convocatoria, a cal foi puntuada de conformidade co disposto no artigo 19 das bases reguladoras, que figura no anexo I a esta proposta. O importe total da axuda concedida é 100.944,73 €, con cargo á aplicación orzamentaria que se recolle no seguinte cadro:</p>
    <table>
     <tbody>
      <tr>
       <td>Aplicación/proxecto</td>
       <td>Anualidade 2022</td>
       <td>Anualidade 2023</td>
       <td>Total</td>
      </tr>
      <tr>
       <td>06.A2.561A.770.0/2021 00012</td>
       <td>23.219,80 €</td>
       <td>77.724,93 €</td>
       <td>100.944,73 €</td>
      </tr>
     </tbody>
    </table>
    <p>2. Para xustificar a subvención deberá presentarse a documentación indicada no artigo 27 da resolución de convocatoria no prazo establecido no artigo 26, no seu punto 2.</p>
    <p>3. Contra esta resolución, sen prexuízo de que o interesado poida exercer calquera outro que consideren procedente, poderá interpor recurso de alzada no prazo dun mes, contado desde o día seguinte ao da notificación da resolución, perante o presidente da Axencia Galega de Innovación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 30 de setembro de 2022</p>
    <footer><p>Patricia Argerey Vilar<br>Directora da Axencia Galega de Innovación</p></footer>
    <h2>ANEXO I</h2>
    <h2>Entidades beneficiarias</h2>
    <table>
     <tbody>
      <tr>
       <td>Nº de expediente</td>
       <td>Razón social</td>
       <td>CIF</td>
       <td>Puntos</td>
       <td>Orzamento total</td>
       <td>Axuda total</td>
      </tr>
      <tr>
       <td>001_IN861A_INDROPS</td>
       <td>Indrops Laboratorio de Análisis y Calidad Medioambiental, S.L.</td>
       <td>B70318589</td>
       <td>62,0</td>
       <td>476.073,65 €</td>
       <td>100.944,73 €</td>
      </tr>
     </tbody>
    </table>

