---
date: '2022-08-05'
id: G1097-260722-0001
page: 42858
number: 149
agency: Axencia Galega das Industrias Culturais
section: III. Outras disposicións.
title: >-
  RESOLUCIÓN do 21 de xullo de 2022 pola que se dá publicidade do esgotamento de
  crédito da Resolución do 18 de maio de 2022 (Diario Oficial de Galicia número
  107, do 6 de xuño) pola que se establecen as bases das subvencións, en réxime
  de concorrencia non competitiva, para o fomento das artes escénicas e musicais
  nos concellos da Comunidade Autónoma de Galicia polos que discorren os
  diferentes Camiños de Santiago, con motivo do Xacobeo 21-22: Cultura no
  Camiño, e se convocan para o ano 2022 (código de procedemento CT302B).
range: Resolución
url: >-
  https://www.xunta.gal/dog/Publicados/2022/20220805/AnuncioG1097-260722-0001_gl.html
---
<p>Antecedentes:</p>
    <p>Primeiro. A Resolución do 18 de maio de 2022, publicada no DOG nº 107, do luns 6 de xuño de 2022, establece as bases de subvencións, en réxime de concorrencia non competitiva, para o fomento das artes escénicas e musicais nos concellos da Comunidade Autónoma de Galicia polos que discorren os diferentes Camiños de Santiago, con motivo do Xacobeo 21.22: Cultura no Camiño, e se convocan para o ano 2022 (código de procedemento CT302B).</p>
    <p>Segundo. Na base cuarta, punto 1, indícase que a concesión das subvencións se tramitará polo procedemento de concorrencia non competitiva, de xeito abreviado ata o esgotamento de crédito de conformidade co previsto nos artigos 19.2 e 22 da Lei 9/2007, do 13 de xuño, de subvencións de Galicia.</p>
    <p>Terceiro. Unha vez revisadas e ordenadas todas as solicitudes presentadas coa documentación completa, a última solicitude que se puido conceder antes do esgotamento de crédito tivo entrada no Rexistro Electrónico da Xunta de Galicia con data do 4 de xullo de 2022, ás 14.40 horas, co número 2022/1744813.</p>
    <p>En virtude do exposto anteriormente, e de acordo co establecido no artigo 31.4 da Lei 9/2007, do 13 de xuño, de subvencións de Galicia,</p>
    <p class="dog-titulo">RESOLVO:</p>
    <p>Dar a coñecer o esgotamento de crédito, con cargo á aplicación orzamentaria 10.A1.432B.760.0, con data do 4 de xullo de 2022, ás 14.40 horas, da Resolución do 18 de maio de 2022 (DOG nº 107, do luns 6 de xuño), pola que se establecen as bases de subvencións, en réxime de concorrencia non competitiva, para o fomento das artes escénicas e musicais nos concellos da Comunidade Autónoma de Galicia polos que discorren os diferentes Camiños de Santiago, con motivo do Xacobeo 21.22: Cultura no Camiño.</p>
    <p>Santiago de Compostela, 21 de xullo de 2022</p>
    <footer><p>Román Rodríguez González<br>Presidente do Consello Reitor da Axencia Galega das Industrias Culturais</p></footer>

