---
date: '2022-08-05'
id: G0655-280722-0003
page: 42770
number: 149
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 28 de xullo de 2022, da Dirección Xeral de Formación
  Profesional, pola que se fai pública a relación de escolas de arte e
  superiores de deseño autorizadas para impartir ciclos formativos plurilingües
  (PluriArt), así como os ciclos formativos autorizados para o curso 2022/23.
range: Resolución
url: >-
  https://www.xunta.gal/dog/Publicados/2022/20220805/AnuncioG0655-280722-0003_gl.html
---
<p>Mediante a Resolución do 8 de xuño de 2022, da Dirección Xeral de Formación Profesional, pola que se regulan os ciclos formativos plurilingües nas ensinanzas profesionais de artes plásticas e deseño (PluriArt) para o curso 2022/23 (DOG do 17 de xuño), regulouse o desenvolvemento de ciclos formativos plurilingües nas ensinanzas profesionais de artes plásticas e deseño no ámbito da Comunidade Autónoma de Galicia e estableceuse a convocatoria para as escolas de arte e superiores de deseño que desexen impartir estes ciclos plurilingües no curso 2022/23.</p>
    <p>O punto décimo terceiro da antedita Resolución do 8 de xuño de 2022 establece que o director xeral de Formación Profesional ditará unha resolución que conterá a relación de escolas de arte e superiores de deseño e ciclos autorizados, e que se publicará no <em>Diario Oficial de Galicia</em>.</p>
    <p>En virtude do exposto anteriormente,</p>
    <p class="dog-titulo">RESOLVO:</p>
    <p>Primeiro. Publicar a relación de escolas de arte e superiores de deseño autorizadas para impartir ciclos formativos plurilingües (PluriArt) no curso 2022/23, así como os ciclos formativos autorizados.</p>
    <p>Segundo. Contra esta resolución poderase interpor recurso de alzada ante o conselleiro de Cultura, Educación, Formación Profesional e Universidades no prazo dun mes, contado a partir do día seguinte ao da súa publicación no <em>Diario Oficial de Galicia</em>, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 28 de xullo de 2022</p>
    <footer><p>José Luis Mira Lema<br>Director xeral de Formación Profesional</p></footer>
    <h2>ANEXO</h2>
    <h3>Escolas de arte e superiores de deseño autorizadas para impartir ciclos formativos plurilingües (PluriArt) no curso 2022/23 e ciclos formativos autorizados</h3>
    <table>
     <tbody>
      <tr>
       <td>Código</td>
       <td>Escola de arte e superior de deseño</td>
       <td>Código</td>
       <td>Ciclo</td>
       <td>Idioma</td>
      </tr>
      <tr>
       <td rowspan="2">15005506</td>
       <td rowspan="2">EASD Pablo Picasso</td>
       <td>PS13003</td>
       <td>Escultura Aplicada ao Espectáculo
        (ciclo formativo de grao superior)</td>
       <td>Inglés</td>
      </tr>
      <tr>
       <td>PS12003</td>
       <td>Ilustración
        (ciclo formativo de grao superior)</td>
       <td>Inglés</td>
      </tr>
      <tr>
       <td>27006589</td>
       <td>EASD Ramón Falcón</td>
       <td>PM03002</td>
       <td>Serigrafía artística
        (ciclo formativo de grao medio)</td>
       <td>Inglés</td>
      </tr>
     </tbody>
    </table>

