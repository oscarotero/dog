---
date: '2022-07-22'
id: G0003-180722-0004
page: 41193
number: 140
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 18 de xullo de 2022, da Dirección Xeral de Recursos Humanos,
  pola que se declaran, con carácter definitivo, as persoas aspirantes admitidas
  e excluídas e se nomea o tribunal cualificador do proceso selectivo, polo
  sistema de concurso, para o acceso á condición de persoal fixo da categoría de
  facultativo/a especialista de atención primaria.
range: Resolución
url: >-
  https://www.xunta.gal/dog/Publicados/2022/20220722/AnuncioG0003-180722-0004_gl.html
---
<p>Mediante Resolución do 18 de abril de 2022, da Dirección Xeral de Recursos Humanos (<em>Diario Oficial de Galicia</em> núm. 80, do 27 de abril) convocouse o proceso selectivo, polo sistema de concurso, para o acceso á condición de persoal fixo da categoría de facultativo/a especialista de atención primaria.</p>
    <p>A Resolución do 13 de xuño de 2022 (<em>Diario Oficial de Galicia</em> núm. 118, do 21 de xuño) declarou con carácter provisional as persoas aspirantes admitidas e excluídas no proceso selectivo.</p>
    <p>A base sexta da resolución de convocatoria establece un prazo de emenda para as persoas que, tendo presentado debidamente a solicitude de participación no proceso, non consten como admitidas nin excluídas na relación publicada, así como para poder corrixir o defecto que motivou a exclusión.</p>
    <p>Na base sétima da dita resolución disponse que o tribunal cualificador será nomeado pola autoridade convocante e publicarase para este efecto a oportuna resolución no <em>Diario Oficial de Galicia</em>.</p>
    <p>Logo de finalizado o prazo de emenda previsto na base sexta e de conformidade coas bases sexta e sétima da resolución de convocatoria, esta dirección xeral, como órgano convocante do proceso,</p>
    <h2>ACORDA:</h2>
    <p>Primeiro. Declarar, con carácter definitivo, os/as aspirantes admitidos/as e excluídos/as no proceso selectivo, polo sistema de concurso, para o acceso á condición de persoal fixo da categoría de facultativo/a especialista de atención primaria, convocado pola Resolución do 18 de abril de 2022.</p>
    <p>Segundo. As listas coa relación definitiva de admitidos/as e excluído/as, con indicación do motivo de exclusión, poderanse examinar na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>Terceiro. Nomear, con efectos da data da presente resolución, os membros do tribunal, titulares e suplentes, que xulgarán o proceso selectivo, polo sistema de concurso, para o ingreso, na categoría de facultativo/a especialista de atención primaria (quendas de acceso libre, promoción interna e discapacidade xeral), convocado pola Resolución da Dirección Xeral de Recursos Humanos do Servizo Galego de Saúde, do 18 de abril de 2022, e que se relacionan no anexo desta resolución.</p>
    <p>Cuarto. Declarar de aplicación a este proceso as normas de funcionamento e actuación dos tribunais e do persoal colaborador, negociadas e aprobadas na Mesa Sectorial de Sanidade, que sexan de aplicación atendendo ás particularidades do proceso, así como o Protocolo de medidas de seguridade e organizativas no desenvolvemento dos procesos selectivos do Servizo Galego de Saúde fronte á pandemia da COVID-19 autorizado pola Dirección Xeral de Saúde Pública da Consellería de Sanidade, á disposición das persoas interesadas na páxina web do Servizo Galego de Saúde (www.sergas.es).</p>
    <p>Quinto. Contra esta resolución as persoas interesadas poderán interpoñer directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa publicación no <em>Diario Oficial de Galicia</em>, de conformidade co disposto nos artigos 8.2 e 10.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Potestativamente, e con carácter previo, poderán interpor recurso de reposición, ante a Dirección Xeral de Recursos Humanos do Servizo Galego de Saúde, no prazo dun (1) mes contado desde a mesma data.</p>
    <p>Santiago de Compostela, 18 de xullo de 2022</p>
    <footer><p>Ana María Comesaña Álvarez<br>Directora xeral de Recursos Humanos</p></footer>
    <h2>ANEXO</h2>
    <table>
     <tbody>
      <tr>
       <td colspan="4">Facultativo/a especialista de atención primaria.</td>
      </tr>
      <tr>
       <td>Presidenta titular</td>
       <td>María Sinda Blanco Lobeiras</td>
       <td>Persoal estatutario licenciado sanitario</td>
       <td>Médica de familia de atención primaria</td>
      </tr>
      <tr>
       <td>Secretaria titular</td>
       <td>Esperanza Rodríguez Cabo</td>
       <td>Persoal estatutario de xestión e servizos</td>
       <td>Grupo técnico da función administrativa</td>
      </tr>
      <tr>
       <td>Vogal titular</td>
       <td>María Blanca Cimadevila Álvarez</td>
       <td>Persoal estatutario licenciado sanitario</td>
       <td>Médica de familia de atención primaria</td>
      </tr>
      <tr>
       <td>Vogal titular</td>
       <td>Cristina Pérez Féas</td>
       <td>Funcionaria Lei 17/1989, do 23 de outubro</td>
       <td>Farmacéutica Inspectora de Saúde Pública</td>
      </tr>
      <tr>
       <td>Vogal titular</td>
       <td>Alfonso Alonso Fachado</td>
       <td>Persoal estatutario licenciado sanitario</td>
       <td>Médico de familia de atención primaria</td>
      </tr>
      <tr>
       <td>Presidenta suplente</td>
       <td>Cristina Otero Bouzada</td>
       <td>Persoal estatutario licenciado sanitario</td>
       <td>Médica de familia de atención primaria</td>
      </tr>
      <tr>
       <td>Secretario suplente</td>
       <td>Alberto Jesús López Suárez</td>
       <td>Persoal estatutario de xestión e servizos</td>
       <td>Grupo técnico da función administrativa</td>
      </tr>
      <tr>
       <td>Vogal suplente</td>
       <td>Manuel Portela Romero</td>
       <td>Persoal estatutario licenciado sanitario</td>
       <td>Médico de familia de atención primaria</td>
      </tr>
      <tr>
       <td>Vogal suplente</td>
       <td>María Teresa Rey Liste</td>
       <td>Persoal estatutario licenciado sanitario</td>
       <td>Médica de familia de atención primaria</td>
      </tr>
      <tr>
       <td>Vogal suplente</td>
       <td>Gabriela Alejandra González Losada</td>
       <td>Persoal estatutario licenciado sanitario</td>
       <td>Médica de familia de atención primaria</td>
      </tr>
     </tbody>
    </table>

