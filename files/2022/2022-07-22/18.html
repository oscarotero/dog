---
date: '2022-07-22'
id: V0653-010722-0009
page: 41206
number: 140
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 30 de xuño de 2022, da Xefatura Territorial de Ourense, pola que
  se conceden as autorizacións administrativas previa e de construción e se
  declaran, en concreto, de utilidade pública, para os efectos da urxente
  ocupación, dunha instalación eléctrica no concello de San Cibrao das Viñas
  (expediente IN407A 2022/41-3).
range: Resolución
url: >-
  https://www.xunta.gal/dog/Publicados/2022/20220722/AnuncioV0653-010722-0009_gl.html
---
<p>Examinado o expediente instruído por solicitude de UFD Distribución Electricidad, S.A. (en diante, UFD), co CIF A63222533, e domicilio social en avenida San Luis, 77, 28033 Madrid, sobre as autorizacións administrativas previa e de construción e a declaración, en concreto, de utilidade pública a instalacións eléctricas sitas no concello de San Cibrao das Viñas, resultan os seguintes:</p>
    <p>Antecedentes de feito:</p>
    <p>Primeiro. O 9.4.2022, UFD solicitou as autorizacións administrativas previa e de construción e a declaración, en concreto, de utilidade pública das instalacións eléctricas que se inclúen no proxecto de execución denominado proxecto para LMTA, CTI e RBT Vilanova 3 (San Cibrao das Viñas), asinado o 8.10.2021 polo enxeñeiro industrial, David Núñez Fernández, colexiado núm. 1534 do ICOIIG, quen acredita a súa habilitación e competencia mediante declaración responsable da data sinalada, que se vai desenvolver no lugar de Vilanova, concello de San Cibrao das Viñas, cun orzamento de 27.226,22 € e que prevé a execución das instalacións que teñen as características técnicas que se detallan a seguir:</p>
    <p>– LMTA derivada da SCV825, en condutor tipo LA-56 de 9 m de lonxitude, de alimentación a CTI proxectado sobre apoio de celosía metálica, de 100 kVA de potencia aparente e RT 20.000/400-230 V, con illante en aceite mineral.</p>
    <p>Segundo. A solicitude someteuse a información pública por resolución desta xefatura territorial, que foi publicada no DOG do 10.5.2022 e no xornal <em>La Región</em> de Ourense do 3.5.2022. Ademais, a documentación que foi sometida a información pública estivo tamén á disposición no portal da Vicepresidencia Primeira e Consellería de Economía, Industria e Innovación durante o prazo regulamentario, e nesta xefatura territorial, en aplicación dos artigos 125 e 144 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Dentro do prazo establecido para iso foron presentadas as seguintes alegacións, das cales se lle deu traslado á empresa promotora UFD:</p>
    <p>– Javier Barandela Villanueva, titular dos predios números 1 e 2 da relación de afectados, manifesta que non está de acordo co importe da indemnización ofertado pola empresa eléctrica polas afeccións ás súas propiedades, e pide información sobre a instalación na parcela catastral núm. 264 do polígono 65 (predio 1 citado) dun poste do tendido eléctrico, producida anteriormente.</p>
    <p>Terceiro. Para cumprir co trámite previsto nos artigos 127 e 131 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e co artigo 146 no relativo á utilidade pública, foron remitidas as correspondentes separatas técnicas do proxecto aos seguintes organismos: Deputación Provincial de Ourense e Concello de San Cibrao das Viñas.</p>
    <p>Fundamentos de dereito:</p>
    <p>Primeiro. Esta xefatura territorial é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma Galega en materia de industria, enerxía e minas, no Decreto 58/2022, do 15 de maio, polo que se estableceu a estrutura orgánica da Xunta de Galicia (DOG núm. 94, do 16 de maio), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; en relación coa Lei 24/2013, do 26 de decembro, do sector eléctrico, e co citado Real decreto 1955/2000, do 1 de decembro.</p>
    <p>Segundo. Foron cumpridos os trámites ordenados na Lei 24/2013, do 26 de decembro, do sector eléctrico, no capítulo II do título VII do citado Real decreto 1955/2000, do 1 de decembro, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>Dentro do trámite de condicionados con outros organismos afectados, citados no antecedente de feito terceiro desta resolución, consta no expediente a aceptación de UFD aos condicionados establecido polo Concello de San Cibrao das Viñas, e tamén dentro do prazo establecido para iso a Deputación Provincial non se manifestou en contra do proxecto, polo que a tenor da norma arriba sinalada, se entende que amosa a súa conformidade á autorización da instalación conforme o sinalado no proxecto de execución. </p>
    <p>Terceiro. Á vista do proxecto, das alegacións presentadas, da contestación realizada pola empresa eléctrica solicitante e da lexislación de aplicación, cómpre manifestar o seguinte:</p>
    <p>No relativo ao menosprezo derivado das afeccións e servidumes impostas hai que dicir que non corresponde a esta fase do procedemento o entrar na súa valoración por ser competencia do Xurado de Expropiación de Galicia; será no levantamento das actas previas á ocupación, trámite para o cal serán citados os afectados no momento que corresponda, cando polo perito da Administración se comproben os actuais aproveitamentos e os demais datos que han servir, xunto coas follas de valoración que presenten as partes, para que o sinalado órgano adopte a resolución do correspondente prezo xusto.</p>
    <p>A ocupación por un apoio no predio núm. 264, á que fai alusión o sr. Barandela nas súas alegacións, como indica UFD na súa contestación de alegacións, non está incluída no presente proxecto, xa que correspondeu ao proxecto LMT Vilanova-Enfesta e derivacións, tramitado no expediente núm. 3861-AT, expediente finalizado e con autorización de posta en servizo do 24.4.1994. </p>
    <p>Esta xefatura territorial, de acordo co que antecede e no exercicio das competencias que ten atribuídas,</p>
    <h2>RESOLVE:</h2>
    <p>Primeiro. Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada. </p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Segundo. Declarar a utilidade pública, en concreto, das instalacións do proxecto segundo o previsto nos artigos 54 e 56 da Lei 24/2013, do 26 de decembro, do sector eléctrico, o que leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa do 16 de decembro de 1954 (BOE núm. 351, do 17 de decembro).</p>
    <p>Que polo representante da Administración, en cumprimento do disposto nos artigos 52 da Lei de expropiación forzosa, do 16 de decembro de 1954, e 149 do Real decreto 1955/2000, do 1 de decembro, se dea comezo ao levantamento das actas previas á ocupación, nos días e horas que a cada interesado se lle notifique de xeito individual, daqueles predios que figuran no anexo da resolución de información pública do proxecto.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 30 de xuño de 2022</p>
    <footer><p>O xefe territorial de Ourense<br>P.S.L. (Decreto 230/2020, artigo 36.3)<br>José Rodríguez Paz<br>Xefe do Servizo de Enerxía e Minas</p></footer>

