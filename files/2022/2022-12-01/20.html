---
date: '2022-12-01'
id: V0653-101122-0006
page: 61860
number: 229
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 9 de novembro de 2022, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello de San Cibrao das Viñas (expediente IN407A
  2021/137-3).
range: Resolución
url: >-
  https://www.xunta.gal/dog/Publicados/2022/20221201/AnuncioV0653-101122-0006_gl.html
---
<p>Visto o expediente para outorgamento das autorizacións administrativas previa e de construción das instalacións eléctricas que a seguir se describen, tal e como se recollen no proxecto asinado en Ourense polo enxeñeiro técnico industrial Antonio Javier Sabín Vázquez, colexiado núm. 2233 do Coeticor, o día 28.1.2021, quen acredita a súa habilitación e competencia mediante declaración responsable da data sinalada. </p>
    <p>O proxecto foi modificado polos seus anexos 1 e 2, asinados polo citado colexiado, respectivamente, con datas do 3.12.2021 e 28.9.2022, e presentados a trámite pola empresa distribuidora que a seguir se cita. O anexo 1 prevé a desafectación do predio propiedade de Antonio Cid García e considéranse, polo tanto, as alegacións presentadas ao respecto polo dicente con data do 22.10.2021. Mentres que o anexo 2 obedece ao soterramento das infraestruturas situadas dentro da parcela con referencia catastral 8032002NG9883S0001IO, tal e como demandaba o Concello de San Cibrao das Viñas á vista do informe do arquitecto municipal do 25.1.2022, que foi incorporado ao expediente.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Enderezo: A Batundeira, nº 2, Velle, 32960 Ourense.</p>
    <p>Denominación: LMTS, CTS, RBT Pazos de San Clodio.</p>
    <p>Situación: lugar de Pazos de San Clodio, concello de San Cibrao das Viñas.</p>
    <p>Orzamento: 48.568,43 €.</p>
    <p>Características técnicas:</p>
    <p>– LMTS con E/S en CT proxectado, en condutor tipo RHZ1-2 OL 12/20 kV, 3 (1×240 Al), de 726 m de lonxitude, con inicio en empalmes proxectados na LMTS SCV812 (expediente IN407A 2016/15-3) e fin no CTC soterrada proxectada.</p>
    <p>– Centro de transformación de tipo prefabricado compacto, manobra exterior con envolvente en edificio prefabricado subterráneo, con ventilación horizontal e celas 2L+1P, telecontrolado GSM/GPRS/FO. Illante de aceite mineral. Potencia aparente de 250 kVA e R.T. 20.000/400-230 V. Sitúase en parcela con referencia catastral: 8032002NG-9883S0001IO.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción das devanditas instalacións, cuxas características se axustarán en todas as súas partes ao proxecto arriba sinalado, cos seus anexos 1 e 2, asinados polo enxeñeiro técnico industrial Antonio Javier Sabín Vázquez, colexiado núm. 2233 do Coeticor, e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 9 de novembro de 2022</p>
    <footer><p>Alicia María López Míguez<br>Xefa territorial de Ourense</p></footer>

