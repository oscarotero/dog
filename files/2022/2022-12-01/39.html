---
date: '2022-12-01'
id: G0426-171122-0002
page: 61907
number: 229
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 15 de novembro de 2022, do Xurado Provincial de Clasificación de
  Montes Veciñais en Man Común de Lugo, polo que se comunica aos posibles
  titulares de dereitos e intereses o acordo adoptado por este xurado, relativo
  ao monte de Valados, no concello de Baralla (expediente 128/77).
range: Anuncio
url: >-
  https://www.xunta.gal/dog/Publicados/2022/20221201/AnuncioG0426-171122-0002_gl.html
---
<p>Na sesión realizada polo xurado provincial o día 22.9.2022, figura o seguinte acordo sobre o monte veciñal en man común Valados (expediente 128/77), pertencente aos veciños do lugar de Valados, parroquia de Neira de Rei, concello de Baralla. </p>
    <p>O 21.1.2022 tivo entrada unha copia da sentenza firme do 4.2.2021, ditada polo Xulgado de Primeira Instancia e Instrución número 1 de Becerreá no procedemento ordinario 91/2020. No seu fallo, estímase integramente a demanda e declara que o predio de Valados se define cos lindes do feito sétimo (7º) da demanda e informes elaborados polo técnico Alberto Gallego Becerra (documento 24 da demanda) coas precisións en canto ao límite con Castrolanzán; que o dito predio foi clasificado, en parte, como monte veciñal en man común de Valados e invade o monte veciñal en man común de Castrolanzán (expediente 139/79). Así mesmo, identifica a pertenza e condena as comunidades de Castrolanzán e de Vilares a deslindar os seus montes co territorio de Valados conforme o acto conciliatorio celebrado no Xulgado de Paz de Baralla o 14.2.2020.</p>
    <p>De acordo coa sentenza, o 13.9.2022, o Servizo de Montes emitiu un informe (2021_12) en que se especifica que, tras a súa aplicación, o monte veciñal en man común de Valados queda sen superficie efectiva, polo que se entende que, de facto, se trata dunha desclasificación. </p>
    <p>Examinada a devandita sentenza, o xurado, por unanimidade, acorda dar cumprimento ao establecido nela e proceder a anular a clasificación, coa correspondente cancelación da inscrición do monte no Rexistro de Montes Veciñais en Man Común.</p>
    <p>Ao descoñecerse o nome e o enderezo dos posibles titulares de dereitos e intereses sobre o referido monte, por medio do presente anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o dito acordo. </p>
    <p>Este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no Boletín Oficial del Estado (BOE).</p>
    <p>Lugo, 15 de novembro de 2022</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes<br>Veciñais en Man Común de Lugo</p></footer>

