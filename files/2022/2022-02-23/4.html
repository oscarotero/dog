---
date: '2022-02-23'
id: G0177-150222-0001
page: 12947
number: 37
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 4 de febreiro de 2022 pola que se dá publicidade da subvención
  concedida ao abeiro da Resolución do 21 de xaneiro de 2021 pola que se aproban
  as bases reguladoras para a concesión de subvencións, en réxime de
  concorrencia competitiva, para a extensión de redes de telefonía móbil en
  núcleos rurais e illados, cofinanciadas co Fondo Europeo Agrícola de
  Desenvolvemento Rural (Feader) no marco do Programa de desenvolvemento rural
  (PDR) de Galicia 2014-2020, e se procede á súa convocatoria para o período
  2021-2023 (código de procedemento PR608A).
range: Resolución
url: >-
  https://www.xunta.gal/dog/Publicados/2022/20220223/AnuncioG0177-150222-0001_gl.html
---
<p>O 9 de febreiro de 2021 publicouse no Diario Oficial de Galicia a Resolución da directora da Axencia para a Modernización Tecnolóxica de Galicia, do 21 de xaneiro de 2021, pola que se aproban as bases reguladoras para a concesión de subvencións, en réxime de concorrencia competitiva, para a extensión de redes de telefonía móbil en núcleos rurais e illados, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se procede á súa convocatoria para o período 2021-2023 (código de procedemento PR608A).</p>
    <p>Así mesmo, o 9 de febreiro de 2021 publicouse no Diario Oficial de Galicia o extracto da dita convocatoria, co identificador 547364 da Base de datos nacional de subvencións, de conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións.</p>
    <p>Ao abeiro da dita convocatoria, con data do 23 de decembro de 2021, o Consello da Xunta de Galicia acordou autorizar a concesión dunha subvención a Vodafone España, S.A., con NIF A80907397, por unha contía de 3.718.383,00 euros.</p>
    <p>O 28 de decembro de 2021, a directora da Axencia para a Modernización Tecnolóxica de Galicia ditou resolución de concesión e denegación de subvencións nos termos autorizados polo Consello da Xunta de Galicia, con indicación de que se notificase aos interesados.</p>
    <p>Segundo o establecido nos artigos 17.3 das bases reguladoras aprobadas pola Resolución do 21 de xaneiro de 2021 e 20.8.b) da Lei 38/2003, do 17 de novembro, xeral de subvencións, as subvencións concedidas serán publicadas no Diario Oficial de Galicia e tamén remitidas á Base de datos nacional de subvencións.</p>
    <p>Faise constar que, consonte o establecido no artigo 5 da Resolución do 21 de xaneiro de 2021, as actuacións están cofinanciadas nun 75 % polo Fondo Europeo Agrícola de Desenvolvemento Rural (Feader), nun 7,5 % polo Ministerio de Agricultura, Pesca e Alimentación e nun 17,5 % pola Xunta de Galicia, no marco da submedida 7.4. de creación, mellora e ampliación de servizos básicos locais do Programa de desenvolvemento rural de Galicia 2014-2020 (PDR 2014-2020), aprobado pola Decisión de execución da Comisión C (2015) 8144, do 18 de novembro de 2015, e modificado mediante a Decisión de execución da Comisión C (2020) 8432 final, do 25 de novembro de 2020.</p>
    <p>En consecuencia, resolvo que se proceda á publicación da subvención concedida, que se incorpora como anexo a esta resolución, e que se remita a información da concesión á Base de datos nacional de subvencións.</p>
    <p>Santiago de Compostela, 4 de febreiro de 2022</p>
    <footer><p>Mar Pereira Álvarez<br>Directora da Axencia para a Modernización Tecnolóxica de Galicia</p></footer>
    <h2>ANEXO</h2>
    <p>a) Norma reguladora da convocatoria: Resolución do 21 de xaneiro de 2021 pola que se aproban as bases reguladoras para a concesión de subvencións, en réxime de concorrencia competitiva, para a extensión de redes de telefonía móbil en núcleos rurais e illados, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se procede á súa convocatoria para o período 2021-2023 (código de procedemento PR608A, DOG núm. 26, do 9 de febreiro).</p>
    <p>b) Programa: 571 A.</p>
    <p>c) Crédito orzamentario: 04.A1.571A.770.0. Achegas ás empresas para o desenvolvemento da sociedade da información.</p>
    <p>d) Finalidade: subvencións, en réxime de concorrencia competitiva, para a extensión de redes de telefonía móbil en núcleos rurais e illados.</p>
    <p>e) Beneficiaria: Vodafone España, S.A., con NIF A80907397.</p>
    <p>f) Cantidades concedidas:</p>
    <p>– Ano 2022: 2.500.000,00 €.</p>
    <p>– Ano 2023: 1.218.383,00 €.</p>

