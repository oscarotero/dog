---
date: '2022-12-13'
id: V0653-301122-0002
page: 63198
number: 235
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 2 de decembro de 2022, da Xefatura Territorial de Lugo, polo que se
  someten a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (proxecto de interese autonómico) do proxecto de
  execución do parque eólico Escoiras, nos concellos de Muras e Ourol
  (expediente IN408A/2020/018).
range: Acordo
url: >-
  https://www.xunta.gal/dog/Publicados/2022/20221213/AnuncioV0653-301122-0002_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Antecedentes:</p>
    <p>• O 25.3.2022, Adelanta Corporación, S.A. presentou solicitude de modificación substancial para a autorización de instalacións de produción de enerxía eléctrica e as súas infraestruturas de evacuación para o proxecto denominado parque eólico Escoiras, ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), e pola disposición derradeira sexta da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>• O 30.5.2022, notificóuselle á promotora o cumprimento dos requisitos establecidos nos artigos 30 e 31 da Lei 8/2009, do 22 de decembro (en adiante a Lei 8/2009).</p>
    <p>• O 10.6.2022, a Dirección Xeral de Planificación Enerxética e Recursos Naturais solicitou o informe recollido no artigo 33.7 da Lei 8/2009 ao órgano competente en materia de territorio.</p>
    <p>• O 5.7.2022, a Dirección Xeral de Ordenación do Territorio e Urbanismo emitiu o informe previsto no mencionado artigo 33.7, no cal se indica que os aeroxeradores cumpren coa distancia mínima de 900 m a núcleos de poboación regulada no PSEGA respecto das delimitacións de solo urbano, de núcleo rural e urbanizable. </p>
    <p>• O 15.11.2022 e de acordo co artigo 33.9 da Lei 8/2009, a DXPERN achegou a esta xefatura territorial o expediente para continuar coa súa tramitación.</p>
    <p>As instalacións incluídas no proxecto descríbense a seguir:</p>
    <p>Solicitante/Promotora: Adelanta Corporación, S.A. NIF A32015547.</p>
    <p>Domicilio social: parque de San Lázaro, nº 7, andar 1, 32003 Ourense. </p>
    <p>Denominación do proxecto: parque eólico Escoiras.</p>
    <p>Situación: concellos de Muras e Ourol (Lugo).</p>
    <p>Potencia instalada: 21 MW.</p>
    <p>Número de aeroxeradores que se van instalar: 4.</p>
    <p>Produción neta anual estimada: 62.938 MWh/ano.</p>
    <p>Orzamento total (execución material): 12.408.576 €.</p>
    <p>Coordenadas perimétricas da poligonal do parque eólico:</p>
    <table>
     <thead>
      <tr>
       <td>Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>1</td>
       <td>611.800</td>
       <td>4.818.400</td>
      </tr>
      <tr>
       <td>2</td>
       <td>612.600</td>
       <td>4.818.400</td>
      </tr>
      <tr>
       <td>3</td>
       <td>612.600</td>
       <td>4.817.400</td>
      </tr>
      <tr>
       <td>4</td>
       <td>612.349</td>
       <td>4.817.400</td>
      </tr>
      <tr>
       <td>5</td>
       <td>611.658</td>
       <td>4.817.950</td>
      </tr>
      <tr>
       <td>6</td>
       <td>611.075</td>
       <td>4.817.204</td>
      </tr>
      <tr>
       <td>7</td>
       <td>611.010</td>
       <td>4.817.204</td>
      </tr>
      <tr>
       <td>8</td>
       <td>611.010</td>
       <td>4.817.304</td>
      </tr>
      <tr>
       <td>9</td>
       <td>610.600</td>
       <td>4.817.550</td>
      </tr>
      <tr>
       <td>10</td>
       <td>610.600</td>
       <td>4.818.000</td>
      </tr>
     </tbody>
    </table>
    <p>Coordenadas de localización dos aeroxeradores:</p>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">Datum ETRS89 (fuso 29)</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>ESC1</td>
       <td>612.188</td>
       <td>4.818.131</td>
       <td>Muras</td>
      </tr>
      <tr>
       <td>ESC2</td>
       <td>612.461</td>
       <td>4.818.146</td>
       <td>Muras</td>
      </tr>
      <tr>
       <td>ESC3</td>
       <td>611.183</td>
       <td>4.817.849</td>
       <td>Muras</td>
      </tr>
      <tr>
       <td>ESC4</td>
       <td>611.013</td>
       <td>4.817.455</td>
       <td>Ourol</td>
      </tr>
     </tbody>
    </table>
    <p>Características técnicas principais das instalacións:</p>
    <p>• Catro (4) aeroxeradores, dous (2) de 6.0 MW de potencia nominal unitaria, con 105 m de altura de buxa e 150 m de diámetro de rotor e dous (2) de 4.5 MW de potencia nominal unitaria, con 82/105 m de altura de buxa e 136 m de diámetro de rotor. </p>
    <p>• Catro (4) centros de transformación integrados no interior de cada un dos aeroxeradores, con potencia unitaria de 7.000 kVA, no caso dos dous aeroxeradores de 6.0 MW, e de 5.300 kVA no caso dos dous de 4.5 MW, relación de transformación 0,72/30 kV e co seu correspondente equipamento de manobra, protección e demais elementos auxiliares. </p>
    <p>• Rede eléctrica para evacuación de enerxía a 30 kV, de interconexión entre os aeroxeradores e o centro de seccionamento e medición, composta por tramo soterrado con condutores tipo RHZ1-OL 1×240mm2 Al 18/30 kV + H16. Na gabia da liña colectora tamén se colocarán os cables de terras e os de fibra óptica para comunicacións, e por tramo aéreo con condutores LA-145 (119-AL1/28-ST1A). </p>
    <p>• Obra civil consistente en camiños de acceso ao parque e interiores de acceso aos aeroxeradores, plataformas de montaxe, centro de seccionamento e medición, cimentacións e gabias de cablaxe.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.d) da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>• Proxecto de execución (asinado o 25.3.2022).</p>
    <p>• Estudo de impacto ambiental (EIA) (asinado o 15.7.2022).</p>
    <p>• Proxecto sectorial de incidencia supramunicipal (proxecto de interese autonómico) (asinado o 25.3.2022).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses poidan examinar a documentación técnica anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da Sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 88 94 39), así como nos concellos de Muras e Ourol (Lugo). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/escoiras</p>
    <p>Lugo, 2 de decembro de 2022 </p>
    <footer><p>Gustavo J. Casasola de Cabo<br>Xefe territorial de Lugo</p></footer>

