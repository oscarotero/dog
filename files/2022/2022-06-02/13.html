---
date: '2022-06-02'
id: G0003-230522-0002
page: 32435
number: 105
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 23 de maio de 2022, da Xerencia da Área Sanitaria da Coruña e
  Cee, pola que se resolve a convocatoria pública para a provisión de diversos
  postos de supervisor/a de área funcional, convocados mediante a Resolución do
  31 de marzo de 2022 (Diario Oficial de Galicia número 69, do 8 de abril).
range: Resolución
url: >-
  https://www.xunta.gal/dog/Publicados/2022/20220602/AnuncioG0003-230522-0002_gl.html
---
<p>Convocada mediante a Resolución do 31 de marzo de 2022 (DOG nº 69, do 8 de abril) a provisión de diversos postos de supervisor/a de área funcional, esta xerencia, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, a Orde do 22 de abril de 2020 (DOG nº 82, do 29 de abril) de delegación de competencias en órganos centrais e periféricos da Consellería de Sanidade e do Servizo Galego de Saúde e na Axencia Galega para a Xestión do Coñecemento en Saúde, e o Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, </p>
    <h2>DISPÓN:</h2>
    <p>Primeiro. Resolver a convocatoria pública para a provisión de diversos postos de supervisor/a de área funcional, convocados mediante a Resolución do 31 de marzo de 2022 (DOG nº 69, do 8 de abril). </p>
    <p>Segundo. Nomear, para os postos que se indican, as persoas citadas no anexo desta resolución.</p>
    <p>Terceiro. As aspirantes seleccionadas deberán cesar na praza que desempeñan dentro dos tres días hábiles seguintes a aquel en que se publique a resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberase efectuar dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra esta resolución poderase interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>A Coruña, 23 de maio de 2022</p>
    <footer><p>Luis Verde Remeseiro<br>Xerente da Área Sanitaria da Coruña e Cee</p></footer>
    <h2>ANEXO</h2>
    <p>Denominación do posto: supervisora de área funcional de Docencia.</p>
    <p>Nome e apelidos: Noemí Cortés Rey.</p>
    <p>DNI (*): ***4239**.</p>
    <p>Denominación do posto: supervisora de área funcional de Hospital Abente y Lago.</p>
    <p>Nome e apelidos: María Mar Fraga Santos.</p>
    <p>DNI (*): ***3577**.</p>
    <p>Denominación do posto: supervisora de área funcional de Hospital Teresa Herrera.</p>
    <p>Nome e apelidos: Cristina Valiño Pazos.</p>
    <p>DNI (*): ***2280**.</p>
    <p>Denominación do posto: supervisora de área funcional de Integración Asistencial.</p>
    <p>Nome e apelidos: Cristina Varga Martín.</p>
    <p>DNI (*): ***7279**.</p>
    <p>Denominación do posto: supervisora de área funcional de Recursos Humanos.</p>
    <p>Nome e apelidos: Lorena Santos Rama.</p>
    <p>DNI (*): ***9713**.</p>
    <p>(*) Ocúltase parcialmente o número do documento nacional de identidade para preservar os datos de carácter persoal.</p>

