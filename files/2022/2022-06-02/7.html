---
date: '2022-06-02'
id: O90-180522-0002
page: 32395
number: 105
agency: Axencia Galega de Desenvolvemento Rural
section: III. Outras disposicións.
title: >-
  EXTRACTO da Resolución do 18 de maio de 2022 pola que se publica o Acordo do
  Consello de Dirección do 20 de abril  de 2022 polo que se aproban as bases
  reguladoras para a selección de organizacións candidatas a converterse en
  entidades colaboradoras na medida Leader de Galicia para o período 2023-2027,
  para a concesión de axudas orientadas á adquisición de capacidades e para
  accións preparatorias en apoio do deseño das futuras estratexias de
  desenvolvemento local participativo para o período de programación 2023-2027,
  cofinanciadas polo fondo Feader, e para a aprobación de estratexias de
  desenvolvemento local, así como a correspondente convocatoria, para as
  anualidades 2022 e 2023 (código de procedemento MR701F).
range: Resolución
url: >-
  https://www.xunta.gal/dog/Publicados/2022/20220602/AnuncioO90-180522-0002_gl.html
---
<p>BDNS (Identif.): 630511.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.minhap.gob.es/bsnstrans/index).</p>
    <p>Primeiro. <em>Entidades beneficiarias</em></p>
    <p>Entidades con forma xurídica de asociación sen ánimo de lucro que aspiren a obter a condición de entidades colaboradas na medida Leader de Galicia para o período 2023-2027.</p>
    <p>Segundo. <em>Obxecto</em></p>
    <p>Establecer as bases reguladoras e a convocatoria, en réxime de concorrencia competitiva, para a selección de organizacións candidatas a converterse en entidades colaboradoras na medida Leader de Galicia para o período 2023-2027, para a concesión de axudas orientadas á adquisición de capacidades e para accións preparatorias en apoio do deseño das futuras estratexias de desenvolvemento local participativo para o período de programación 2023-2027, cofinanciadas polo fondo Feader, e para a aprobación de estratexias de desenvolvemento local, para as anualidades 2022 e 2023. </p>
    <p>Terceiro. <em>Bases reguladoras</em></p>
    <p>Resolución do 18 de maio de 2022 pola que se publica o Acordo do Consello de Dirección do 20 de abril de 2022 polo que se aproban as bases reguladoras para a selección de organizacións candidatas a converterse en entidades colaboradoras na medida Leader de Galicia para o período 2023-2027, para a concesión de axudas orientadas á adquisición de capacidades e para accións preparatorias en apoio do deseño das futuras estratexias de desenvolvemento local participativo para o período de programación 2023-2027, cofinanciadas polo fondo Feader, e para a aprobación de estratexias de desenvolvemento local, así como a correspondente convocatoria, para as anualidades 2022 e 2023 (código de procedemento MR701F).</p>
    <p>Cuarto. <em>Contía</em></p>
    <p>A contía da convocatoria é de 630.000,00 € para a anualidade 2022 e de 210.000,00 € para a anualidade 2023. Este crédito está cofinanciado nun 75 % polo Feader.</p>
    <p>Quinto. <em>Prazo de presentación das solicitudes</em></p>
    <p>O prazo de presentación de solicitudes será de dous meses contados desde o día seguinte ao da publicación desta resolución no <em>Diario Oficial de Galicia</em> (DOG).</p>
    <p>Sexto. <em>Outros datos</em></p>
    <p>As bases reguladoras establecen as normas para a selección de organizacións candidatas a converterse en entidades colaboradoras da medida Leader de Galicia para o novo período de programación da Política Agrícola Común (2023-2027), que levará asociada a concesión de axudas para o apoio aos gastos de adquisición de capacidades e accións preparatorias para o deseño das futuras estratexias de desenvolvemento local participativo para o dito período.</p>
    <p>A selección e a concesión da axuda ten como obxectivo que a organización desenvolva todas as actuacións preparatorias necesarias que permitan a elaboración dunha proposta de estratexia de desenvolvemento local para o seu territorio.</p>
    <p>Ademais, a indicada selección e desenvolvemento das actuacións obxecto da axuda posibilitarán que a organización poida optar ao seu recoñecemento como entidade colaboradora da Axencia Galega de Desenvolvemento Rural na xestión da medida Leader Galicia 2023-2027, unha vez entre en vigor o Plan estratéxico da PAC 2023-2027, sempre que cumpra as condicións establecidas nas bases reguladoras, así como as que se poidan fixar posteriormente e sexan derivadas do dito plan estratéxico.</p>
    <p>Santiago de Compostela, 18 de maio de 2022 </p>
    <footer><p>Inés Santé Riveira<br>Director xeral da Axencia Galega de Desenvolvemento Rural</p></footer>

