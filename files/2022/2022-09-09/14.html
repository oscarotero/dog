---
date: '2022-09-09'
id: V0653-180822-0007
page: 48115
number: 172
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 11 de agosto de 2022, da Xefatura Territorial da Coruña, polo que se
  somete a información pública a solicitude de autorización administrativa
  previa, de construción e a declaración de utilidade pública, en concreto,
  dunha instalación de distribución eléctrica no concello de Malpica de
  Bergantiños (expediente-e IN407A 2021/236-1).
range: Acordo
url: >-
  https://www.xunta.gal/dog/Publicados/2022/20220909/AnuncioV0653-180822-0007_gl.html
---
<p>Expediente-e: IN407A 2021/236-1.</p>
    <p>Solicitante: UFD Distribución Electricidad, S.A.</p>
    <p>Denominación: LMTS, CT, RBT lugar Seiruga, s/n.</p>
    <p>Concello: Malpica de Bergantiños.</p>
    <p>1. Características técnicas:</p>
    <p>• LMTS a 20 kV, de 24 m (E/S), condutor tipo RHZ1-2OL 12/20 kV 1×240 mm2 Al, con orixe e remate nos empalmes para realizar en PAR existente da LMT CBA-805 facendo E/S no CTC proxectado.</p>
    <p>• CT compacto prefabricado de manobra exterior no lugar de Seiruga, cunha potencia de 250 kVA, unha relación de transformación de 20.000/400-230 V e configuración 2L+1P. Desmantelamento do CTI Xeiruga (15XHI7, IN407A 2016/173-1) de 100 kVA instalado en apoio de formigón de tipo 2 HVH 12/400 (pórtico).</p>
    <p>2. Lexislación de aplicación:</p>
    <p>I. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>II. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>III. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>IV. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>V. Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 9 de marzo).</p>
    <p>VI. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>VII. Decreto do 26 de abril de 1957 polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, industria e Innovación da Coruña, (rúa Vicente Ferrer, núm. 2, 2º andar, 15071 A Coruña, das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos. Poderán examinar a documentación técnica, e de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 11 de agosto de 2022</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Relación de propietarias/os, bens e dereitos afectados</h2>
    <p>Abreviacións:</p>
    <p>ml aér.: lonxitude da servidume aérea en metros lineais.</p>
    <p>ml sot.: lonxitude da servidume soterrada en metros lineais.</p>
    <p>m2 aér.: superficie de servidume aérea en m2.</p>
    <p>m2 sot.: superficie de servidume soterrada en m2.</p>
    <p>Número de predio: 1.</p>
    <p>Lugar: Os Pinchos.</p>
    <p>Referencia catastral: 15044A019013450000EW.</p>
    <p>Cultivo: agrario.</p>
    <p>Propietaria/o: descoñecido/a.</p>
    <p>Afección de solo en pleno dominio:</p>
    <p>• Centro de transformación máis acceso: 25,00 m2.</p>

