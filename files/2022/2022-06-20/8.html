---
date: '2022-06-20'
id: G0198-160622-0001
page: 35183
number: 117
agency: Axencia Galega de Innovación
section: III. Outras disposicións.
title: >-
  RESOLUCIÓN do 16 de xuño de 2022 pola que se amplía o prazo de presentación de
  solicitudes ao abeiro da Resolución do 4 de maio de 2022 pola que se
  establecen as bases reguladoras para a concesión, en réxime de concorrencia
  competitiva, das axudas do programa Consolida Bio para o apoio á consolidación
  do sector biotecnolóxico a través de plans de investimento e innovación,
  financiados no marco do eixe REACT-EU do programa operativo do Fondo Europeo
  de Desenvolvemento Rexional (Feder) de Galicia 2014-2020, como parte da
  resposta da UE á pandemia da COVID-19, e se procede á súa convocatoria para o
  ano 2022 (código de procedemento IN861A).
range: Resolución
url: >-
  https://www.xunta.gal/dog/Publicados/2022/20220620/AnuncioG0198-160622-0001_gl.html
---
<p>O 19 de maio de 2022 publicouse no <em>Diario Oficial de Galicia</em> a Resolución do 4 de maio de 2022 pola que se establecen as bases reguladoras para a concesión, en réxime de concorrencia competitiva, das axudas do programa Consolida Bio para o apoio á consolidación do sector biotecnolóxico a través de plans de investimento e innovación, financiados no marco do eixe REACT-EU do programa operativo do Fondo Europeo de Desenvolvemento Rexional (Feder) de Galicia 2014-2020, como parte da resposta da UE á pandemia da COVID-19, e se procede á súa convocatoria para o ano 2022 (código de procedemento IN861A).</p>
    <p>No punto 3 do artigo 10 establecíase que o prazo de presentación de solicitudes sería dun mes contado a partir do día seguinte ao da publicación desta convocatoria no <em>Diario Oficial de Galicia</em>. Tendo en conta que se trata dunha nova convocatoria de axudas e que as pemes están a afrontar unha etapa complexa en canto a xestión da incerteza da súa actividade empresarial diaria, considérase conveniente ampliar o prazo de presentación de solicitudes en 10 días hábiles.</p>
    <p>Consecuentemente con todo o anterior, a directora da Axencia Galega de Innovación, en exercicio das facultades que lle confire o artigo 17.3 do Decreto 50/2012, do 12 de xaneiro, polo que se crea a Axencia Galega de Innovación,</p>
    <h2>RESOLVE:</h2>
    <p>Artigo 1</p>
    <p>Amplíase en 10 días hábiles, ata o 5 de xullo de 2022, o prazo de presentación de solicitudes previsto no artigo 10 da Resolución do 4 de maio de 2022 pola que se establecen as bases reguladoras para a concesión, en réxime de concorrencia competitiva, das axudas do programa Consolida Bio para o apoio á consolidación do sector biotecnolóxico a través de plans de investimento e innovación, financiados no marco do eixe REACT-EU do programa operativo do Fondo Europeo de Desenvolvemento Rexional (Feder) de Galicia 2014-2020, como parte da resposta da UE á pandemia da COVID-19, e se procede á súa convocatoria para o ano 2022 (código de procedemento IN861A).</p>
    <p>Disposición derradeira única. <em>Entrada en vigor</em></p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 16 de xuño de 2022</p>
    <footer><p>Patricia Argerey Vilar<br>Directora da Axencia Galega de Innovación</p></footer>

