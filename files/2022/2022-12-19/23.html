---
date: '2022-12-19'
id: G2022-091222-0001
page: 64384
number: 239
agency: Valedor do Pobo
section: IV. Oposicións e concursos.
title: >-
  RESOLUCIÓN do 9 de decembro de 2022 pola que se aproba a convocatoria para a
  provisión, polo sistema de libre designación, do posto de traballo de
  administrativo/a de secretaría.
range: Resolución
url: >-
  https://www.xunta.gal/dog/Publicados/2022/20221219/AnuncioG2022-091222-0001_gl.html
---
<p>Vista a proposta formulada pola xefa do Servizo de Administración e Persoal para a provisión, polo sistema de libre designación, do posto de traballo de administrativo/a de secretaría da Valedoría do Pobo,</p>
    <h2>RESOLVO:</h2>
    <p>Ao abeiro do establecido no artigo 7.k) do Regulamento de organización e funcionamento do Valedor do Pobo, aprobar a convocatoria para a provisión, polo sistema de libre designación, do posto de traballo de administrativo/a de secretaría da Valedoría do Pobo, conforme as seguintes bases:</p>
    <p>Primeira. Apróbase a convocatoria para a provisión, polo sistema de libre designación, do posto de traballo de administrativo/a de secretaría da Valedoría do Pobo que figura na vixente relación de postos de traballo (BOPG nº 596, do 24 de xaneiro de 2020).</p>
    <p>As características do posto son as seguintes:</p>
    <p>1. Grupo de titulación: C (subgrupo C1).</p>
    <p>2. Nivel de complemento de destino: 20.</p>
    <p>3. Administración: pertenza como persoal funcionario/a de carreira ao corpo administrativo.</p>
    <p>4. Titulación: a correspondente ao grupo de pertenza.</p>
    <p>5. Complemento específico: 17.401,91 €.</p>
    <p>6. Funcións que se van desenvolver: asistencia administrativa e directa á persoa titular da Valedoría do Pobo, atención directa á cidadanía, xestión a través do rexistro, da recepción e saída de documentos, elaboración, recompilación e ordenación de documentación derivada da actividade da institución, apoio na alimentación e explotación das bases de datos, edición e transcrición, e actualización dos contidos da páxina web da institución.</p>
    <p>7. Centro directivo: Valedoría do Pobo.</p>
    <p>Segunda. Poderán concorrer á convocatoria os/as funcionarios/as de carreira de calquera Administración pública que pertenzan ao grupo C (subgrupo C1). </p>
    <p>Terceira. O persoal funcionario interesado poderá presentar a súa solicitude no Rexistro Xeral da Valedoría do Pobo, rúa do Hórreo, 65, Santiago de Compostela, ou en calquera dos lugares indicados na Lei 39/2015, do 1 de outubro, do procedemento administrativo común das administracións públicas, no prazo de quince días hábiles, contados desde o día seguinte ao da publicación desta convocatoria no <em>Diario Oficial de Galicia</em>, na cal deixará constancia dos datos do posto que viñese desempeñando e dos méritos que desexe alegar. </p>
    <p>Para participar nesta convocatoria a persoa interesada deberá formalizar a súa petición de acordo co modelo que se inclúe no anexo da presente resolución. </p>
    <p>As persoas aspirantes deberán achegar coa súa petición un <em>curriculum vitae</em> e xustificar mediante certificación ou copia compulsada os méritos alegados.</p>
    <p>Os méritos alegados e non probados de acordo co establecido no parágrafo anterior non se terán en conta.</p>
    <p>Cuarta. De conformidade co disposto no artigo 7.l) do Regulamento de organización e funcionamento do Valedor do Pobo, correspóndelle á valedora do pobo a resolución desta convocatoria. </p>
    <p>Quinta. A dita resolución farase pública no <em>Diario Oficial de Galicia</em> e poderá declararse deserto o posto de traballo de considerarse oportuno.</p>
    <p>Sexta. O prazo de toma de posesión da persoa seleccionada será de tres días hábiles, de estar o destino anterior na mesma localidade, de sete días se comporta cambio de residencia ou de vinte días se comporta o reingreso ao servizo activo. </p>
    <p>O prazo de toma de posesión comezará a contar desde o día seguinte ao do cesamento nese destino, se é o caso, que deberá producirse dentro dos tres días hábiles seguintes ao da publicación no <em>Diario Oficial de Galicia</em> da resolución da libre designación.</p>
    <p>Se a resolución comporta o reingreso ao servizo activo, o prazo de toma de posesión comezará a contar desde o día seguinte á súa publicación.</p>
    <p>Sétima. Contra a resolución pola que se aproba esta convocatoria, que esgota a vía administrativa, as persoas interesadas poderán interpor, potestativamente, recurso de reposición perante a valedora do pobo no prazo dun mes, contado a partir do día seguinte ao da súa publicación no <em>Diario Oficial de Galicia</em>, ou poderán interpor recurso contencioso-administrativo perante a sala correspondente do Tribunal Superior de Xustiza de Galicia no prazo de dous meses, contados desde a mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de decembro de 2022 </p>
    <footer><p>Dolores Fernández Galiño<br>Valedora do pobo</p></footer>

