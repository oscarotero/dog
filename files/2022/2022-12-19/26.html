---
date: '2022-12-19'
id: V0653-101122-0005
page: 64492
number: 239
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 10 de novembro de 2022, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Carballo (expediente IN407A 2022/293-1).
range: Resolución
url: >-
  https://www.xunta.gal/dog/Publicados/2022/20221219/AnuncioV0653-101122-0005_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Parque Comercial A Revolta, S.L.; NIF: B70576459.</p>
    <p>Domicilio social: rúa Titanio 1-4, polígono de Bértoa, 15105 Carballo. </p>
    <p>Título: LMTS, RBTS, CS e 3 CT de 400 kVA para Parque Comercial A Revolta, S.L., na avenida Revolta 19, no concello de Carballo. </p>
    <p>Situación: avenida Revolta, nº 19, 15102 Carballo. </p>
    <p>Características técnicas:</p>
    <p>Instalación eléctrica de alta tensión, formada por:</p>
    <p> • Liña de alta tensión subterránea de 15 kV, con inicio e fin en empalmes realizados na arqueta proxectada na liña de distribución existente CBL702, no tramo comprendido entre o CT 15CMJN e o CT 15SBQC, logo de entrar e saír no centro de seccionamento e nos centros de transformación proxectados, condutor RHZ1-2OL 12/20 kV 3×(1×240 mm2) Al, 1.426 m.</p>
    <p> • Centro de manobra e seccionamento 3L telecontrolado, prefabricado, composto por tres celas de liña e unha de servizos auxiliares (24 kV, 400 A, 16 kA).</p>
    <p> • 2 centros de transformación prefabricados de manobra exterior, compostos, cada un, por 2 celas de liña, 1 cela de protección con fusibles (24 kV, 400 A, 16 kA) e transformador de 400 kVA, refrixeración natural, en baño de aceite mineral e relación de transformación 15/0,42 kV.</p>
    <p>• 1 centro de transformación compacto en local de obra civil, composto por 2 celas de liña, 1 cela de protección con fusibles (24 kV, 400 A, 16 kA) e transformador de 400 kVA, refrixeración natural, en baño de aceite mineral e relación de transformación 15/0,42 kV.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico (BOE núm. 310), e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial</p>
    <h2> RESOLVE:</h2>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>A presente autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que puider incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas; sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 10 de novembro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

