---
date: '2022-12-19'
id: C3Q2-151222-3
page: 64331
number: 239
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 13 de decembro de 2022 pola que se axustan as anualidades da
  Resolución do 18 de febreiro de 2022, pola que se convoca o Programa de axuda
  ás actuacións de mellora da eficiencia enerxética en vivendas do Plan de
  recuperación, transformación e resiliencia-financiado pola Unión
  Europea-NextGenerationEU, para o ano 2022, con carácter plurianual (código de
  procedemento VI406E).
range: Resolución
url: >-
  https://www.xunta.gal/dog/Publicados/2022/20221219/AnuncioC3Q2-151222-3_gl.html
---
<p>Antecedentes:</p>
    <p>O 3.3.2022 publícase no <em>Diario Oficial de Galicia</em> (DOG) a Resolución do 18 de febreiro de 2022 pola que se convoca o Programa de axuda ás actuacións de mellora da eficiencia enerxética en vivendas do Plan de recuperación, transformación e resiliencia-financiado pola Unión Europea-NextGenerationEU, para o ano 2022, con carácter plurianual (código de procedemento VI406E).</p>
    <p>O ordinal terceiro da Resolución do 18 de febreiro de 2022 regula o crédito orzamentario da convocatoria e indica no seu punto primeiro que as axudas previstas nesta convocatoria se farán efectivas con cargo á aplicación orzamentaria 08.81.451A.780.8 dos orzamentos xerais da Comunidade Autónoma de Galicia para 2022, polos importes de 2.991.655 euros para a anualidade de 2022 e 10.463.535 euros para a anualidade de 2023, respectivamente.</p>
    <p>Fundamentos de dereito:</p>
    <p>O orzamento da convocatoria calculouse prevendo que o maior número de solicitudes se formularían para realizar as actuacións no ano 2023, pero, pechado o prazo de presentación de solicitudes, compróbase que o maior número de solicitudes son formuladas para realizar as actuacións con cargo á anualidade de 2022, o que obriga a unha redistribución dos créditos establecidos inicialmente, ao abeiro do artigo 26.3 do Decreto 11/2009, do 8 de xaneiro, polo que se aproba o Regulamento da Lei 9/2007, de subvencións de Galicia, que establece o seguinte: «A modificación da distribución inicialmente aprobada requirirá a tramitación do correspondente axuste de anualidades no expediente de gasto».</p>
    <p>Polo exposto, en atención ás facultades que me confire o artigo 4 do Decreto 97/2014, do 24 de xullo, polo que se establece a estrutura orgánica do IGVS,</p>
    <h2>RESOLVO:</h2>
    <p>Redistribuír os créditos dispoñibles establecidos no ordinal terceiro da citada resolución, que terán a seguinte distribución plurianual:</p>
    <table>
     <tbody>
      <tr>
       <td rowspan="4">Partida orzamentaria
        08.81.451A.780.8 2022 00005</td>
       <td colspan="2">Crédito inicial</td>
      </tr>
      <tr>
       <td>2022</td>
       <td>2023</td>
      </tr>
      <tr>
       <td>2.991.655 €</td>
       <td>10.463.535 €</td>
      </tr>
      <tr>
       <td colspan="2">Crédito final</td>
      </tr>
      <tr>
       <td>4.291.655 €</td>
       <td>9.163.535 €</td>
      </tr>
     </tbody>
    </table>
    <p>Esta resolución producirá efectos desde o día seguinte ao da súa publicación no <em>Diario Oficial de Galicia</em>.</p>
    <p>Esta redistribución non implica a apertura do prazo para presentar novas solicitudes nin o inicio dun novo cómputo do prazo máximo para resolver.</p>
    <p>Santiago de Compostela, 13 de decembro de 2022</p>
    <footer><p>Ángeles Vázquez Mejuto<br>Presidenta do Instituto Galego de Vivenda e Solo</p></footer>

