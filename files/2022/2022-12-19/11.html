---
date: '2022-12-19'
id: G0532-021222-0004
page: 64325
number: 239
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  EXTRACTO da Orde do 1 de decembro de 2022 pola que se establecen as bases
  reguladoras das axudas, en réxime de concorrencia competitiva, para actuacións
  encamiñadas á protección dos animais domésticos de compañía abandonados en
  Galicia e se convocan axudas para o ano 2023 destinadas ás asociacións
  inscritas no Rexistro Galego de Asociacións para a Protección e Defensa dos
  Animais de Compañía (código de procedemento MT811B).
range: Orde
url: >-
  https://www.xunta.gal/dog/Publicados/2022/20221219/AnuncioG0532-021222-0004_gl.html
---
<p>BDNS (Identif.): 662733.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/inditex).</p>
    <p>Primeiro. Beneficiarias</p>
    <p>Poderán ser beneficiarias destas axudas as asociacións sen ánimo de lucro legalmente constituídas e inscritas no Rexistro Galego de Asociacións para a Protección e Defensa dos Animais de Compañía con anterioridade á data de publicación desta orde.</p>
    <p>Para poder ser beneficiarias das axudas para os gastos subvencionables recollidos nas alíneas a) e c) do artigo 2.1, deberán ser titulares ou xestoras dun centro de recollida autorizado e inscrito no Rexistro Galego de Núcleos Zoolóxicos de Galicia.</p>
    <p>Segundo. Obxecto</p>
    <p>Establecer as bases reguladoras dunha liña de axudas para actuacións encamiñadas á protección dos animais domésticos de compañía abandonados en Galicia, relativas á atención e ao coidado dos animais domésticos de compañía que se encontren nos centros de recollida autorizados e/ou formen parte de colonias felinas reguladas no artigo 26 da Lei 4/2017, do 3 de outubro, á realización de campañas de concienciación para a tenza responsable e para a adopción de animais abandonados e a adquisición de material para a xestión e o manexo dos animais aloxados nos centros de recollida autorizados, así como proceder á súa convocatoria para o ano 2023, destinadas ás asociacións inscritas no Rexistro Galego de Asociacións para a Protección e Defensa dos Animais de Compañía (procedemento MT811B).</p>
    <p>Terceiro. Bases reguladoras e convocatoria</p>
    <p>Orde do 1 de decembro 2022 pola que se establecen as bases reguladoras das axudas, en réxime de concorrencia competitiva, para actuacións encamiñadas á protección dos animais domésticos de compañía abandonados en Galicia e se convocan axudas para o ano 2023 destinadas ás asociacións inscritas no Rexistro Galego de Asociacións para a Protección e Defensa dos Animais de Compañía (código de procedemento MT811B).</p>
    <p>Cuarto. Contía</p>
    <p>O importe asignado é de douscentos vinte mil euros (220.000 €), sen prexuízo do incremento orzamentario que se poida realizar con remanentes adicionais de acordo coas dispoñibilidades de crédito. En todo caso, as concesións limitaranse ás dispoñibilidades orzamentarias.</p>
    <p>Quinto. Prazo de presentación de solicitudes</p>
    <p>O prazo de presentación das solicitudes será desde o día seguinte ao da publicación desta orde no Diario Oficial de Galicia ata o 15 de setembro de 2023.</p>
    <p>Sexto. Outros datos</p>
    <p>As axudas a que se refire esta orde comprenden os gastos subvencionables recollidos no artigo 2 que sexan efectivamente realizados no período comprendido entre o 1 de setembro de 2022 e o 31 de agosto de 2023.</p>
    <p>Santiago de Compostela, 1 de decembro de 2022</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

