---
date: '2022-08-19'
id: C3Q2-090822-0001
page: 44599
number: 157
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 9 de agosto de 2022 pola que se modifica a Resolución do 11 de
  maio de 2022 pola que se convocan para a anualidade 2022 as axudas financeiras
  do programa de préstamos cualificados para a rehabilitación de edificios e
  vivendas, para os efectos de ampliar o prazo de presentación de solicitudes
  (código de procedemento VI406B).
range: Resolución
url: >-
  https://www.xunta.gal/dog/Publicados/2022/20220819/AnuncioC3Q2-090822-0001_gl.html
---
<p>O 27 de maio de 2022, publicouse no Diario Oficial de Galicia a Resolución do 11 de maio de 2022 pola que se convocan para a anualidade 2022 as axudas financeiras do programa de préstamos cualificados para a rehabilitación de edificios e vivendas (código de procedemento VI406B).</p>
    <p>O ordinal sexto da citada resolución dispón que o prazo de presentación de solicitudes rematará o 1 de setembro de 2022.</p>
    <p>O número de solicitudes presentadas aconsella ampliar o prazo inicialmente establecido coa finalidade de que a subvención se dirixa ao maior número posible de persoas beneficiarias.</p>
    <p>De conformidade con todo o anterior, no exercicio das facultades que me confire o artigo 4 do Decreto 97/2014, do 24 de xullo, polo que se establece a estrutura orgánica do Instituto Galego da Vivenda e Solo,</p>
    <h2>RESOLVO:</h2>
    <p>Ampliar o prazo para a presentación de solicitudes de axudas financeiras do Programa de préstamos cualificados para a rehabilitación de edificios e vivendas, previsto no ordinal sexto da Resolución do 11 de maio de 2022, ata o 2 de novembro de 2022.</p>
    <p>Esta resolución producirá efectos o día da súa publicación no Diario Oficial de Galicia.</p>
    <p>Santiago de Compostela, 9 de agosto de 2022</p>
    <footer><p>Ángeles Vázquez Mejuto<br>Presidenta do Instituto Galego da Vivenda e Solo</p></footer>

