---
date: '2022-08-19'
id: C141-040822-0002
page: 44673
number: 157
agency: Portos de Galicia
section: VI. Anuncios. a) Administración autonómica.
title: >-
  CÉDULA do 3 de agosto de 2022 pola que se fai pública a resolución do
  procedemento para a declaración de abandono da embarcación Inishmann, varada
  no porto de Fisterra (A Coruña).
range: Cédula
url: >-
  https://www.xunta.gal/dog/Publicados/2022/20220819/AnuncioC141-040822-0002_gl.html
---
<p>De conformidade co disposto nos artigos 44, 45 e 46 da Lei 39/2015, do 1 de outubro, do procedemento administrativo común das administracións públicas, por resultar descoñecida a identidade do posible propietario ou interesado na embarcación e dun domicilio onde efectuar as notificacións, faise pública mediante a publicación no <em>Boletín Oficial del Estado</em> (BOE) a resolución do procedemento para a declaración de abandono do barco de nome <em>Inishmann</em>, veleiro que se atopa varado no porto de Fisterra desde outubro de 2018.</p>
    <p>Así mesmo, este anuncio publicarase no <em>Diario Oficial de Galicia</em> (DOG), ben que a eficacia do acto notificado quedará supeditada á súa publicación no BOE.</p>
    <p>A embarcación en cuestión, que carece de actividade e non ten ningún mantemento, amarrou no porto de Fisterra en setembro de 2018 sen autorización e sen que se tivese ningunha noticia dos seus propietarios que abandonaron a embarcación no porto, sendo precisa a súa varada en outubro de 2018 por causa do mal tempo; atópase no mesmo lugar desde esa data, sen que se presentase ningunha persoa física ou xurídica que acreditase ter dereitos sobre a embarcación para interesarse por ela.</p>
    <p>A presente resolución emítese con base no establecido no artigo 128 da Lei 6/2017, do 12 de decembro, de portos de Galicia, unha vez que no BOE núm. 169, do 15 de xullo de 2022, se fai público o acordo de iniciación, e dentro do prazo concedido no trámite de audiencia nin o suposto propietario nin ningunha outra persoa física ou xurídica que acreditase dereitos e/ou intereses lexítimos sobre a embarcación formulase alegacións ou comparecese no procedemento.</p>
    <p>De acordo coa normativa que se cita, e a través dos medios previstos na Lei 5/2011, do patrimonio da Comunidade Autónoma de Galicia (DOG núm. 203, do 24 de outubro), Portos de Galicia vai proceder á venda do buque, e de resultar esta falida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións para realizar sobre o buque en función do que resulte do exame sobre o seu estado e da súa peritaxe, serán por conta do propietario.</p>
    <p>A presente resolución emítese polo presidente de Portos de Galicia, en virtude das competencias conferidas polo artigo 12.3, letras a) e l), da Lei 6/2017, de portos de Galicia.</p>
    <p>Contra esta resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses, contados desde o día seguinte ao da publicación deste anuncio, ante o Xulgado do Contencioso-Administrativo de Santiago de Compostela que corresponda.</p>
    <p>Santiago de Compostela, 3 de agosto de 2022</p>
    <footer><p>Susana Lenguas Gil<br>Presidenta de Portos de Galicia</p></footer>

