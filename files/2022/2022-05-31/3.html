---
date: '2022-05-31'
id: G0656-230522-0001
page: 31832
number: 103
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 18 de maio de 2022, da Dirección Xeral de Emprego, Traballo
  Autónomo e Economía Social, pola que se fai pública a concesión dos premios á
  cooperación 2022.
range: Resolución
url: >-
  https://www.xunta.gal/dog/Publicados/2022/20220531/AnuncioG0656-230522-0001_gl.html
---
<p>Mediante a Orde do 17 de decembro de 2021 da Consellería de Emprego e Igualdade (DOG núm. 13, do 20 de xaneiro de 2022), establecéronse as bases reguladoras dos premios á cooperación e procedeuse á súa convocatoria para o ano 2022.</p>
    <p>Nas bases reguladoras establécese que a Comisión Permanente do Consello Galego de Cooperativas actuará como tribunal e que a persoa titular da Dirección Xeral de Emprego, Traballo Autónomo e Economía Social resolverá a concesión dos premios, que serán obxecto de publicación no <em>Diario Oficial de Galicia.</em></p>
    <p>Unha vez emitida a proposta de concesión dos premios pola Comisión Permanente do Consello Galego de Cooperativas, na súa reunión do 12 de maio de 2022, mediante a Resolución da Dirección Xeral de Emprego, Traballo Autónomo e Economía Social, do 13 de maio de 2022, aprobouse a concesión dos premios.</p>
    <p>Por todo o anterior</p>
    <h2>DISPOÑO:</h2>
    <p>Facer pública a concesión dos premios á cooperación 2022 ás entidades que se indican a seguir:</p>
    <p>Premios aos valores cooperativos a Aventeira, Sociedade Cooperativa Galega.</p>
    <p>Premio ao mellor proxecto cooperativo novo a 13 Grados, Sociedade Cooperativa Galega.</p>
    <p>Premio á traxectoria cooperativa a Agroflor, Sociedade Cooperativa Galega.</p>
    <p>Santiago de Compostela, 18 de maio de 2022</p>
    <footer><p>Covadonga Toca Carús<br>Directora xeral de Emprego, Traballo Autónomo e Economía Social</p></footer>

