---
date: '2022-07-18'
id: U500-060722-0003
page: 40381
number: 136
agency: Universidade de Vigo
section: IV. Oposicións e concursos.
title: >-
  RESOLUCIÓN do 6 de xullo de 2022 pola que se aproba a relación provisional de
  persoas admitidas e excluídas no proceso selectivo para ingresar como persoal
  laboral fixo do grupo I na categoría de técnico/a superior de biotecnoloxía
  polo sistema de acceso libre.
range: Resolución
url: >-
  https://www.xunta.gal/dog/Publicados/2022/20220718/AnuncioU500-060722-0003_gl.html
---
<p>De acordo coa base cuarta da Resolución reitoral do 2 de decembro de 2021 (DOG do 21 de decembro) mediante a que se convocou un proceso selectivo para ingresar como persoal laboral fixo do grupo I na categoría de técnico/a superior de biotecnoloxía polo sistema de acceso libre, esta reitoría, en uso das competencias atribuídas pola Lei orgánica 6/2001, do 21 de decembro, de universidades, e polos estatutos da Universidade de Vigo, </p>
    <h2>RESOLVE: </h2>
    <p>Primeiro. Aprobar a relación provisional de persoas aspirantes admitidas e excluídas no devandito proceso de selección, e ordenar a súa publicación no taboleiro electrónico da Universidade de Vigo (https://sede.uvigo.gal/public/bulletin/bulletin-index.xhtml) e no seguinte enderezo: https://www.uvigo.gal/universidade/administracion-persoal/pas/traballar-uvigo</p>
    <p>Segundo. Consonte a base cuarta da convocatoria, as persoas aspirantes excluídas ou que non figuren na relación de admitidas disporán dun prazo de dez días hábiles, contados a partir do seguinte ao da publicación desta resolución no DOG, para poderen emendar o defecto que motivou a exclusión ou a omisión. Quen dentro do prazo sinalado non emende a exclusión ou alegue a omisión, xustificando o dereito a ser incluído/a na relación de persoas admitidas, será definitivamente excluído/a do proceso selectivo.</p>
    <p>Terceiro. Publicar a composición do tribunal cualificador, que terá a categoría primeira das recollidas no Decreto 144/2001, do 7 de xuño (DOG do 25 de xuño).</p>
    <p>• Tribunal titular:</p>
    <p>Presidencia: Javier Rodeiro Iglesias, profesor contratado doutor da Universidade de Vigo. </p>
    <p>Vogais:</p>
    <p>– Herminia Domínguez González, catedrática de universidade da Universidade de Vigo. </p>
    <p>– Gil Garrote Velasco, catedrático de universidade da Universidade de Vigo.</p>
    <p>– María Jesús Iglesias Briones, catedrática de universidade da Universidade de Vigo. </p>
    <p>Secretaría: Jorge Millos Alfeirán, técnico superior de análise instrumental da Universidade de Vigo.</p>
    <p>•  Tribunal suplente:</p>
    <p>Presidencia: José Benito Rodríguez González, técnico superior de microscopia electrónica da Universidade de Vigo.</p>
    <p>Vogais:</p>
    <p>– Sidonia Martínez Suárez, profesora titular de universidade da Universidade de Vigo.</p>
    <p>– Florentino Fernández Riverola, catedrático de universidade da Universidade de Vigo.</p>
    <p>– María del Carmen García Meijide, técnica superior de análise instrumental da Universidade de Vigo.</p>
    <p>Secretaría: Cristina López Macías, técnica superior de I+D da Universidade de Vigo. </p>
    <p>Vigo, 6 de xullo de 2022</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

