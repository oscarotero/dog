---
date: '2022-07-18'
id: L428-120722-0001
page: 40465
number: 136
agency: Concello de Lugo
section: VI. Anuncios. b) Administración local.
title: >-
  ANUNCIO da aprobación definitiva do Plan parcial do sector de solo urbanizable
  delimitado S-1.I (Coeses-Cuíña).
range: Anuncio
url: >-
  https://www.xunta.gal/dog/Publicados/2022/20220718/AnuncioL428-120722-0001_gl.html
---
<p>O Pleno da Corporación, en sesión que tivo lugar o día 30.6.2022, adoptou o seguinte acordo:</p>
    <p>Primeiro. Aprobar definitivamente o plan parcial do sector de solo urbanizable delimitado S-1.I (Coeses-Cuíña), formulado pola entidade mercantil Novafrigsa, S.A. e redactado pola mercantil Servicat Arquitectura y Urbanismo, S.L., de conformidade cos informes sectoriais emitidos no presente procedemento, co informe conxunto dos Servizos Municipais de Arquitectura, Enxeñaría e Medio Ambiente emitido con data do 16.6.2022 e co informe do Servizo Municipal de Urbanismo emitido con data do 17.6.2022.</p>
    <p>Segundo. Proceder á publicación deste acordo de aprobación definitiva no DOG, no prazo dun mes desde a súa adopción. Xunto coa publicación deste acordo publicarase a referencia ao enderezo electrónico no que figurará o contido íntegro deste Plan parcial a disposición do público (artigo 82.2 da LSG). </p>
    <p>Terceiro. Unha vez publicado o anuncio no DOG a que fai referencia o anterior acordo, proceder á remisión dun exemplar deste Plan parcial en soporte dixital, debidamente dilixenciado, á Consellería de Medio Ambiente, Territorio e Vivenda (CMATV) para a súa inscrición no Rexistro de Planeamento Urbanístico de Galicia. Sendo esta inscrición requisito de eficacia do acordo de aprobación definitiva (artigo 88 da LSG). Posteriormente, procederase á publicación do anuncio no BOP, conforme o establecido nos artigos 82.3 e 88.4 da LSG.</p>
    <p>Cuarto. Notificarlles este acordo aos interesados, indicándolles que contra el poderán interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia (artigo 10 da Lei 29/1998, do 13 de xullo) nun prazo de dous meses, contados a partir do día seguinte ao da notificación do presente acto, o cal pon fin á vía administrativa (artigo 46 da Lei 29/1998, do 13 de xullo), sen prexuízo de que poidan interpoñer calquera outro recurso ou reclamación que consideren conveniente ao seu dereito.</p>
    <p>O contido íntegro do documento aprobado poderá consultarse na seguinte ligazón:</p>
    <p>http://concellodelugo.gal/gl/actuacions/normativa-urbanistica</p>
    <p>Lugo, 8 de xullo de 2022</p>
    <footer><p>A alcaldesa<br>P.D. (Decreto 2973/2021)<br>Álvaro Santos Ramos<br>Tenente de alcaldesa delegado<br>da Área de Sostibilidade Urbana</p></footer>

