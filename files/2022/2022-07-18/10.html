---
date: '2022-07-18'
id: U500-110722-0002
page: 40322
number: 136
agency: Universidade de Vigo
section: III. Outras disposicións.
title: >-
  RESOLUCIÓN do 30 de xuño de 2022 pola que se modifica a Resolución do 5 de
  xullo de 2010 pola que se fai pública a composición e o funcionamento da mesa
  de contratación permanente nesta universidade.
range: Resolución
url: >-
  https://www.xunta.gal/dog/Publicados/2022/20220718/AnuncioU500-110722-0002_gl.html
---
<p>Mediante Resolución reitoral do 5 de xullo de 2010 (DOG nº 140, do 23 de xullo) foi establecida a composición permanente da mesa de contratación da Universidade de Vigo e fixáronse as normas de funcionamento da mesma.</p>
    <p>Posteriormente, por Resolución reitoral do 20 de xuño de 2018 (DOG nº 123, do 28 de xuño) modificábase o punto primeiro da devandita resolución establecéndose unha nova composición da mesa de contratación. Respecto diso, e dado o novo deseño de competencias, estímase oportuno cambiar as persoas designadas para presidir a mesa de contratación e a un vogal.</p>
    <p>Por todo o anteriormente exposto, acórdase ditar a seguinte resolución:</p>
    <p>Modificar o punto primeiro da Resolución do 5 de xullo de 2010 (na redacción dada pola Resolución reitoral do 20 de xuño de 2018) pola que se fai pública a composición e o funcionamento da mesa de contratación permanente da Universidade de Vigo nos parágrafos relativos á persoa que exercerá os labores de presidencia desta e dun dos vogais, que quedan redactados nos seguintes termos:</p>
    <p>«Presidente/a: a persoa que ocupe o Vicerreitorado Relaciones coa Empresa, que poderá ser suplida en caso de vacante, ausencia ou enfermidade pola persoa que designe o reitor.</p>
    <p>Vogal: Xefe da Sección de Contabilidade».</p>
    <p>Esta resolución entrará en vigor desde a súa publicación no perfil do contratante da Universidade de Vigo, segundo o disposto no artigo 21 do Real decreto 817/2009.</p>
    <p>Vigo, 30 de xuño de 2022</p>
    <footer><p>Manuel J. Reigosa Roger<br>Reitor da Universidade de Vigo</p></footer>

