---
date: '2022-08-17'
id: G0532-080722-0004
page: 44257
number: 155
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 8 de xullo de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Nestlé España, S.A. para unha planta de produtos lácteos en Pontecesures
  (Pontevedra) (expediente 2020-IPPC-M-34).
range: Anuncio
url: >-
  https://www.xunta.gal/dog/Publicados/2022/20220817/AnuncioG0532-080722-0004_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisión industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, de 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>– Modificación substancial AAI. Planta de tratamento e transformación de leite Nestlé España, S.A.</p>
    <p>– Modificación substancial. Anexo II. Documento ambiental.</p>
    <p>Para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>Os documentos estarán á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela).</p>
    <p>Ademais, tamén se poderán consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 8 de xullo de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expediente: 2020-IPPC-M-34.</p>
    <p>Núm. da autorización ambiental integrada: 2006/0075_NAA/IPPC_037.</p>
    <p>Categoría principal da actividade: anexo I, categoría 9.1.b.c), do Real decreto lexislativo 1/2016, do 16 de decembro.</p>
    <p>Titular: Nestlé España, S.A.</p>
    <p>NIF: A08005449.</p>
    <p>Localización da instalación: A Cova, nº 4, 36649 Pontecesures (Pontevedra).</p>
    <p>Referencia catastral da parcela: 8400012NH2380S0001HW.</p>
    <p>Actividade principal: tratamento e transformación de leite.</p>
    <p>Descrición: a planta de Nestlé España, S.A. ten por actividade principal o tratamento e a transformación de leite. As instalacións ocupan unha parcela de aproximadamente 38.912 m2 no concello de Pontecesures (Pontevedra).</p>
    <p>A actividade produtiva desenvolvida nestas instalacións é fundamentalmente un pretratamento do leite cru, someténdoo a un tratamento térmico, desnatado e adición de azucre e condensación ata quedar practicamente saturado en azucre.</p>
    <p>Para a realización do proceso dispón, de forma moi xeral, das seguintes instalacións:</p>
    <p>– Sala de recepción e almacenamento de leite.</p>
    <p>– Evaporador e sala de condensación.</p>
    <p>– Sala de tanques, sala de enchedura, nave de embalaxe.</p>
    <p>– Depuradora de augas residuais.</p>
    <p>– Sala de caldeiras, balsa de auga xeada e sala de frío.</p>
    <p>– Almacén de materias primas e produto terminado, almacén de produtos químicos, entre outros.</p>

