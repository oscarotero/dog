---
date: '2022-08-17'
id: G0656-090822-0001
page: 44119
number: 155
agency: Consellería de Promoción do Emprego e Igualdade
section: III. Outras disposicións.
title: >-
  ORDE do 8 de agosto de 2022 pola que se modifica parcialmente e se publica a
  ampliación de crédito da Orde do 21 de outubro de 2021 pola que se establecen
  as bases reguladoras e se procede á convocatoria de subvencións para a
  concesión directa de bolsas e axudas para persoas traballadoras desempregadas
  que participen en accións formativas de formación profesional para o emprego
  correspondentes aos exercicios 2021 e 2022 (código de procedemento TR301V).
range: Orde
url: >-
  https://www.xunta.gal/dog/Publicados/2022/20220817/AnuncioG0656-090822-0001_gl.html
---
<p>A Orde do 21 de outubro de 2021, publicada no DOG núm. 209, do 29 de outubro, estableceu os principios xerais contidos na Lei 9/2007, do 13 de xuño, de subvencións de Galicia, no relativo á concesión de bolsas e axudas para persoas traballadoras desempregadas que participen en accións formativas de formación profesional para o emprego.</p>
    <p>O seu obxecto é regular o réxime da concesión directa de subvencións, por parte da Consellería de Promoción do Emprego e Igualdade, en concepto de bolsas e axudas para as persoas traballadoras desempregadas que participen en accións formativas no marco da formación profesional para o emprego financiada pola referida consellería, código de procedemento TR301V, e establecer aquelas tipoloxías de formación que quedan fóra do marco regulador da norma, como é o caso dos programas integrados de emprego e os obradoiros de emprego.</p>
    <p>Con posterioridade á publicación da orde, e como consecuencia do escenario postpandemia e da dispoñibilidade de novos fondos de financiamento, desenvolvéronse novas liñas formativas non reguladas na Orde do 21 de outubro para as que cómpre determinar a súa inclusión ou exclusión no vixente réxime de concesión de bolsas e axudas, polo que, para estes efectos, é necesario modificar o artigo 1.1 para os efectos de regrar estes supostos.</p>
    <p>Así mesmo, o artigo 2.5 da dita orde establece que se poderá ampliar a contía máxima dos créditos dispoñibles para esta convocatoria. O incremento do crédito estará condicionado á declaración de dispoñibilidade do crédito como consecuencia dunha xeración, ampliación ou incorporación de crédito, ou da existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>Dado o elevado volume de solicitudes de bolsas e axudas presentadas e resoltas, cómpre ampliar, con crédito incorporado e coa finalidade de ampliar a subvención ao maior número de beneficiarios posibles, o importe dos créditos destinados ás axudas que poderán ser concedidas ao abeiro da referida Orde do 21 de outubro de 2021.</p>
    <p>Consecuentemente con todo o anteriormente exposto, no exercicio das facultades que me confire o artigo 34 da Lei 1/1983, do 22 de febreiro, DOG núm. 23, do 21 de marzo, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo 1. Modificación da Orde do 21 de outubro de 2021 pola que se establecen as bases reguladoras e se procede á convocatoria de subvencións para a concesión directa de bolsas e axudas para persoas traballadoras desempregadas que participen en accións formativas de formación profesional para o emprego correspondentes aos exercicios 2021 e 2022</p>
    <p>Modificación do número 1 do artigo 1, da Orde do 21 de outubro de 2021, relativo ao obxecto.</p>
    <p>O artigo 1.1, queda redactado do seguinte xeito:</p>
    <p>«1. A presente orde ten por obxecto regular o réxime da concesión directa de subvencións por parte da Consellería de Promoción do Emprego e Igualdade en concepto de bolsas e axudas para as persoas traballadoras desempregadas que participen en accións formativas no marco da formación profesional para o emprego financiada pola referida consellería, código de procedemento TR301V, coa excepción da formación incluída en programas integrados de emprego, obradoiros de emprego e accións formativas financiadas con fondos procedentes do mecanismo de recuperación e resiliencia».</p>
    <p>Artigo 2. Ampliación de crédito</p>
    <p>Amplíase o importe total dos créditos destinados ás bolsas e axudas que se van conceder ao abeiro da Orde do 21 de outubro de 2021, nas seguintes contías e con créditos incorporados procedentes de fondos finalistas da seguinte aplicación e proxectos:</p>
    <table>
     <thead>
      <tr>
       <td>Crédito</td>
       <td>Aplicación</td>
       <td>Proxecto</td>
       <td colspan="2">Importe</td>
      </tr>
      <tr>
       <td>2021</td>
       <td>2022</td>
      </tr>
     </thead>
     <tbody>
      <tr>
       <td rowspan="2">Inicial</td>
       <td rowspan="2">11.05.323A.480.0</td>
       <td>2013 00545</td>
       <td>100.000 €</td>
       <td>600.000 €</td>
      </tr>
      <tr>
       <td>2021 00149</td>
       <td>400.000 €</td>
       <td>5.900.000 €</td>
      </tr>
      <tr>
       <td rowspan="2">Ampliación</td>
       <td rowspan="2">11.05.323A.480.0</td>
       <td>2013 00545</td>
       <td></td>
       <td></td>
      </tr>
      <tr>
       <td>2021 00149</td>
       <td></td>
       <td>600.000 €</td>
      </tr>
      <tr>
       <td>Total</td>
       <td>11.05.323A.480.0</td>
       <td>2021 00149</td>
       <td>500.000 €</td>
       <td>7.100.000 €</td>
      </tr>
     </tbody>
    </table>
    <p>Disposición derradeira. Entrada en vigor</p>
    <p>Esta orde entrará en vigor o día hábil seguinte ao da súa publicación no Diario Oficial de Galicia.</p>
    <p>Santiago de Compostela, 8 de agosto de 2022</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>

