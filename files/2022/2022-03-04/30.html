---
date: '2022-03-04'
id: G0596-161221-0006
page: 15500
number: 44
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 16 de decembro de 2021, da Xefatura Territorial de Pontevedra, polo
  que se somete a información pública a solicitude de declaración de condición
  mineromedicinal e termal das augas do manancial Baños de San Xusto, no
  concello de Cerdedo-Cotobade.
range: Anuncio
url: >-
  https://www.xunta.gal/dog/Publicados/2022/20220304/AnuncioG0596-161221-0006_gl.html
---
<p>Esta xefatura territorial está tramitando a solicitude do Concello de Cerdedo-Cotobade de declaración de condición mineromedicinal e termal das augas do manancial Baños de San Xusto.</p>
    <p>De conformidade co disposto no artigo 4.3 do Decreto 402/1996, do 31 de outubro, polo que se aproba o Regulamento de aproveitamento das augas mineromedicinais, termais e dos establecementos balnearios da Comunidade Autónoma de Galicia,</p>
    <footer><p>ACORDO:</p></footer>
    <p>Primeiro. Someter a información pública, por un prazo de trinta días hábiles que se contarán desde o día seguinte ao da publicación deste anuncio, a solicitude e o proxecto de declaración de augas mineromedicinais e termais do manancial Baños de San Xusto, cuxas características son:</p>
    <p>Recurso: augas mineromedicinais e termais (sección B).</p>
    <p>Situación: marxe esquerda do río Lérez, no lugar de Barbeitos, parroquia de San Xurxo de Sacos, en Cerdedo-Cotobade.</p>
    <p>Coordenadas: X = 539.951 e Y = 4.707.623 (datum ETRS89, fuso 29).</p>
    <p>Captación: manancial cun caudal de 250 l/h.</p>
    <p>Temperatura: 23 ºC.</p>
    <p>A solicitude e o texto do proxecto da declaración da condición mineromedicinal e termal poderán ser consultados no seguinte enderezo electrónico:</p>
    <p>https://ceei.xunta.gal/transparencia/documentos-sometidos-a-informacion-publica</p>
    <p>Segundo. As persoas interesadas, dentro do prazo sinalado, poderán presentar as alegacións que coiden oportunas, preferiblemente, a través do formulario normalizado (PR004) dispoñible na sede electrónica da Xunta de Galicia, ademais dos lugares e rexistros establecidos na normativa reguladora do procedemento administrativo común.</p>
    <p>Cando sexa indispensable a atención presencial e atendendo ás medidas fronte ao coronavirus, as persoas interesadas poderán acudir a esta xefatura territorial (avenida María Victoria Moreno, 43, 5º andar, 36003 Pontevedra), mediante unha cita previa no número de teléfono 986 80 52 37.</p>
    <p>Pontevedra, 16 de decembro de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>

