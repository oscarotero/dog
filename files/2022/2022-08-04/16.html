---
date: '2022-08-04'
id: V0653-070722-0015
page: 42712
number: 148
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 7 de xullo de 2022, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Lugo (expediente IN407A 2022-13 AT).
range: Resolución
url: >-
  https://www.xunta.gal/dog/Publicados/2022/20220804/AnuncioV0653-070722-0015_gl.html
---
<p>Visto o expediente para outorgamento da autorización administrativa previa e de construción da a instalación eléctrica que a seguir se describe:</p>
    <p>Peticionario: Begasa.</p>
    <p>Domicilio social: rúa Aller Ulloa, Ramón María, nº 9, 27003 Lugo.</p>
    <p>Denominación: desvio de LMT Fingoi para NS 65381 prolongación do paso subterráneo debaixo da N-VI.</p>
    <p>Situación: concello de Lugo.</p>
    <p>Características técnicas principais:</p>
    <p>• Liña soterrada de media tensión a 20 kV tramo CT 4481 Feiras e Exposicións, CT 49 paseo ponte, 12248 río Landro, con orixe na LSMT existente tramo CT 4481 Feiras e Exposicións, 49 paseo ponte, e final na LSMT tramo CT 49 paseo puente, CT 12248 río Landro, cunha lonxitude de 690 metros en condutor RHZ1-240.</p>
    <p>Finalidade da instalación: mellora de instalacións.</p>
    <p>Orzamento: 34.183,14 euros.</p>
    <p>Documentación que se acompaña:</p>
    <p>• Separata para o Concello de Lugo.</p>
    <p>• Separata para o Ministerio de Transportes, Mobilidade e Axenda Urbana.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionada ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución. A dirección de obra deberá realizala un técnico competente.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se xulgue pertinente a dereito.</p>
    <p>Lugo, 7 de xullo de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

