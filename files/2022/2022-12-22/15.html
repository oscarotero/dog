---
date: '2022-12-22'
id: G0597-161222-0002
page: 65295
number: 242
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 20 de decembro de 2022 pola que se aproban os temarios que
  rexerán nos procesos selectivos para o ingreso no corpo administrativo da
  Administración xeral da Comunidade Autónoma de Galicia, subgrupo C1, para o
  ingreso no corpo de axudantes de carácter facultativo de Administración
  especial da Administración xeral, subgrupo C1, ou para o ingreso no corpo de
  técnicos de carácter facultativo, grupo B, e para o ingreso nas categorías do
  grupo III de persoal laboral fixo do V Convenio colectivo da Xunta de Galicia,
  correspondentes aos procesos de estabilización derivados da Lei 20/2021, do 28
  de decembro, de medidas urxentes para a redución na temporalidade no emprego
  público.
range: Orde
url: >-
  https://www.xunta.gal/dog/Publicados/2022/20221222/AnuncioG0597-161222-0002_gl.html
---
<p>De conformidade coa Lei 20/2021, do 28 de decembro, de medidas urxentes para a redución da temporalidade no emprego público (BOE núm. 312, do 29 de decembro), a Consellería de Facenda e Administración Pública publicou o Decreto 79/2022, do 25 de maio, polo que se aproba a oferta de emprego público extraordinaria de prazas de persoal funcionario e laboral da Administración xeral e das entidades instrumentais do sector público autonómico da Comunidade Autónoma de Galicia, correspondente ao proceso de estabilización derivado da antedita Lei 20/2021 (DOG núm. 102, do 30 de maio de 2022).</p>
    <p>De acordo co establecido no Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público, e na Lei 2/2015, do 29 de abril, do emprego público de Galicia, sinálase como un dos principios reitores para o acceso ao emprego público a adecuación entre o contido dos procesos selectivos e as funcións e tarefas que se van desenvolver.</p>
    <p>Co fin de dar a coñecer coa suficiente antelación os programas que rexerán os devanditos procesos selectivos que se convoquen, por proposta da persoa titular da Consellería de Facenda e Administración Pública, no exercicio das facultades outorgadas polo artigo 34.6 da Lei 1/1983, do 22 de febreiro, de normas reguladoras da Xunta e da súa Presidencia, oída a Comisión de Persoal, esta consellería</p>
    <h2>DISPÓN:</h2>
    <p>Aprobar e publicar o temario que rexerá nos procesos selectivos que se convoquen para o ingreso no corpo administrativo da Administración xeral da Comunidade Autónoma de Galicia, subgrupo C1, para o ingreso no corpo de axudantes de carácter facultativo de Administración especial da Administración xeral, subgrupo C1, ou para o ingreso no corpo de técnicos de carácter facultativo, grupo B, ou para o ingreso nas categorías do grupo III do persoal laboral da Xunta de Galicia.</p>
    <p>O contido dos temarios é o que figura como anexo a esta orde.</p>
    <p>Santiago de Compostela, 20 de decembro de 2022</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <h2>Parte xeral do corpo administrativo da Administración xeral, subgrupo C1</h2>
    <p>– Bloque I.</p>
    <p>1. A Constitución española de 1978: título preliminar, título I (excepto capítulo 3º), título II, título III (excepto capítulos 2º e 3º), título IV, título V, título VIII.</p>
    <p>2. Lei orgánica 1/1981, do 6 de abril, do Estatuto de autonomía para Galicia: título preliminar, título I, título II, título III e título V.</p>
    <p>3. A Unión Europea, o dereito derivado: regulamentos, directivas, decisións, recomendacións e ditames.</p>
    <p>4. Fontes do dereito europeo: actos xurídicos da Unión, procedementos de adopción e outras disposicións segundo o Tratado de funcionamento da Unión Europea. A integración do dereito europeo en España.</p>
    <p>5. As institucións da Unión Europea: o Parlamento, o Consello Europeo, o Consello e a Comisión. Outras institucións.</p>
    <p>6. As competencias da Unión Europea. O marco de atribucións concedidas polos tratados. O desenvolvemento das competencias da Unión.</p>
    <p>7. Lei 31/1995, do 8 de novembro, de prevención de riscos laborais: capítulo III.</p>
    <p>– Bloque II.</p>
    <p>1. Lei 39/2015, do 1 de outubro, do procedemento administrativo común das administracións públicas: títulos preliminar, I, II, III, IV e V.</p>
    <p>2. Lei 40/2015, do 1 de outubro, de réxime xurídico do sector público: título preliminar: capítulo I, capítulo II (agás subsección 2ª, sección 3ª), capítulo III, capítulo IV e capítulo V.</p>
    <p>3. Lei 16/2010, do 17 de decembro, de organización e funcionamento da Administración xeral e do sector público autonómico de Galicia: títulos preliminar, I, II e capítulo I do título III.</p>
    <p>4. Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014: título preliminar, libro primeiro: agás o capítulo V do título I, libro segundo: capítulo I do título I (agás subseccións 5, 6 e 7 da sección 2).</p>
    <p>5. Lei 9/2007, do 13 de xuño, de subvencións de Galicia: títulos preliminar e I.</p>
    <p>6. Lei 2/2015, do 29 de abril, do emprego público de Galicia: títulos I ao IX.</p>
    <p>7. Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia: título preliminar e capítulos I e III do título III.</p>
    <p>8. Real decreto lexislativo 1/2013, do 29 de novembro, polo que se aproba o texto refundido da Lei xeral de dereitos das persoas con discapacidade e da súa inclusión social: título preliminar, título I: capítulo V, sección 1ª, e título II.</p>
    <p>9. Lei 1/2016, do 18 de xaneiro, de transparencia e bo goberno: título preliminar, título I: capítulos I, II, IV, V, e título II: seccións 1, 2 e 3 do capítulo I.</p>
    <p>10. Decreto lexislativo 2/2015, do 12 de febreiro, polo que se aproba o texto refundido das disposicións legais da Comunidade Autónoma de Galicia en materia de igualdade: título preliminar, título I: capítulos I e II, e título II.</p>
    <p>11. Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores: do título I o capítulo I-sección 4ª, o capítulo II-seccións 1ª e 2ª, e o capítulo III-sección 1ª.</p>
    <p>12. Real decreto lexislativo 8/2015, do 30 de outubro, polo que se aproba o texto refundido da Lei xeral da seguridade social: do título I, o capítulo II-sección 1ª, o capítulo III-sección 1ª, e o capítulo IV-sección 1ª. E do título II, o capítulo XI (excepto os artigos 196 a 199), e a sección 1ª do capítulo I do título VI.</p>
    <h2>Parte xeral común para os restantes corpos, escalas e especialidades<br>do subgrupo B/C1 e das categorías do grupo III de persoal laboral</h2>
    <p>1. A Constitución española de 1978: título preliminar, título I, artigo 10, 14, 23, capítulo IV e capítulo V, e título VIII. </p>
    <p>2. O Estatuto de autonomía de Galicia: título I, título II e título III da Lei orgánica 1/1981, do 6 de abril, do Estatuto de autonomía para Galicia.</p>
    <p>3. Lei 39/2015, do 1 de outubro, do procedemento administrativo común das administracións públicas: título III, título IV, capítulo I e capítulo IV, e o título V. </p>
    <p>4. Lei 2/2015, do 29 de abril, do emprego público de Galicia: título III, título VI, capítulos III e IV, e título VIII. </p>
    <p>5. Lei orgánica 3/2018, do 5 de decembro, de protección de datos persoais e garantía dos dereitos dixitais: título I, título II, título III e título VIII.</p>
    <p>6. Decreto lexislativo 2/2015, do 12 de febreiro, polo que se aproba o texto refundido das disposicións legais da Comunidade Autónoma de Galicia en materia de igualdade: título preliminar e título I. </p>
    <p>7. Lei orgánica 1/2004, do 28 de decembro, de medidas de protección integral contra a violencia de xénero: título I.</p>
    <h2>Parte específica da escala técnica de análises de laboratorio, subgrupo C1</h2>
    <p>1. Normas de traballo no laboratorio. Equipamentos básicos e instalacións. Limpeza e conservación do material. Prevención e medidas de seguridade no laboratorio. Riscos laborais nos laboratorios químicos e microbiolóxicos. Primeiros auxilios. Xestión de residuos no laboratorio: clasificación, recolla e eliminación.</p>
    <p>2. Reactivos químicos: tipificación e pureza dos reactivos utilizados no laboratorio. Clasificación dos produtos químicos en función das súas características de risco. Etiquetaxe: pictogramas de perigo, frases H e EUH de identificación de perigo, frases P: consellos de prudencia (prevención, resposta e eliminación). Palabras de advertencia. Fichas de seguridade. Importancia destes datos na manipulación e almacenamento correcto de reactivos.</p>
    <p>3. Sistema de calidade no laboratorio de ensaio: norma UNE-EN ISO/IEC 17025. Requisitos técnicos e de xestión. Rexistros e rastrexabilidade documental. Patróns e materiais de referencia. Rastrexabilidade metrolóxica. Xestión de equipamentos e reactivos. Cualificación do persoal. Control de calidade analítica. Exercicios de intercomparación.</p>
    <p>4. Normas xerais de toma de mostras. Preparación do material, transporte e conservación de mostras. Toma de mostras de auga e alimentos para análises microbiolóxicas. Toma de mostra de alimentos, augas, sólidos e soportes de particulado atmosférico para análise fisicoquímica.</p>
    <p>5. Toma de mostras en enclaves acuáticos. Rexistro de medidas, condicións de mostraxe e variables acompañantes do hábitat. Representatividade das mostras. Toma de mostras de augas na columna vertical. Equipamentos especiais de recolla de mostras e medición en profundidade. Compartimentación vertical e perfís. Mostraxe de sedimento con dragas. Idoneidade das mostras. </p>
    <p>6. Recepción, manipulación e preparación de mostras de augas naturais, augas de piscinas, augas de baño e augas de consumo humano para análises microbiolóxicas. Requisitos xerais para o exame microbiolóxico. Conservación de mostras. </p>
    <p>7. Recepción, manipulación e preparación de mostras de alimentos para análises microbiolóxicas. Requisitos xerais para o exame microbiolóxico. Conservación de mostras</p>
    <p>8. Recepción, rexistro e preparación de mostras biolóxicas en auga e sedimento. Manipulación, etiquetaxe e almacenamento. Fixación, lavado e descarte en mostras biolóxicas de bentos (macroinvertebrados) fluvial e mariño. Preparación e fixación de mostras de fitobentos e fitoplancto. Medidas de seguridade, recuperación e tratamento de conservantes. </p>
    <p>9. Recepción, manipulación e preparación de mostras sólidas para análise fisicoquímica. Recepción, manipulación e preparación de mostras de alimentos para análise fisicoquímica: técnicas de secado, liofilización, trituración e barutado. Conservación de mostras. </p>
    <p>10. Recepción, manipulación e preparación de mostras liquidas (augas naturais, augas de piscina, augas de baño, augas de consumo humano) para análise fisicoquímica: técnicas de filtrado, decantación, centrifugación, extracción, concentración, desecación e calcinación. Conservación de mostras. </p>
    <p>11. Recepción, manipulación e preparación de mostras de soportes de particulado atmosférico para análise fisicoquímica. Conservación de mostras.</p>
    <p>12. Pesada e medida de volume no laboratorio. Equipamentos. Calibración e verificación. Rastrexabilidade. Validación de métodos analíticos. Concepto e tipos de incerteza. Incerteza de calibración de equipamentos e de ensaios fisicoquímicos e microbiolóxicos.</p>
    <p>13. Química de disolucións. Tipos e propiedades. Preparación de reactivos e disolucións. Molaridade. Normalidade. Patróns e materiais de referencia. Rastrexabilidade. Preparación de medios de cultivo. Regras xerais para a preparación das dilucións para o exame microbiolóxico. Técnicas de sementeira, reconto, illamento e identificación de microorganismos </p>
    <p>14. Métodos clásicos de análise química. Análises volumétricas, gravimetría, potenciometrías e condutimetrías. Fundamentos, equipamento e aplicacións. Patróns e materiais de referencia. Rastrexabilidade. </p>
    <p>15. Técnicas espectrométricas: espectrometría infravermella, visible e ultravioleta. Técnicas de análises por inxección en fluxo (continuo e segmentado). Fundamentos básicos. Preparación de mostras. Patróns e materiais de referencia. Rastrexabilidade. Control de calidade. </p>
    <p>16. Espectroscopia de absorción atómica e de emisión atómica. Principios de operación. Compoñentes básicos dos equipamentos. Preparación de mostras. Técnicas de dixestión de mostras. Control de calidade.</p>
    <p>17. Espectrometría de masas con plasma axustado indutivamente. Principios de operación. Compoñentes básicos dos equipamentos e detectores. Preparación de mostras. Técnicas de dixestión de mostras. Control de calidade. </p>
    <p>18. Cromatografía de gases, cromatografía de líquidos. Principios de operación. Compoñentes básicos dos instrumentos. Tipos de detectores. Tipos de detectores de espectrometría de masas Preparación de mostras. Técnicas de extracción e concentración de mostras. Control de calidade. </p>
    <p>19. Cromatografía iónica. Principios de operación. Compoñentes básicos dos equipos e detectores. Preparación de mostras. Técnicas de preparación de mostras. Control de calidade.</p>
    <p>20. Técnicas inmunolóxica: métodos ELISA, aglutinación e fixación de complemento. Preparación de mostras, principios básicos, equipamento e aplicación. Control de calidade.</p>
    <p>21. Técnicas moleculares: métodos PCR. Preparación de mostras, principios básicos, equipamentos e aplicación. Control de calidade.</p>
    <h2>Parte específica da escala técnica de cociña, subgrupo C1</h2>
    <p>1. A alimentación, a saúde e o desenvolvemento. Proteínas, vitaminas, minerais, hidratos de carbono; calorías; o valor bromatolóxico dos alimentos. Confección de menús. Medidas sanitarias de orde xeral; medidas específicas para a prevención de riscos. Medidas sanitarias de orde xeral; medidas específicas para a prevención de riscos en relación cos residuos de cociña.</p>
    <p>2. Organización da cociña; persoal; funcións. Despensas e frigoríficos; instalacións; circulación dos produtos.</p>
    <p>3. Condimentos, concepto e clases. O sal; o azucre; o vinagre. Condimentos de vexetais secos; especias; herbas aromáticas. Condimentos frescos. Salsas: concepto e clases; salsas básicas e derivadas. Fondos de cociña.</p>
    <p>4. Sopas, consomés, cremas e potaxes. Propiedades, aplicacións e clases. Elaboración. Entremeses: clases.</p>
    <p>5. Hortalizas: concepto, propiedades, aplicacións. Conservación, preparación e elaboración. Clases de hortalizas; hortalizas de temporada. Ensaladas: concepto, propiedades e aplicacións. Clases. Elaboración e presentacións.</p>
    <p>6. A pasta italiana: calidades. Cocción e conservación. Preparacións básicas. Os ovos: propiedades e aplicacións. Conservación; preparación. </p>
    <p>7. Legumes secos: calidade, propiedades, conservación; clases. Preelaboración e preparación. O arroz, propiedades; elaboración. As patacas; cortes para gornición.</p>
    <p>8. O peixe: características; clases; calidades. Presentación e valoración comercial. Limpeza, conservación e preparación. Elaboración.</p>
    <p>9. As carnes: características; clases. Aspecto e denominación das pezas e anacos. Preparación das carnes vermellas e brancas; emprego dos distintos anacos. Aves de curral: clases, elaboración. A caza: elaboración. </p>
    <p>10. As sobremesas. Sobremesas de cociña: clases; características. Elaboración. Os xeados. Os queixos e derivados lácteos. As froitas. As bebidas: augas, viños e licores.</p>
    <h2>Parte específica da escala técnica de condución, subgrupo C1</h2>
    <p>1. Código de circulación. Lei e Regulamento de circulación e seguridade viaria. Decreto de regulación do servizo de automobilismo da Xunta de Galicia. Orde que o desenvolve. </p>
    <p>2. O condutor. Factores que diminúen as aptitudes do condutor. Permiso e licenzas de condución: clases e vehículos autorizados para conducir. O vehículo: definicións, documentación, a carga e persoas transportadas.</p>
    <p>3. O accidente de circulación: comportamento en caso de accidente. Delitos contra a seguridade do tráfico. Nocións básicas de primeiros auxilios.</p>
    <p>4. Funcionamento dun motor de catro tempos: admisión, compresión, explosión ou acendido e escape. Clasificación dos motores: pola súa disposición, polo número de cilindros e polo tipo de combustible.</p>
    <p>5. O engraxamento: aceites, a súa finalidade e tipos. Sistemas de engraxamento. Cambio de aceites, ventilación. Filtración. Refrixeración no vehículo: funcións, distintos tipos de refrixeración, e o seu coñecemento.</p>
    <p>6. Elementos de seguridade: freos, tipos e o seu coñecemento. A suspensión: órganos de suspensión e amortecemento do automóbil. Funcións dos amortecedores.</p>
    <p>7. A transmisión: caixa de cambios. Árbore de transmisión. Diferencial. Palieres. Embrague, a súa misión. </p>
    <p>8. Electricidade do vehículo. Batería. Bobina. Ruptor. Distribuidor. Buxías. Regulación. Dínamo. Alternador. Motor de arrincada. Béndix. O condensador. O delco. Simboloxía: corrente continua, corrente alterna, fusible, resistencia, condensador, amperímetro, voltímetro, motor xerador, interruptor.</p>
    <p>9. O motor diésel: órganos principais. Bomba de inxección e inxectores: funcionamento. Bomba de alimentación. Arrincada en frío, quentadores.</p>
    <p>10. Pneumáticos e lamias. Aliñamento do eixe dianteiro. Converxencia e caída. O fenómeno «aquaplaning». Mantemento sistemático e reparacións elementais dun vehículo. Avarías, síntomas. Reparacións de emerxencias.</p>
    <p>11. Tipoloxía de vehículos eléctricos e electrificados. Compoñentes do vehículo eléctrico (baterías, motores, sistemas de climatización, cargador de abordo en corrente alterna, etc.). Modos de condución e consumo dun vehículo eléctrico. Manobras de condución segura nos vehículos eléctricos (acendido; arrincada, aceleración e resposta; desprazamentos; son exterior a baixa velocidade; freada e freada rexenerativa; curva; ausencia de sistemas de escape).</p>
    <p>12. A recarga do vehículo eléctrico (tipos de carga, potencia, conectores e cables). A carga en instalacións propias, aparcadoiros dedicados e a carga pública. Operacións de carga. Sistema de pagamentos en carga pública.</p>
    <p>13. Seguridade e saúde: conceptos xerais. Medidas de seguridade no manexo dos vehículos. Riscos específicos asociados ao vehículo eléctrico: a manipulación de baterías, os conectores de recarga, riscos derivados de accidentes de circulación, desconexión do sistema de alta tensión.</p>
    <h2>Parte específica da escala técnica de mantemento de servizos, subgrupo C1</h2>
    <p>1. Física: movemento, movemento uniforme, velocidade, velocidade lineal, velocidade angular e tanxencial. Traballo, concepto e unidades. Forza, concepto e unidades. Enerxía, concepto e unidades. Máquinas simples, panca, polea e parafuso. Presión, concepto e unidades. Calor e temperatura.</p>
    <p>2. Instrumentación: manómetros, tipos. Termómetros, tipos. Termóstatos, tipos. Presóstatos, tipos. Vacuómetros, tipos. Caudalímetros, tipos. Tacómetros, tipos. Convertedores de sinal.</p>
    <p>3. Electricidade, compoñentes e máquinas: constitución da materia. Corrente eléctrica, tensión e intensidade. Condutividade e resistencia. Lei de Ohm. Lei de Joule. Resistencias, díodos, condensadores, transistores, interruptores, tipos, contactores e relés térmicos, interruptores-horarios e reloxos de conexión, lámpadas e aparellos de iluminación. Aparellos de medición. Equipamentos de medición e rexistro. Máquinas eléctricas rotativas. Máquinas eléctricas estáticas.</p>
    <p>4. Planos e esquemas eléctricos: simboloxía. Interpretación. Circuítos electrónicos básicos.</p>
    <p>5. Mecánica básica e aplicada: aparellos de medida e verificación. Bosquexamento. Coñecemento de materiais, aplicacións. Máquinas ferramentas. Soldadura: tipos e aplicacións. Oxicorte. Válvulas, tipos e aplicacións. Bombas, tipos e aplicacións.</p>
    <p>6. Fluídrica: conceptos e propiedades dos fluídos, clases. Principio de Arquímedes. Principio de Pascal. Instalacións de G.L.P., regulamento, normas de seguridade. Circuítos de aire e os seus elementos fundamentais: compresoras, válvulas e cilindros.</p>
    <p>7. Instalacións térmicas e frigoríficas; xeradores de auga quente, calefacción e vapor. Combustibles. Intercambiadores de calor. Purgadores. Coñecemento e aplicación dos materiais e elementos utilizados en instalacións de calefacción e auga sanitaria. Cámaras de conservación. Cámaras de conxelación. Aire acondicionado.</p>
    <p>8. Instalacións de lavandaría industrial: lavadoras. Centrifugadoras. Pasadoras de ferro: rodete, prensa, manequín. Secadoras.</p>
    <p>9. Instalacións de cociña industrial: marmitas. Fritideiras. Peladoras. Fornos. Gratinadoras.</p>
    <p>10. Seguridade e hixiene: triángulo do lume. Extintores, tipos e aplicacións. Sinalización. Equipamentos de protección, individuais e instalacións. Normas de seguridade e hixiene. Métodos orais e manuais de respiración artificial.</p>
    <h2>Parte específica da escala técnica de recursos naturais e forestais,<br>subgrupo C1, especialidade capataz</h2>
    <p>1. Maquinaria agrícola e forestal habitual. Enumeración e descrición. Xeneralidade, manexo e coidados de conservación. Actividades prácticas. </p>
    <p>2. Instalacións agroforestais e para a conservación do patrimonio natural</p>
    <p>3. Coñecementos sobre traballos en viveiros e piscifactorías. Técnicas de cultivo de plantas forestais. Cultivo a raíz núa, cultivo en envase, outros. Envases e substratos.</p>
    <p>4. Repoboación forestal. Métodos de repoboación, eliminación da vexetación preexistente, preparación do terreo, implantación vexetal. Coidados posteriores: protección das plantas, fertilización, reposición de faltas e roza.</p>
    <p>5. Dirección e coordinación de cuadrillas. Resolución de conflitos na cuadrilla: ferramentas necesarias para afrontar as diferenzas e pasos para a resolución dun conflito. Partes de traballo.</p>
    <p>6. Principais especies cinexéticas e piscícolas de Galicia. Características morfolóxicas. Lexislación vixente. Piscifactorías e granxas cinexéticas. Plans de aproveitamento piscícolas e cinexéticos.</p>
    <p>7. A protección de animais de compañía: Lei 4/2017, do 3 de outubro, de protección e benestar dos animais de compañía en Galicia.</p>
    <p>8. As especies silvestres de Galicia. A recuperación da fauna silvestre. Os centros de recuperación de fauna de Galicia. Manexo e transporte de animais feridos.</p>
    <p>9. A Rede galega de espazos naturais protexidos. Categorías. Declaración de espazos naturais protexidos. Os compromisos internacionais de conservación da natureza: A Rede Natura 2000, concepto de LIC, ZEC y ZEPA, hábitats e especies de interese comunitario presentes en Galicia. Identificación. Regulación en Galicia. Convenio Ramsar. Aplicación en Galicia. Decreto 127/2008, do 5 de xuño, polo que se desenvolve o réxime xurídico dos humidais protexidos e se crea o Inventario de humidais de Galicia. Reservas da biosfera. Aplicación en Galicia.</p>
    <p>10. Lei 5/2019, do 2 de agosto, de patrimonio natural. Decreto 37/2014, do 27 de marzo, pola que se declaran zonas especiais de conservación os lugares de importancia comunitaria de Galicia e se aproba o Plan director da Rede Natura 2000 de Galicia. Plan reitor de uso e xestión dos parques naturais de Galicia e Parque Nacional Marítimo-Terrestre das Illas Atlánticas.</p>
    <p>11. A protección da flora e fauna en Galicia. Singularidade e endemismos. Normativa de aplicación: Catálogo español de especies ameazadas. Decreto 88/2007, do 19 de abril, polo que se regula o Catálogo galego de especies ameazadas (CGEA), e o seu desenvolvemento. Catalogación de especies, efectos, plans de recuperación e conservación. Identificación de especies do CGEA. Decreto 67/2007, do 22 de marzo, polo que se regula o Catálogo de árbores senlleiras, e o seu desenvolvemento. </p>
    <p>12. Sistemas de comunicación Tetra.</p>
    <p>13. Nocións básicas de ofimática. O manexo dos paquetes ofimáticos no contorno de Libre Office (folla de cálculo, tratamento de textos), sistema operativo (Windows 10), busca da información: internet/intranet e correo electrónico.</p>
    <p>14. Riscos laborais e medidas preventivas nas operacións más habituais na actividade do ambiente. Manual de traballos de campo da Consellería de Medio Ambiente, Territorio e Vivenda.</p>
    <p>15. Primeiros auxilios no medio natural. Soporte vital básico.</p>
    <h2>Parte específica da escala de axentes técnicos facultativos,<br>especialidade de educación infantil, grupo B</h2>
    <p>1. Papel, funcións e tarefas do educador e da educadora infantil. Principios e normas morais que regulan a actividade profesional do educador e da educadora infantil. </p>
    <p>2. A organización do espazo, os materiais e o tempo como recursos didácticos. Características espaciais da escola infantil. Os materiais na práctica educativa. A distribución do tempo.</p>
    <p>3. O ingreso do neno e da nena no centro infantil. O período de adaptación. O papel do adulto no proceso de adaptación á escola infantil. A colaboración dos pais e das nais neste proceso.</p>
    <p>4. O currículo da educación infantil. A estrutura curricular da educación infantil. O proxecto educativo de centro. O proxecto curricular de etapa. A programación de actividades. Elementos da programación. A presenza dos temas transversais no currículo. </p>
    <p>5. A Lei de normalización lingüística de Galicia: a normalización nos primeiros anos da escolaridade. A aplicación do modelo na educación infantil.</p>
    <p>6. A Lei galega para a igualdade de homes e mulleres e a Lei de medidas de protección integral contra a violencia de xénero: implicacións no currículo da educación infantil. Principios de intervención que impregnan a práctica cotiá nesta etapa.</p>
    <p>7. O maltrato infantil. Definición de malos tratos á infancia. Indicadores de maltrato infantil. Detección e notificación desde o ámbito escolar. O protocolo de actuación en abusos sexuais a menores.</p>
    <p>8. A regulación dos centros de atención á infancia no Decreto 329/2005, do 28 de xullo, polo que se regulan os centros de menores e os centros de atención á infancia, na Comunidade Autónoma de Galicia.</p>
    <p>9. A educación infantil dos nenos e nenas con necesidades educativas especiais. A importancia da intervención temperá. A integración na educación infantil. As adaptacións curriculares. </p>
    <p>10. O crecemento e desenvolvemento físico do neno e da nena de 0 a 3 anos. O desenvolvemento cognitivo e lingüístico. O desenvolvemento emocional e social. O desenvolvemento da identidade sexual e dos roles de xénero. Alteracións máis frecuentes do desenvolvemento. </p>
    <p>11. Alimentación e nutrición. Necesidades nutricionais desde o nacemento ata os tres anos. A transición na alimentación. Trastornos e dificultades na alimentación. O desenvolvemento de hábitos para unha alimentación equilibrada. </p>
    <p>12. A organización da vida cotiá na escola infantil. A adquisición de hábitos de autonomía persoal. O control de esfínteres. A adquisición de hábitos de hixiene e limpeza nos nenos e nenas de 0 a 3 anos. O descanso: necesidades e ritmos de sono. </p>
    <p>13. As enfermidades máis frecuentes na primeira infancia. Enfermidades transmisibles. Os accidentes infantís. O papel do educador e a educadora na prevención dos accidentes infantís. Os primeiros auxilios.</p>
    <p>14. A importancia do xogo no desenvolvemento infantil. Tipos de xogos. O xogo como recurso didáctico. A intervención do educador e a educadora no xogo infantil.</p>
    <p>15. A participación dos pais e das nais na escola infantil. A interacción coas familias. As entrevistas cos pais e coas nais. As reunións xerais e grupais. A acción titorial.</p>
    <h2>Parte específica da escala técnica auxiliar de informática, subgrupo C1 </h2>
    <p>1. Definición e estruturas dos sistemas de información. Subsistema físico e lóxico. </p>
    <p>2. Principios de funcionamento dos ordenadores. Historia e evolución. Arquitectura e compoñentes dos ordenadores.</p>
    <p>3. Sistemas operativos. Concepto. Evolución. Tendencias. Sistemas operativos de escritorio e de servidor. Principais características: Unix, Linux, Windows. </p>
    <p>4. Estruturas da información. Modelo entidade-relación. Entidades e atributos. Relacións. Diagramas de entidade-relación. </p>
    <p>5. Sistemas de xestión de bases de datos. Bases de datos distribuídas, replicadas, orientadas a obxectos. Bases de datos SQL e NoSQL. </p>
    <p>6. Acceso masivo a datos: datawarehouse, datamining, datamarts, OLAP, cadros de mando. </p>
    <p>7. Modelos de programación. Programación estruturada, orientada a obxectos. Modelo de compoñentes. </p>
    <p>8. Linguaxes de programación. Tipos de linguaxe. Ferramentas RAD. </p>
    <p>9. C e C++. Definición. Orientación. Características. </p>
    <p>10. Plataforma .NET. Definición. Orientación. Características. HTML, CSS, XML, AJAX, XLS, XLST, PHP. Definición. Orientación. Características. </p>
    <p>11. Java. Definición. Orientación. Características. Principais frameworks e contornos IDE libres. </p>
    <p>12. Outras linguaxes de programación: Javascript e Python.</p>
    <p>13. Estratexia de proba do software: verificación e validación. Proba de integración. Proba de validación. </p>
    <p>14. Desenvolvemento de servizos web e microservizos. Tecnoloxías para o desenvolvemento de microservizos. REST vs. SOAP. Especificacións WS-*.</p>
    <p>15. Metodoloxías áxiles (Scrum): estimacións, entrega continua (sprints), retrospectivas e mellora continua, xestión de riscos, xestión de historias de usuario e épicas, entrega de valor. Roles de scrum master e product owner.</p>
    <p>16. Ferramentas ofimáticas. Procesadores de texto, follas de cálculo, bases de datos de PC. </p>
    <p>17. Paquetes de ofimática: aplicacións que o compoñen. Comandos e uso delas. </p>
    <p>18. Copias de seguridade. Tipos de copias: incremental, diferencial. Soportes. Periodicidades. </p>
    <p>19. A seguranza nas redes públicas e privadas de datos. Medidas de seguridade: físicas, técnicas, organizativas, legais. Identificación e autenticación. Control de accesos físicos e lóxicos. Control de fluxo de datos. Notarización. Auditoría. </p>
    <p>20. Ciberseguridade no posto cliente, fixo e móbil.</p>
    <p>21. Virus. Tipos. Medios preventivos e reactivos. Programas antivirus. </p>
    <p>22. Redes de comunicacións. Definicións. Topoloxías. Clasificacións. </p>
    <p>23. Modelo OSI. Niveis. Descrición de servizos e protocolos. TCP/IP. Conceptos. </p>
    <p>24. Elementos de interconexión de redes. Concentradores, conmutadores, repetidores, pontes, encamiñadores, pasarelas. </p>
    <p>25. Arquitectura das redes intranet, extranet e internet: concepto e características. Acceso remoto e VPN.</p>
    <p>26. Servizos baseados na internet: correo, transferencia de ficheiros, publicación en formato hipertexto, grupos de discusión, busca e acceso a información estruturada, directorio, sincronización horaria. Xestión de contidos. Web 2.0. </p>
    <p>27. Servizos para o desenvolvemento de aplicacións cliente-servidor: xestión de obxectos distribuídos, servizos de transacción, mensaxaría, distribución de información (tecnoloxía PUSH) e metadato.</p>
    <p>28. Sistemas CRM e ERP. Os sistemas de información xeográfica (SIX). Conceptos e funcionalidades básicas. Sistemas de xestión documental e de xestión de contidos. </p>
    <p>29. Seguranza en redes. Control de intrusións. Tornalumes. DMZ. </p>
    <p>30. A calidade nos servizos de información. Estándares, metodoloxías, boas prácticas e certificacións. Modelo EFQM, marco CobIT, boas prácticas ITIL. Certificacións ISO. </p>
    <p>31. Decreto 230/2008 polo que se establecen as normas de boas prácticas na utilización dos sistemas de información da Administración da Comunidade Autónoma de Galicia. </p>
    <p>32. Lei 4/2019, do 17 de xullo, da administración dixital de Galicia, título preliminar, título I, capítulo I.</p>
    <p>33. Administración electrónica. Implantación da Administración electrónica. Sede electrónica e servizos de sede. Rexistro electrónico. Identificación e autenticación do persoal funcionario, da cidadanía e das administracións públicas. Sinatura electrónica.</p>
    <h2>Parte específica da categoría 104 do grupo III, intérprete<br>de linguaxe de signos</h2>
    <p>1. Lei 27/2007, do 23 de outubro, pola que se recoñecen as linguas de signos españolas e se regulan os medios de apoio á comunicación oral das persoas xordas, con discapacidade auditiva e xordocegas. </p>
    <p>2. Ratificación da Convención internacional de dereitos das persoas con discapacidade. Real decreto 1/2013, do 29 de novembro, polo que se aproba o texto refundido da Lei xeral de dereitos das persoas con discapacidade e da súa inclusión social. </p>
    <p>3. Lei 10/2014, do 3 de decembro, de accesibilidade (Galicia), e outra lexislación en materia de discapacidade e accesibilidade universal.</p>
    <p>4. A accesibilidade universal e o DUA na lexislación educativa nacional e autonómica vixente.</p>
    <p>5. Organización e funcionamento dos centros educativos. NOFC e outros documentos programáticos. Xestión do persoal non docente adscrito aos centros educativos.</p>
    <p>6. O papel da persoa técnica en interpretación de lingua de signos no centro educativo. Coordinación e apoio co equipo directivo, o departamento de orientación, a titoría e o claustro. </p>
    <p>7. A persoa técnica en interpretación de lingua de signos nos servizos educativos complementarios. Coordinación profesional e colaboración entre diferentes perfís (educadores/as, enfermaría, persoal de comedor, ATE, etc.).</p>
    <p>8. O alumnado con necesidades específicas de apoio educativo: concepto e tipoloxía. Principios de normalización, inclusión e equidade. Concepto e marco normativo da atención á diversidade.</p>
    <p>9. O alumnado con necesidades educativas especiais asociadas á discapacidade auditiva. Concepto, tipoloxía e inclusión.</p>
    <p>10. O alumnado con necesidades educativas especiais asociadas á xordocegueira. Concepto, tipoloxía e inclusión.</p>
    <p>11. O alumnado con necesidades educativas especiais asociadas á discapacidade auditiva ou xordocegueira e outras necesidades complexas de comunicación (parálise cerebral, TEA, etc.). Inclusión e apoio efectivo á comunicación.</p>
    <p>12. Sistemas aumentativos e alternativos de comunicación e comunicación aumentativa.</p>
    <p>13. A familia do alumnado con necesidades educativas especiais asociadas a discapacidade auditiva. Relacións entre familia e escola.</p>
    <p>14. A contorna socioeducativa do alumnado con necesidades educativas especiais asociadas á discapacidade auditiva. Fornecemento de redes e comunidades de aprendizaxe para a convivencia, a inclusión e a equidade.</p>
    <p>15. Axustes razoables e produtos de apoio para a eliminación de barreiras de comunicación en alumnado con discapacidade auditiva ou xordocegueira con ou sen outras necesidades específicas de apoio educativo asociadas.</p>
    <p>16. A interpretación en lingua de signos nos xogos e actividades extraescolares e complementarias, así como en actividades lúdicas e de lecer. </p>
    <p> 17. As técnicas de interpretación e a mediación comunicativa nas diferentes etapas educativas para favorecer o desenvolvemento da competencia comunicativa en lingua de signos.</p>
    <p>18. O apoio á comprensión e redacción de textos escritos desde a interpretación en lingua de signos.</p>
    <p>19. Teoría e metodoloxía da interpretación. Expresión corporal. Metodoloxía e adaptación a diferentes contextos e situacións.</p>
    <p>20. Técnicas de guía para persoas xordocegas.</p>
    <p>21. Lingüística aplicada ás linguas de signos.</p>
    <p>22. Interpretación de lingua de signos en contornos multilingües: a lingua de signos e o galego, a lingua de signos internacional, a transcrición da lingua de signos.</p>
    <p>23. A interpretación no sistema educativo. Terminoloxía científica e específica dos ámbitos, materias ou módulos. Recursos para resolver problemas terminolóxicos: dactiloloxía, paráfrase, comparación, perífrase, neoloxismos.</p>
    <p>24. As linguas de signos e as tecnoloxías da información e da comunicación.</p>

