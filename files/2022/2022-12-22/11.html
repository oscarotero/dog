---
date: '2022-12-22'
id: C3Q2-161222-0001
page: 65111
number: 242
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 16 de decembro de 2022 pola que se amplía a dotación
  orzamentaria de fondos a cargo da Comunidade Autónoma da Resolución do 23 de
  decembro de 2021 pola que se convocan distintas liñas de subvencións para
  actuacións de rehabilitación para o ano 2022 correspondentes ás áreas de
  rehabilitación integral dos Camiños de Santiago (código de procedemento
  VI408H) e da Ribeira Sacra (código de procedemento VI408N).
range: Resolución
url: >-
  https://www.xunta.gal/dog/Publicados/2022/20221222/AnuncioC3Q2-161222-0001_gl.html
---
<p>O 30 de decembro de 2021 publicouse no <em>Diario Oficial de Galicia</em> (en diante, DOG) a Resolución do 23 de decembro de 2021 pola que se convocan distintas liñas de subvencións para actuacións de rehabilitación para o ano 2022 (códigos de procedemento VI408H e VI408N) xestionadas polo Instituto Galego da Vivenda e Solo (en diante, IGVS).</p>
    <p>O punto un do ordinal décimo segundo da dita resolución determina que «estas subvencións están dirixidas a financiar, no marco do Programa de fomento da rexeneración e renovación urbana e rural do Plan 2018-2021, actuacións de rehabilitación ou renovación de edificios e vivendas situadas nos ámbitos das ARI dos Camiños de Santiago...» (código de procedemento VI408H). No punto dous indícase que as subvencións previstas nesta convocatoria faranse efectivas con cargo á aplicación orzamentaria 08.81.451A.780.6 dos orzamentos xerais da Comunidade Autónoma de Galicia, para a anualidade 2022, coa seguinte distribución: </p>
    <table>
     <tbody>
      <tr>
       <td colspan="2">ARI Camiños de Santiago</td>
      </tr>
      <tr>
       <td>Proxecto 2018 00007 FFE</td>
       <td>564.317,72 €</td>
      </tr>
      <tr>
       <td>Proxecto 2018 00003 FCA</td>
       <td>161.405,47 €</td>
      </tr>
     </tbody>
    </table>
    <p>O punto un do ordinal décimo terceiro da devandita resolución sinala que estas subvencións están dirixidas a financiar, no marco do Programa de fomento da rexeneración e renovación urbana e rural do Plan 2018-2021, actuacións de rehabilitación e renovación de edificios e vivendas situados no ámbito da ARI da Ribeira Sacra (código de procedemento VI408N). No punto dous indícase que as subvencións previstas nesta convocatoria faranse efectivas, na anualidade 2022, con cargo á aplicación orzamentaria 08.81.451A.780.6 dos orzamentos xerais da Comunidade Autónoma de Galicia, coa seguinte distribución: </p>
    <table>
     <tbody>
      <tr>
       <td colspan="2">ARI Ribeira Sacra</td>
      </tr>
      <tr>
       <td>Proxecto 2018 00007 FFE</td>
       <td>473.134,86 €</td>
      </tr>
      <tr>
       <td>Proxecto 2018 00003 FCA</td>
       <td>95.000,00 €</td>
      </tr>
     </tbody>
    </table>
    <p>O punto dous do ordinal terceiro da citada resolución establece que as contías establecidas nestas convocatorias poderán ser obxecto de ampliación por resolución da persoa titular da Dirección Xeral do Instituto Galego da Vivenda e Solo (en diante, IGVS), e terá efecto logo da súa publicación no DOG, de conformidade co establecido no artigo 30 do Regulamento da Lei 9/2007, do 13 de xuño, aprobado polo Decreto 11/2009, do 8 de xaneiro.</p>
    <p>Tendo en conta a existencia de remanentes, resulta necesario proceder á ampliación da dotación orzamentaria prevista na antedita Resolución do 23 de decembro de 2021. </p>
    <p>De conformidade co artigo 30.2 do Regulamento da Lei 9/2007, do 13 de xuño, de subvencións de Galicia, e co punto dous do ordinal terceiro da Resolución do 23 de decembro de 2021, é competente para ditar esta resolución a persoa titular da Dirección Xeral do IGVS.</p>
    <p>Polo exposto,</p>
    <h2>RESOLVO:</h2>
    <p>Único. Ampliar a dotación orzamentaria de fondos a cargo da Comunidade Autónoma para a convocatoria de subvencións do Programa de fomento da rexeneración e renovación urbana e rural do Plan 2018-2021, para a anualidade 2022, en 71.251,93 euros, resultando o crédito total da convocatoria co seguinte detalle:</p>
    <table>
     <tbody>
      <tr>
       <td colspan="4">Aplicación orzamentaria: 2022 08.81.451A.780.6 Proxecto: 2018 00003 (FCA)</td>
      </tr>
      <tr>
       <td></td>
       <td>Crédito inicial 2022</td>
       <td>Ampliación de crédito 2022</td>
       <td>Crédito total 2022</td>
      </tr>
      <tr>
       <td>ARI Camiños de Santiago</td>
       <td>161.405,47 €</td>
       <td>42.139,91 €</td>
       <td>203.545,38 €</td>
      </tr>
      <tr>
       <td>ARI Ribeira Sacra</td>
       <td>95.000,00 €</td>
       <td>29.112,02 €</td>
       <td>124.112,02 €</td>
      </tr>
      <tr>
       <td colspan="2">Total importe de ampliación</td>
       <td>71.251,93 €</td>
       <td></td>
      </tr>
     </tbody>
    </table>
    <p>Esta ampliación non implica a apertura do prazo para presentar novas solicitudes nin o inicio dun novo cómputo do prazo máximo para resolver.</p>
    <p>Esta resolución producirá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 16 de decembro de 2022</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

