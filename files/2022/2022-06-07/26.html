---
date: '2022-06-07'
id: G0532-260422-0002
page: 33403
number: 108
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de abril de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  autorización ambiental integrada para a planta de construción e mantemento
  naval en Ferrol (expediente 2021-IPPC-I-69).
range: Anuncio
url: >-
  https://www.xunta.gal/dog/Publicados/2022/20220607/AnuncioG0532-260422-0002_gl.html
---
<p>Para os efectos previstos no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>Proxecto básico para a solicitude da autorización ambiental integrada das instalacións de Navantia Ría de Ferrol situadas en Ferrol (A Coruña) Navantia, S.A., S.M.E. (Grupo SEPI).</p>
    <p>Para que calquera interesado poida consultalos e, se é o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 25 de abril de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2021-IPPC-M-69.</p>
    <p>Peticionaria: Navantia, S.A., S.M.E. (Grupo SEPI).</p>
    <p>CIF: A84076397.</p>
    <p>Razón social: rúa Velázquez, nº 132, 28006 Madrid.</p>
    <p>Localización da instalación: rúa Taxonera, s/n, 15403 Ferrol (instalacións Ría de Ferrol).</p>
    <p>Actividade: estaleiro de construción e mantemento naval.</p>
    <p>Epígrafe de actividade (autorización ambiental integrada): anexo I, 5.6 e 10.1.</p>
    <p>Descrición: este proxecto preséntase para a tramitación da autorización ambiental integrada e para as instalacións que Navantia posúe na Ría de Ferrol.</p>
    <p>A súa actividade é o deseño, fabricación, construción, transformación, reparación e mantemento de buques, embarcacións e equipamentos industriais, así como a fabricación, montaxe e reparación de turbinas e aeroxeradores, incluída a instalación en campo. É axente Marpol.</p>
    <p>Para isto dispón de dúas áreas de produción diferenciadas, estaleiro e reparacións, así coma servizos de apoio compartidos.</p>
    <p>Verteduras: nas instalacións xéranse os seguintes efluentes:</p>
    <p>• Augas industriais procedentes dos diques (restos de granalla e pintura en po) que se aspiran e envían a xestor autorizado.</p>
    <p>• Augas sanitarias conectadas á rede municipal de saneamento.</p>
    <p>• Augas oleosas e de sentina retiradas dos buques en reparación, son almacenadas no depósito de Marpol ou en GRG ata á súa retirada por xestor autorizado.</p>
    <p>• Augas pluviais recollidas en tres tanques de tormenta desde onde se bombean á rede municipal. Hai unha saída de pluviais ao mar que recolle as augas de choiva procedentes do tellado da nave do taller de chapas (peirao 14).</p>

