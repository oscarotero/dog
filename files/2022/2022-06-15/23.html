---
date: '2022-06-15'
id: V0653-010622-0010
page: 34557
number: 114
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 31 de maio de 2022, da Xefatura Territorial de Ourense, polo que se
  lles notifican aos interesados as afeccións por construción dunha instalación
  eléctrica prevista no concello de Beariz (expediente IN407A 2022/25-3).
range: Anuncio
url: >-
  https://www.xunta.gal/dog/Publicados/2022/20220615/AnuncioV0653-010622-0010_gl.html
---
<p>Mediante o Acordo do 1 de abril de 2022, da Xefatura Territorial de Ourense, foi sometida a información pública a solicitude das autorizacións administrativa previa e de construción e da declaración de utilidade pública, en concreto, dunha instalación eléctrica no concello de Beariz (expediente IN407A 2022/25-3), o cal foi publicado no Diario Oficial de Galicia do 29 de abril de 2022, realizando, ao mesmo tempo, a notificación aos particulares afectados.</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázanse os titulares dos predios que no anexo se relacionan para ser notificados por comparecencia, por non ter sido posible efectuar a notificación prevista na citada norma.</p>
    <p>Os interesados, ou os seus representantes, deberán comparecer no prazo de dez días, contados a partir do día seguinte ao da publicación deste anuncio no taboleiro de edictos único (TEU) do Boletín Oficial del Estado, nas dependencias da Xefatura Territorial da Vicepresidencia Primeira e Consellería de Economía, Industria e Innovación en Ourense, na rúa Curros Enríquez, nº 1, 3º (Servizo de Enerxía e Minas), das 9.00 ás 14.00 horas, de luns a venres. A eficacia deste anuncio queda supeditada á súa publicación no TEU.</p>
    <p>Transcorrido o dito prazo sen efectuar a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Ourense, 31 de maio de 2022</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h3>Relación de afectados descoñecidos, de domicilio ignorado<br>ou non notificados</h3>
    <p>Núm. de expediente: IN407A 2022/25-3.</p>
    <p>Solicitante: UFD Distribución Electricidad, S.A.</p>
    <p>Denominación da instalación: regulamentación LMTA ALB801-apoios 111, 112 e 113.</p>
    <p>Termo municipal: Beariz.</p>
    <p>Predio núm. en proxecto: 1.</p>
    <p>Lugar: Braña.</p>
    <p>Cultivo: monte baixo</p>
    <p>Titular: descoñecido.</p>
    <p>Afección: ocupación de 2 m² para o apoio núm. 111.</p>
    <p>Predio núm. en proxecto: 2.</p>
    <p>Lugar: P. Caldei.</p>
    <p>Cultivo: prado.</p>
    <p>Titular: descoñecido.</p>
    <p>Afección: ocupación de 10 m² para o apoio núm. 112.</p>

