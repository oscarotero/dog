---
date: '2022-06-15'
id: G0532-260422-0003
page: 34568
number: 114
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de abril de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  solicitude de autorización ambiental integrada e o estudo de impacto ambiental
  presentados por Mariño, S.C. para a ampliación dunha explotación de ceba de
  porcos situada no lugar das Barreiras, parroquia da Broza, concello do
  Saviñao, provincia de Lugo (expediente 2021-IPPC-I-106).
range: Anuncio
url: >-
  https://www.xunta.gal/dog/Publicados/2022/20220615/AnuncioG0532-260422-0003_gl.html
---
<p>Conforme o disposto no artigo 29 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25. de outubro), faise público que, por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– «Proxecto básico de ampliación de cebadeiro porcino en 3.060 prazas e balsa de xurros de 3.328,50 m3 de capacidade.</p>
    <p>Localización: A Broza, O Saviñao, Lugo.</p>
    <p>Promotor: Mariño, S.C.».</p>
    <p>para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>O documento estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela).</p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 25 de abril de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2021-IPPC-I-106.</p>
    <p>Categoría principal da actividade: anexo I, categoría 9.3.b) do Real decreto lexislativo 1/2016, do 16 de decembro.</p>
    <p>Peticionaria: Mariño, S.C.</p>
    <p>NIF: J27478445.</p>
    <p>Razón social: lugar Vilelos, Susmil, núm. 96, 27547 O Saviñao (Lugo).</p>
    <p>Localización da instalación: lugar das Barreiras, parroquia da Broza, concello do Saviñao (Lugo).</p>
    <p>Actividade: explotación de porcos de ceba.</p>
    <p>Descrición: actualmente a explotación conta cunha nave con capacidade para 1.980 prazas de ceba, dúas fosas de formigón armado para o almacenamento de xurro, local de servizo e pechamento sanitario, e proxéctase a construción de dúas naves máis con capacidade para 1.260 e 1.800 prazas, cada unha delas, e dúas balsas de lámina de polietileno termosoldada colocada sobre manta xeotéxtil.</p>
    <p>O xurro xerado na explotación será entregado a un xestor autorizado.</p>
    <p>Verteduras:</p>
    <p>– Augas residuais procedentes do aseo da explotación que son conducidas á fosa séptica existente, para posteriormente ser conducidas a fosa de xurro.</p>
    <p>– Augas residuais de limpeza das naves, que serán conducidas ás fosas/balsas de xurro.</p>
    <p>– Augas pluviais, que serán recollidas e vertidas na parcela mediante pozos de infiltración.</p>

