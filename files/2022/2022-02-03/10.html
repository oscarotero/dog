---
date: '2022-02-03'
id: G1534-210122-0001
page: 7284
number: 23
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 17 de xaneiro de 2022 pola que se dá publicidade dos convenios
  subscritos no terceiro cuadrimestre do ano 2021.
range: Resolución
url: >-
  https://www.xunta.gal/dog/Publicados/2022/20220203/AnuncioG1534-210122-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno, impón a cada consellería ou entidade da Xunta de Galicia a obriga de publicar no <em>Diario Oficial de Galicia</em> unha relación dos convenios subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <p class="dog-centrado-sin-cursiva-c-a">DISPOÑO:</p>
    <p>Artigo único</p>
    <p>Dar publicidade da relación dos convenios subscritos polo Fondo Galego de Garantía Agraria (Fogga) no terceiro cuadrimestre do ano 2021 e que se relacionan no anexo desta resolución.</p>
    <p>Santiago de Compostela, 17 de xaneiro de 2022</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>
    <h2>ANEXO<br>Convenios subscritos polo Fondo Galego de Garantía Agraria (Fogga)<br>no terceiro cuadrimestre do ano 2021</h2>
    <table>
     <thead>
      <tr>
       <td>Título</td>
       <td>Obxecto</td>
       <td>Data de sinatura</td>
       <td>Achega económica (€)</td>
      </tr>
     </thead>
     <tbody>
      <tr>
       <td>Convenio de colaboración entre o Fondo Galego de Garantía Agraria (Fogga), a Axencia Galega de Calidade Alimentaria e o Consello Regulador da Denominación de Orixe Rías Baixas para a mellora da xestión da información relativa á declaración de colleita de uva dos produtores acollidos á denominación de orixe Rías Baixas</td>
       <td>O obxecto deste convenio é regular o marco de colaboración entre as partes asinantes para a realización conxunta das actividades de control da produción no sector da viticultura para garantir a calidade da produción da denominación de orixe. En concreto, a finalidade do convenio é mellorar a xestión e o control da información relativa á declaración de colleita de uva das persoas produtoras acollidas ao CRDO Rías Baixas.</td>
       <td>4.10.2021</td>
       <td>Sen contido económico</td>
      </tr>
      <tr>
       <td>Convenio de colaboración entre o Fondo Galego de Garantía Agraria (Fogga), a Axencia para a Modernización Tecnolóxica de Galicia (Amtega) e a Comunidade de Madrid (Consellería de Medio Ambiente, Vivenda e Agricultura, en calidade de organismo pagador dos fondos europeos agrícolas, e a Axencia para a Administración Dixital de Madrid), para a cesión á Comunidade de Madrid do sistema informático Sistema de información contable do organismo pagador (SICOP)</td>
       <td>A Amtega e o Fogga poñen ao dispor do OP de Madrid os dereitos de uso da sistema informático Sistema contable do organismo pagador (SICOP) para a súa implantación e utilización polos órganos do devandito OP no ámbito da Comunidade Autónoma de Madrid.</td>
       <td>15.11.2021</td>
       <td>Sen contido económico</td>
      </tr>
     </tbody>
    </table>

