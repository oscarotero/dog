---
date: '2022-07-01'
id: G2018-170622-0001
page: 37635
number: 125
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 16 de xuño de 2022 pola que se aproba e se fai pública a listaxe
  definitiva de persoas admitidas e excluídas e se convocan as persoas
  aspirantes á realización do primeiro exercicio (probas de lingua galega) do
  proceso selectivo para o acceso á escala facultativa de arquivos, bibliotecas
  e museos, especialidade de bibliotecas, polas quendas de promoción interna e
  de acceso libre.
range: Resolución
url: >-
  https://www.xunta.gal/dog/Publicados/2022/20220701/AnuncioG2018-170622-0001_gl.html
---
<p>Mediante a Resolución do 11 de novembro de 2021 (DOG do 24 de novembro de 2021 e BOE do 13 de xaneiro de 2022) convocáronse probas selectivas para cubrir tres prazas na escala facultativa de arquivos, bibliotecas e museos, especialidade de bibliotecas, subgrupo A1, unha pola quenda de promoción interna e dúas pola quenda de acceso libre.</p>
    <p>Mediante a Resolución do 2 de marzo de 2022 (DOG do 16 de marzo) aprobouse a relación provisional de persoas aspirantes admitidas e excluídas ás citadas probas selectivas polas quendas de promoción interna e de acceso libre, e fixouse un prazo para emendar os defectos que motivaran a exclusión ou omisión.</p>
    <p>Rematado o dito prazo e consonte o establecido na base 4.4 da convocatoria,</p>
    <h2>RESOLVO:</h2>
    <p>Primeiro. Declarar aprobada e facer pública a listaxe definitiva de persoas admitidas e excluídas ás citadas probas, polas quendas de promoción interna e de acceso libre.</p>
    <p>Segundo. Indicar que a citada listaxe definitiva está exposta no taboleiro electrónico da USC e na web https://www.usc.es/gl/servizos/plan_pas/convocatorias.html </p>
    <p>Terceiro. Convocar as persoas aspirantes admitidas que non están exentas deste exercicio para a realización do primeiro exercicio da fase de oposición (probas de lingua galega) o día 14 de setembro de 2022, ás 10.00 horas, nas aulas nº 1 e nº 2 da Facultade de Ciencias Económicas e Empresariais, Campus Norte (avenida do Burgo s/n, Santiago de Compostela).</p>
    <p>A publicación dos sucesivos anuncios de realización dos demais exercicios efectuaraa o tribunal nos locais onde se realizase a proba anterior, no taboleiro electrónico da universidade e na páxina web https://www.usc.es/gl/servizos/plan_pas/convocatorias.html</p>
    <p>Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpor un recurso potestativo de reposición no prazo dun mes ante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 16 de xuño de 2022</p>
    <footer><p>Antonio López Díaz<br>Reitor da Universidade de Santiago de Compostela</p></footer>

