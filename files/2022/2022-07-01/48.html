---
date: '2022-07-01'
id: G1096-140622-0002
page: 37681
number: 125
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 14 de xuño de 2022 polo que se notifica a resolución de imposición
  dunha segunda multa coercitiva derivada do expediente de reposición da
  legalidade urbanística LUG/15/2015-RP1.
range: Anuncio
url: >-
  https://www.xunta.gal/dog/Publicados/2022/20220701/AnuncioG1096-140622-0002_gl.html
---
<p>O director da Axencia de Protección da Legalidade Urbanística, con data do 26.4.2022, ditou resolución pola que se impón unha segunda multa coercitiva, como consecuencia de incumprir o ordenado nas resolucións do 14.12.2015, 22.8.2017 e 23.4.2018 en relación coas obras consistentes na construción dunha vivenda unifamiliar, no lugar da Parrocha, parroquia de Nete, no termo municipal de Vilalba, provincia de Lugo, por resultar incompatibles co ordenamento urbanístico vixente.</p>
    <p>Ao non se poder realizar a notificación persoal da resolución aos interesados con documento nacional de identidade número 33316682D e 32653178D, representantes da interesada con DNI 34316620E, menor de idade, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a devandita resolución mediante un anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícaselles aos interesados que o texto íntegro da resolución que se notifica encóntrase ao seu dispor nas dependencias da Axencia de Protección da Legalidade Urbanística, sita na rúa Os Camiños da Vida, s/n 1º andar, Edificio Witland, Salgueiriños, Santiago de Compostela, para a súa consulta no prazo de dez días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Contra esta resolución, os interesados poden interpoñer recurso de reposición ante o director da Axencia de Protección da Legalidade Urbanística no prazo dun mes, contado a partir do día seguinte a aquel en que se teña producida a notificación, ou ben, se non exercen o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1 regra terceira, da Lei 29/1998, reguladora da xurisdición contencioso-administrativa.</p>
    <p>Para que conste, e lle sirva de notificación aos citados interesados en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 14 de xuño de 2022</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

