---
date: '2022-07-01'
id: G0482-220622-0002
page: 37618
number: 125
agency: Instituto Galego do Consumo e da Competencia
section: III. Outras disposicións.
title: >-
  RESOLUCIÓN do 10 de xuño de 2022, conxunta da Consellería de Cultura,
  Educación, Formación Profesional e Universidades e do Instituto Galego do
  Consumo e da Competencia, pola que se publica a relación dos premios aos
  proxectos de innovación educativa sobre consumo responsable Galicons-net.
range: Resolución
url: >-
  https://www.xunta.gal/dog/Publicados/2022/20220701/AnuncioG0482-220622-0002_gl.html
---
<p>Pola Resolución conxunta do 21 de marzo de 2022 (DOG núm. 79, do 26 de abril) convocáronse os premios de innovación educativa aos proxectos sobre consumo responsable Galicons-net.</p>
    <p>Vista a proposta efectuada polo xurado mencionado no artigo 16 da citada resolución, relativa á selección dos traballos presentados segundo os criterios previstos no artigo 17, procede á súa publicación de conformidade con ela. Na súa virtude</p>
    <h2>RESOLVEMOS:</h2>
    <p>Primeiro. Declarar gañador da categoría A (alumnado de segundo ciclo de educación infantil e de educación primaria), dotado coa contía de 1.500 euros, o proxecto Unha rúa chea de publicidade, realizado polo CEIP A Rúa.</p>
    <p>Segundo. Declarar deserta a categoría B (alumnado de educación secundaria obrigatoria).</p>
    <p>Terceiro. Declarar gañador do premio na categoría C (alumnado de bacharelato, de ciclos formativos de grao medio e de grao superior de formación profesional e de educación para persoas adultas), dotado coa contía de 1.500 euros, o proxecto <em>RE-ÉTIKA: publicidade inclusiva, publicidade para a sostibilidade</em>, realizado polo IES Luis Seoane.</p>
    <p>Cuarto. Declarar deserta a categoría D (alumnado de educación especial).</p>
    <p>Santiago de Compostela, 10 de xuño de 2022</p>
    <table>
     <tbody>
      <tr>
       <td>Román Rodríguez González<br>Conselleiro de Cultura, Educación, Formación Profesional e Universidades</td>
       <td>Manuel Heredia Pérez<br>Director do Instituto Galego do Consumo<br>e da Competencia</td>
      </tr>
     </tbody>
    </table>

