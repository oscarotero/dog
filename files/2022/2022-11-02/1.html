---
date: '2022-11-02'
id: G0655-241022-0002
page: 57437
number: 208
agency: 'Consellería de Cultura, Educación, Formación Profesional e Universidades'
section: II. Autoridades e persoal. a) Cesamentos.
title: >-
  ORDE do 21 de outubro de 2022 pola que se dispón o cesamento de membros do
  Consello Galego de Universidades.
range: Orde
url: >-
  https://www.xunta.gal/dog/Publicados/2022/20221102/AnuncioG0655-241022-0002_gl.html
---
<p>Mediante a Orde do 19 de febreiro de 2018 nomeáronse os representantes do Parlamento de Galicia no Consello Galego de Universidades, por expiración de mandato dos membros anteriores.</p>
    <p>Por renuncia de Elisa Alén González, nomeada pola Orde do 19 de febreiro de 2018, procedeuse ao nomeamento de Begoña Barreiro Fernández, mediante a Orde do 6 de abril de 2021.</p>
    <p>O Decreto 98/2014, do 17 de xullo, polo que se aproba o Regulamento do Consello Galego de Universidades, regula a composición deste órgano colexiado e no seu artigo 5, na alínea h) do número 1, establécese que formarán parte del catro membros designados pola comisión do Parlamento de Galicia competente en materia universitaria, en proporción á súa representación no Pleno do Parlamento.</p>
    <p>Establece o artigo 8 do Regulamento do Consello Galego de Universidades que a duración do mandato dos membros de designación parlamentaria será de catro anos. Transcorrido o período indicado, expira o período de mandato dos catro membros designados polo Parlamento de Galicia. E, segundo establece o punto 2 do artigo 9, no caso de renuncia, a persoa substituta será designada polo tempo que falte para a conclusión do correspondente mandato.</p>
    <p>Na súa virtude, </p>
    <h2>DISPOÑO:</h2>
    <p>Artigo único</p>
    <p>Que cesen como membros vogais designados pola Comisión 4ª, Educación e Cultura, do Parlamento de Galicia, por expiración do seu mandato, as seguintes persoas:</p>
    <p>– Begoña Barreiro Fernández.</p>
    <p>– Senén Barro Ameneiro.</p>
    <p>– José Carlos de Miguel Domínguez.</p>
    <p>– Alba Nogueira López.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 21 de outubro de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

