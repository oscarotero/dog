---
date: '2022-11-02'
id: G0655-241022-0003
page: 57439
number: 208
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 21 de outubro de 2022 pola que se nomean membros do Consello Galego de
  Universidades.
range: Orde
url: >-
  https://www.xunta.gal/dog/Publicados/2022/20221102/AnuncioG0655-241022-0003_gl.html
---
<p>Mediante a Orde do 19 de febreiro de 2018 nomeáronse os representantes do Parlamento de Galicia no Consello Galego de Universidades, por expiración de mandato dos membros anteriores.</p>
    <p>O Decreto 98/2014, do 17 de xullo, polo que se aproba o Regulamento do Consello Galego de Universidades, regula a composición deste órgano colexiado e no seu artigo 5, na alínea h) do punto 1, establécese que formarán parte del catro membros designados pola comisión do Parlamento de Galicia competente en materia universitaria, en proporción á súa representación no Pleno do Parlamento.</p>
    <p>O 7 de outubro de 2022, a Comisión 4ª, de Educación e Cultura, do Parlamento de Galicia, procedeu á elección, designación e proposta de nomeamento, pola expiración do período de mandato, dos catro membros elixidos en 2018.</p>
    <p>Os acordos de designación dos membros elixidos polo Parlamento de Galicia seranlle comunicados á persoa titular da consellería competente en materia de universidades, quen procederá ao seu nomeamento mediante orde da consellería, que se publicará no Diario Oficial de Galicia e producirá efectos a partir desa data.</p>
    <p>A duración do mandato dos membros do Consello Galego de Universidades de designación parlamentaria será de catro anos e permanecerán en funcións desde a expiración do devandito período ata a toma de posesión dos novos membros.</p>
    <p>Na súa virtude, </p>
    <h2>DISPOÑO:</h2>
    <p>Artigo único</p>
    <p>Nomear os seguintes vogais, como membros designados pola Comisión 4ª, Educación e Cultura, do Parlamento de Galicia a:</p>
    <p>– Begoña Barreiro Fernández.</p>
    <p>– Senén Barro Ameneiro.</p>
    <p>– Irene Garrido Valenzuela. </p>
    <p>– Montserrat Valcárcel Armesto.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 21 de outubro de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional<br>e Universidades</p></footer>

