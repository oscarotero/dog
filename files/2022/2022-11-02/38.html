---
date: '2022-11-02'
id: G0532-150922-0003
page: 57580
number: 208
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 14 de setembro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública o
  estudo de impacto ambiental e a modificación substancial da autorización
  ambiental integrada de Masol Iberia Biofuel, S.L. para a planta de produción e
  almacenamento de biodiésel, glicerina, ácidos graxos e gomas a partir de
  aceites vexetais e outras materias graxas en Ferrol (A Coruña) (expediente
  2022-IPPC-M-99).
range: Anuncio
url: >-
  https://www.xunta.gal/dog/Publicados/2022/20221102/AnuncioG0532-150922-0003_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais de Galicia (BOE núm. 273, do 10 de novembro), faise público que polo espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedarán expostos os documentos:</p>
    <p>– Proxecto básico da modificación substancial de actividade suxeita á autorización ambiental integrada.</p>
    <p>– Estudo de impacto ambiental.</p>
    <p>Para que calquera persoa interesada poida consultalos e, de ser o caso, formular no citado prazo as alegacións, suxestións ou observacións que considere oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivienda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 14 de setembro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2022-IPPC-M-99.</p>
    <p>Peticionaria: Masol Iberia Biofuel, S.L.U.</p>
    <p>CIF: B86762903.</p>
    <p>Razón social: vía Layetana núm. 47, bloque 3, pta. 1, 08003 Barcelona.</p>
    <p>Localización da instalación: 2ª fase do porto exterior, cabo Prioriño Chico, 15590 Ferrol.</p>
    <p>Actividade: planta de produción e almacenamento de biodiésel, glicerina, ácidos graxos e gomas a partir de aceites vexetais.</p>
    <p>Descrición: a actuación proxectada consiste na ampliación das instalacións co obxecto de mellorar a calidade do biodiésel producido a raíz da introdución de aceites vexetais usados e outras materias graxas como materia prima no proceso produtivo.</p>
    <p>As novas infraestruturas que se instalarán son:</p>
    <p>• Instalación da nova etapa de esterificación avanzada.</p>
    <p>• Instalación da nova etapa de destilación para a mellora das especificacións do biodiésel producido.</p>
    <p>• Instalación da nova caldeira de alta presión, asociada á nova etapa de destilación.</p>
    <p>• Nova instalación de desmineralización de auga asociada á caldeira de alta presión.</p>
    <p>• Instalación dunha centrífuga (decanter).</p>
    <p>• Instalación dun novo tanque e sete depósitos intermedios de proceso.</p>
    <p>• Montaxe e instalación dun novo transformador de 1.000 kVA, dentro do actual centro de transformación existente.</p>
    <p>• Incorporación do ácido metanosulfónico como substancia alternativa ao ácido sulfúrico (non se elimina a posibilidade de utilización do ácido sulfúrico).</p>
    <p>Verteduras:</p>
    <p>• Augas residuais industriais: as augas residuais industriais do proceso, conxuntamente coas augas residuais industriais procedentes das purgas das caldeiras, das purgas das torres de refrixeración e dos rexeitamentos de descalcificación da auga bruta, son tratadas nunha depuradora de augas residuais con tratamento fisicoquímico e biolóxico. O efluente da depuradora vértese ao mar (bacía da costa da Coruña, entre Cedeira e Ferrol), a través da rede de pluviais do porto exterior de Ferrol. A devandita depuradora recibe, ademais, as augas residuais fecais (agás as correspondentes ao edificio administrativo) e as augas residuais pluviais xeradas nas instalacións.</p>
    <p>• Augas residuais pluviais: as augas residuais pluviais xeradas na planta envíanse á depuradora de augas residuais existente nas instalacións.</p>
    <p>• Augas residuais fecais: as augas residuais fecais xeradas no edificio administrativo son canalizadas á rede de saneamento do porto exterior de Ferrol, a cal conta con depuración posterior. O resto de augas residuais fecais xeradas nas instalacións envíanse á depuradora de augas residuais existente nas instalacións para o seu tratamento conxunto coas augas residuais industriais e pluviais.</p>

