---
date: '2022-11-02'
id: G0533-241022-0002
page: 57479
number: 208
agency: Consellería de Infraestruturas e Mobilidade
section: III. Outras disposicións.
title: >-
  DECRETO 177/2022, do 20 de outubro, polo que se aproba o cambio de
  titularidade a prol do Concello de Zas dos treitos das estradas AC-430 (p.q.
  0+000 ao p.q. 0+170) e da AC-552 (p.q. 57+200 ao p.q. 58+440), xunto co seu
  dominio público viario.
range: Decreto
url: >-
  https://www.xunta.gal/dog/Publicados/2022/20221102/AnuncioG0533-241022-0002_gl.html
---
<p>Segundo o artigo 9.4 da Lei 8/2013, do 28 de xuño, de estradas de Galicia, os cambios de titularidade das estradas ou treitos delas, cando non se trate de travesías urbanas ou treitos delas que estean incluídos no inventario de travesías da súa Administración titular, deberán ser aprobados mediante decreto da Xunta de Galicia, por proposta da consellería competente en materia de estradas e logo do acordo entre as administracións afectadas.</p>
    <p>Por outra banda, a citada Lei de estradas dispón no artigo 9.7 que os cambios de titularidade poderán abranguer estradas, treitos delas, elementos funcionais e/ou espazos da zona de dominio público adxacente.</p>
    <p>O Concello de Zas solicita o cambio de titularidade dos treitos da AC-430 do p.q. 0+000 ao p.q. 0+180 e da AC-552 do p.q. 58+000 ao p.q. 58+440.</p>
    <p>O treito da AC-430 entre o p.q. 0+000 e o p.q. 0+170 e o treito da AC-552 entre o p.q. 57+200 e o p.q. 58+440 están categorizados funcionalmente polo Catálogo da Rede autonómica de estradas de Galicia (Raega) como rede local. Discorren polo núcleo de Baio na súa totalidade e por solo clasificado como urbano polo instrumento de planeamento urbanístico vixente no Concello de Zas. Teñen un marcado carácter local e urbano, sen funcionalidade dentro da Raega. Ademais, a estrada AG-55, xunto coa VG-1.5, constitúen unha alternativa viaria ao treito da estrada AC-552 que atravesa o núcleo de Baio.</p>
    <p>A Axencia Galega de Infraestruturas, de acordo co informe emitido polos servizos competentes, formulou a proposta favorable á transferencia de titularidade dos treitos que se definen no artigo 1.</p>
    <p>De conformidade co anteriormente exposto, por proposta da conselleira de Infraestruturas e Mobilidade, logo de deliberación do Consello da Xunta de Galicia na súa reunión do día vinte de outubro de dous mil vinte e dous,</p>
    <h2>DISPOÑO:</h2>
    <p>Artigo 1</p>
    <p>Aprobar o cambio de titularidade a prol do Concello de Zas dos seguintes treitos das estradas AC-430 e AC-552, xunto co seu dominio público viario:</p>
    <table>
     <tbody>
      <tr>
       <td>Clave</td>
       <td>Treito para transferir</td>
       <td>p.q.i</td>
       <td>Coordenadas UTM
        (ETRS89 fuso 29)</td>
       <td>p.q.f</td>
       <td>Coordenadas UTM (ETRS89 fuso 29)</td>
      </tr>
      <tr>
       <td>AC-430</td>
       <td>Baio (AC-552)-Baio</td>
       <td>0+000</td>
       <td>x= 502.795
        y= 4.777.284</td>
       <td>0+170</td>
       <td>X=502.816
        y=4.777.446</td>
      </tr>
      <tr>
       <td>AC-552</td>
       <td>Baio (AC-404)-Baio (límite termo municipal con Vimianzo)</td>
       <td>57+200</td>
       <td>x= 503.807
        y=4.777.551</td>
       <td>58+440</td>
       <td>x=502.768
        y=4.777.242</td>
      </tr>
     </tbody>
    </table>
    <p>Modificar, en aplicación do artigo 10.6.a) da Lei 8/2013, do 28 de xuño, de estradas de Galicia, o Catálogo da Rede autonómica de estradas de Galicia, aprobado polo Decreto 100/2021, do 24 de xuño, no sentido de reflectir este cambio de titularidade corrixindo a nomenclatura, datos e xeometría das estradas AC-430 e AC-552, que quedarían da seguinte forma:</p>
    <table>
     <tbody>
      <tr>
       <td>Clave</td>
       <td>Denominación</td>
       <td>Treito</td>
       <td>p.q.i</td>
       <td>p.q.f</td>
       <td>Lonx. treito (km)</td>
       <td>Lonx. total (km)</td>
       <td>Categoría funcional</td>
       <td>Clase de estrada</td>
       <td>Provincia</td>
      </tr>
      <tr>
       <td>AC-430</td>
       <td>Baio-As Grelas (AC-429)</td>
       <td>Baio-As Grelas (AC-429)</td>
       <td>0+170</td>
       <td>8+080</td>
       <td>7,91</td>
       <td>7,91</td>
       <td>Local</td>
       <td>Estrada convencional</td>
       <td>A Coruña</td>
      </tr>
      <tr>
       <td>AC-552</td>
       <td>A Coruña (A Grela)-Cee (AC-550)</td>
       <td>A Coruña (A Grela)-Bértoa</td>
       <td>0+000</td>
       <td>29+420</td>
       <td>29,42</td>
       <td>88,97</td>
       <td>Estruturante</td>
       <td>Estrada convencional</td>
       <td>A Coruña</td>
      </tr>
      <tr>
       <td>AC-552</td>
       <td>A Coruña (A Grela)-Cee (AC-550)</td>
       <td>Bértoa-Carballo</td>
       <td>29+420</td>
       <td>31+000</td>
       <td>1,58</td>
       <td>88,97</td>
       <td>Local</td>
       <td>Estrada convencional</td>
       <td>A Coruña</td>
      </tr>
      <tr>
       <td>AC-552</td>
       <td>A Coruña (A Grela)-Cee (AC-550)</td>
       <td>Carballo-Baio leste (AG-55)</td>
       <td>31+900</td>
       <td>56+460</td>
       <td>24,56</td>
       <td>88,97</td>
       <td>Local</td>
       <td>Estrada convencional</td>
       <td>A Coruña</td>
      </tr>
      <tr>
       <td>AC-552</td>
       <td>A Coruña (A Grela)-Cee (AC-550)</td>
       <td>Baio leste (AG-55)-Baio (AC-404)</td>
       <td>56+460</td>
       <td>57+200</td>
       <td>0,74</td>
       <td>88,97</td>
       <td>Complementaria</td>
       <td>Estrada convencional</td>
       <td>A Coruña</td>
      </tr>
      <tr>
       <td>AC-552</td>
       <td>A Coruña (A Grela)-Cee (AC-550)</td>
       <td>Baio (L.T.M. Vimianzo)-Santa Irena (VG-1.5)</td>
       <td>58+440</td>
       <td>60+440</td>
       <td>1,96</td>
       <td>88,97</td>
       <td>Local</td>
       <td>Estrada convencional</td>
       <td>A Coruña</td>
      </tr>
      <tr>
       <td>AC-552</td>
       <td>A Coruña (A Grela)-Cee (AC-550)</td>
       <td>Santa Irena (VG-1.5)-Cee (AC-550)</td>
       <td>60+400</td>
       <td>91+110</td>
       <td>30,71</td>
       <td>88,97</td>
       <td>Estruturante</td>
       <td>Estrada convencional</td>
       <td>A Coruña</td>
      </tr>
     </tbody>
    </table>
    <p>O documento do Catálogo e as súas modificacións posteriores poderán consultarse na páxina web da Consellería de Infraestruturas e Mobilidade:</p>
    <p>https://infraestruturasemobilidade.xunta.gal/estradas/rede-autonomica/raega</p>
    <p>Artigo 2</p>
    <p>De acordo co establecido no artigo 9.6 da Lei 8/2013, do 28 de xuño, de estradas de Galicia, o cambio de titularidade será efectivo o día seguinte ao da publicación deste decreto no Diario Oficial de Galicia. A entrega dos bens formalizarase no prazo dos dous meses seguintes a esta publicación mediante a sinatura da correspondente acta de entrega.</p>
    <p>Esta acta de entrega e os seus planos poderán consultarse na páxina web da Consellería de Infraestruturas e Mobilidade:</p>
    <p>https://infraestruturasemobilidade.xunta.gal/estradas/rede-autonomica/raega</p>
    <p>Artigo 3</p>
    <p>Correspóndenlle ao Concello de Zas, a partir da formalización da entrega, todas as actividades de xestión, mantemento, conservación e explotación dos treitos transferidos, así como o exercicio das funcións de disciplina viaria e calquera outra que puidese corresponderlle como nova Administración titular, con excepción da conservación da ponte sobre o río Grande, que lle corresponderá á Axencia Galega de Infraestruturas ata que se formalice, de ser o caso, o cambio de titularidade da parte correspondente da ponte a favor do Concello de Vimianzo.</p>
    <p>Disposición derradeira</p>
    <p>Este decreto producirá efectos desde o día seguinte á súa publicación no Diario Oficial de Galicia.</p>
    <p>Santiago de Compostela, vinte de outubro de dous mil vinte e dous</p>
    <footer><p>Alfonso Rueda Valenzuela<br>Presidente</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

