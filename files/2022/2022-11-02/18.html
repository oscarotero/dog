---
date: '2022-11-02'
id: G0003-211022-0003
page: 57515
number: 208
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de outubro de 2022, da Xerencia da Área Sanitaria de Lugo, A
  Mariña e Monforte de Lemos, pola que se resolve a convocatoria pública para a
  provisión, polo sistema de concurso de méritos e defensa dun proxecto técnico,
  dun posto de supervisor/a de unidade de Consultas Externas do Complexo
  Hospitalario Universitario de Lugo.
range: Resolución
url: >-
  https://www.xunta.gal/dog/Publicados/2022/20221102/AnuncioG0003-211022-0003_gl.html
---
<p>Convocada mediante a Resolución do 17 de xuño de 2022 (DOG núm. 122, do 28 de xuño), da Xerencia da Área Sanitaria de Lugo, A Mariña e Monforte de Lemos, a provisión, polo sistema de concurso de méritos e avaliación colexiada, dun posto de supervisor/a de unidade de Consultas Externas do Complexo Hospitalario Universitario de Lugo, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, e no Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, así como na Orde do 22 de abril de 2020 (DOG núm. 82, do 29 de abril), de delegación de competencias en órganos centrais e periféricos da Consellería de Sanidade e do Servicio Galego de Saúde e na Axencia Galega para a Xestión do Coñecemento en Saúde, modificada pola Orde do 25 de maio de 2020 (DOG núm. 103, do 29 de maio), esta xerencia</p>
    <h2>DISPÓN: </h2>
    <p>Primeiro. Resolver a convocatoria pública para a provisión, polo sistema de concurso de méritos e avaliación colexiada, dun posto de supervisor/a de unidade de Consultas Externas do Complexo Hospitalario Universitario de Lugo, convocado mediante a Resolución do 17 de xuño de 2022 (DOG núm. 122, do 28 de xuño).</p>
    <p>Segundo. Nomear, para o posto que se indica, a persoa relacionada no anexo desta resolución.</p>
    <p>Terceiro. A persoa aspirante nomeada deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberase efectuar dentro dos tres días hábiles seguintes ao de cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada da persoa interesada, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. A persoa aspirante nomeada obterá un nomeamento que será obxecto de avaliación cada catro años, para os efectos de apreciar o nivel de rendemento. O resultado da avaliación determinará a prórroga do nomeamento ou, de ser o caso, a súa remoción. A Comisión da Avaliación non suporá a consideración do nomeamento como definitivo.</p>
    <p>Quinto. Contra a presente resolución poderase interpoñer recurso de alzada ante a Dirección Xeral de Recursos Humanos do Servizo Galego de Saúde no prazo dun mes contado a partir do día seguinte ao da súa publicación, nos termos dos artigos 121 e 122 da Lei 39/2015, do 1 de outubro, do procedemento administrativo común das administracións públicas. </p>
    <p>Lugo, 21 de outubro de 2022</p>
    <footer><p>Ramón Ares Rico<br>Xerente da Área Sanitaria de Lugo, A Mariña e Monforte de Lemos</p></footer>
    <h2>ANEXO </h2>
    <p>Posto de traballo: supervisora de unidade de Consultas Externas.</p>
    <p>Nome e apelidos: María Jesús Arboiro Cancela.</p>
    <p>DNI: ***4728** (*).</p>
    <p>(*) Ocúltase parcialmente o número do documento nacional de identidade para preservar os datos de carácter persoal, de acordo coa Lei orgánica 3/2018, do 15 de decembro, de protección de datos persoais e garantía dos dereitos dixitais.</p>

