---
date: '2022-11-02'
id: G0655-281022-0004
page: 57482
number: 208
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 28 de outubro de 2022 pola que se acorda a ampliación do prazo para a
  presentación da documentación necesaria para efectuar o libramento regulado na
  Orde do 2 de maio de 2022, pola que se convocan axudas dirixidas a escolas de
  música privadas dependentes de institucións sen ánimo de lucro (código de
  procedemento ED314D).
range: Orde
url: >-
  https://www.xunta.gal/dog/Publicados/2022/20221102/AnuncioG0655-281022-0004_gl.html
---
<p>O día 30 de maio de 2022 publicouse no DOG núm. 102 a Orde do 2 de maio de 2022, pola que se convocan axudas dirixidas a escolas de música privadas dependentes de institucións sen ánimo de lucro (código de procedemento ED314D).</p>
    <p>O punto segundo do artigo 14 da convocatoria establece que a entidade beneficiaria terá como data límite para a presentación da xustificación completa o 31 de outubro de 2022.</p>
    <p>Tendo en conta o atraso nos trámites administrativos posteriores á presentación de solicitudes, resulta necesario ampliar o prazo de presentación da documentación necesaria para efectuar o libramento establecido na convocatoria.</p>
    <p>Polo exposto,</p>
    <h2>DISPOÑO:</h2>
    <p>1. Modificar o prazo de presentación da documentación necesaria para efectuar o libramento ata o 18 de novembro de 2022, polo que resulta ampliado en 18 días naturais o prazo regulado no artigo 14.2 da citada orde.</p>
    <p>2. Esta modificación, unha vez publicada no <em>Diario Oficial de Galicia</em>, non implicará apertura dun novo prazo para presentar novas solicitudes.</p>
    <p>Santiago de Compostela, 28 de outubro de 2022</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde 29.7.2022; DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura, Educación,<br>Formación Profesional e Universidades</p></footer>

