---
date: '2022-08-02'
id: C141-190722-0001
page: 42467
number: 146
agency: Portos de Galicia
section: VI. Anuncios. a) Administración autonómica.
title: >-
  CÉDULA do 18 de xullo de 2022 pola que se notifica a resolución do
  procedemento para a declaración de abandono da embarcación Reina del Mar,
  depositada no porto do Sardiñeiro (Fisterra).
range: Cédula
url: >-
  https://www.xunta.gal/dog/Publicados/2022/20220802/AnuncioC141-190722-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro (BOE núm. 236, do 2 de outubro), do procedemento administrativo común das administracións públicas, notifícaselle ao propietario provisional da embarcación segundo se reflicte na folla de rexistro da embarcación, Rubén Sambad Vázquez, mediante a publicación no <em>Boletín Oficial del Estado</em> (BOE), a Resolución do 20 de xuño de 2022, da Presidencia da entidade pública Portos de Galicia, que declara en situación de abandono a embarcación <em>Reina del Mar</em> con folio 7ª-FE-4-515-91, depositada no porto do Sardiñeiro, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em> (DOG), ben que a eficacia do acto notificado quedará supeditada á súa publicación no BOE.</p>
    <p>A resolución emítese por atoparse a embarcación depositada no porto do Sardiñeiro en estado de abandono, sen actividade e sen ningún mantemento desde fai anos, e sen aboar taxas, con base no establecido no artigo 128 da Lei 6/2017, do 12 de decembro, de portos de Galicia (DOG núm. 236, do 14 de decembro), e unha vez que non existe constancia da presentación de alegacións contra o acordo de iniciación do procedemento.</p>
    <p>De acordo coa normativa que se cita, e a través dos medios previstos na Lei 5/2011, do patrimonio da Comunidade Autónoma de Galicia (DOG núm. 203, do 24 de outubro), Portos de Galicia vai proceder á venda do buque, e de resultar esta falida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións que se van realizar sobre o buque en función do que resulte do exame sobre o seu estado e da súa peritación, serán por conta do propietario e do arrendatario.</p>
    <p>A presente resolución emítese pola presidenta de Portos de Galicia, en virtude das competencias conferidas polo artigo 12.3, epígrafes a) e l), da Lei 6/2017, de portos de Galicia.</p>
    <p>Contra a presente resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses, contados desde o día seguinte ao da publicación deste anuncio, ante o Xulgado do Contencioso Administrativo de Santiago de Compostela que corresponda.</p>
    <p>Santiago de Compostela, 18 de xullo de 2022</p>
    <footer><p>Susana Lenguas Gil<br>Presidenta de Portos de Galicia</p></footer>

