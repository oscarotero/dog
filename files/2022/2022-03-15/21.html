---
date: '2022-03-15'
id: G0596-150222-0013
page: 17601
number: 51
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 15 de febreiro de 2022, da Xefatura Territorial de Pontevedra,
  pola que se concede a autorización administrativa previa e de construción
  dunha instalación eléctrica no concello de Tui (expediente IN407A 2021/178-4).
range: Resolución
url: >-
  https://www.xunta.gal/dog/Publicados/2022/20220315/AnuncioG0596-150222-0013_gl.html
---
<p>Expediente: IN407A 2021/178-4.</p>
    <p>Promotora: Travesía do Pilar 2020, S.L.</p>
    <p>Denominación: CT rúa do Pilar s/n.</p>
    <p>Concello: Tui.</p>
    <p>Feitos:</p>
    <p>Primeiro. O 5 de agosto de 2021, a empresa Travesía do Pilar 2020, S.L. solicitou a autorización administrativa previa e a autorización administrativa de construción do proxecto de execución da instalación CT rúa do Pilar s/n e o 2 de febreiro de 2022 a empresa promotora achegou unha serie de aclaracións ao proxecto presentado.</p>
    <p>Examinado o proxecto de execución e as aclaracións presentadas, conclúese que a infraestrutura eléctrica consiste na instalación dun centro de transformación de 630 kVA situado na planta baixa dun edificio de vivendas privadas, que será cedido na súa totalidade á empresa subministradora de enerxía eléctrica Sociedad Electricista de Tui Distribuidora, S.L., que se encargará dos traballos relacionados coa liña de media tensión subterránea e o entroncamento ao centro de transformación. As instalacións están localizadas na rúa do Pilar, s/n, Pazos de Reis, no concello de Tui (Pontevedra).</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 230/2020, do 23 de decembro, da Vicepresidencia Segunda e Consellería de Economía, Empresa e Innovación, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG nº 5, do 11 de xaneiro de 2021) e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Lei 5/2017, do 19 de outubro, de fomento da implantación de iniciativas empresarias en Galicia (DOG nº 203, do 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>Centro de transformación en edificio non prefabricado de 630 kVA con dúas celas de liña e unha cela de protección que estará instalado na rúa do Pilar, s/n, Pazos de Reis, no concello de Tui (Pontevedra).</p>
    <p>Conforme con todo o indicado, resolvo:</p>
    <p>Primeiro. Outorgar á empresa Travesía do Pilar 2020, S.L. as autorizacións administrativas previa e de construción da instalación de distribución de enerxía eléctrica denominada CT rúa do Pilar s/n, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. A empresa Travesía do Pilar 2020, S.L. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente segundo e conselleiro de Economía, Empresa e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 15 de febreiro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

