---
date: '2022-01-19'
id: G0597-130122-0001
page: 2562
number: 12
agency: Consellería de Facenda e Administración Pública
section: III. Outras disposicións.
title: >-
  CORRECCIÓN DE ERROS. Orde do 20 de decembro de 2021 pola que se regula o medio
  de comprobación do valor dos bens inmobles, ditame de peritos da
  Administración, previsto no artigo 57.e) da Lei 58/2003, do 17 de decembro,
  xeral tributaria, no ámbito dos impostos sobre sucesións e doazóns e sobre
  transmisións patrimoniais e actos xurídicos documentados, así como a normativa
  técnica xeral.
range: Corrección de orde
url: >-
  https://www.xunta.gal/dog/Publicados/2022/20220119/AnuncioG0597-130122-0001_gl.html
---
<p>Advertidos erros na dita orde, publicada no Diario Oficial de Galicia núm. 250, do 30 de decembro de 2021, cómpre facer as seguintes correccións:</p>
    <p>No artigo 23.c), onde di: «inflación», debe dicir: «inflación/deflación».</p>
    <p>No artigo 23.d), onde di: «Inverso do coeficiente de planta en garaxes (1/Cp), que ten en conta a diferenza de valor en cada planta onde se sitúe a praza de garaxe, segundo o disposto no artigo 15 desta orde», debe dicir: «Inverso do coeficiente de planta. Inclúe dous factores: 1) en garaxes (1/Cp), que ten en conta a diferenza de valor en cada planta onde se sitúe a praza de garaxe; 2) en vivendas (1/Cp) que ten en conta a diferenza de valor en cada planta por ausencia de ascensor, segundo o disposto no artigo 15 desta orde».</p>
    <p>A alínea f) do artigo 23 debe ser a alínea h).</p>
    <p>A alínea g) do artigo 23 debe ser a alínea i).</p>
    <p>A redacción das alíneas f) e g) do artigo 23 queda como segue:</p>
    <p>«f) Coeficiente por tipoloxía construtiva (Ct), homoxeneiza os valores de dúas comparables tendo en conta os seus diferentes tipos construtivos, á marxe da súa antigüidade física. Deberase xustificar a súa procedencia.</p>
    <p>g) Coeficiente por estado de conservación (Ce), homoxeneiza os valores de dúas comparables tendo en conta os seus posibles distintos estados de conservación derivados do seu uso e mantemento, á marxe da súa antigüidade física. Deberase xustificar a súa procedencia».</p>
    <p>No artigo 24, onde di: «...os coeficientes Ca, Cp, Cs e Cv que sexan de aplicación ao caso, e outros que se considere que poidan resultar necesarios, á vista da documentación que consta no expediente, para obter o valor real...», debe dicir: «...os coeficientes Ca, Cp, Cs, Ct, Ce e Cv que sexan de aplicación ao caso, e outros que se considere que poidan resultar necesarios, á vista da documentación que consta no expediente, para obter o valor de mercado...».</p>

