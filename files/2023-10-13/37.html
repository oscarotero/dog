---
date: '2023-10-13'
id: G0692-210923-0005
page: 57096
number: 195
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de setembro de 2023, da Xefatura Territorial de Pontevedra,
  pola que se anuncia o levantamento das actas previas á ocupación dos bens e
  dereitos afectados pola instalación eléctrica denominada substitución do apoio
  AAFQMhQ9//19-2 da LMTA SJG805 e instalación RC, no concello de
  Cerdedo-Cotobade, do cal resulta beneficiaria a empresa UFD Distribución
  Electricidad, S.A. (expediente IN407A 2023/012-4).
range: Resolución
url: >-
  https://www.xunta.gal/dog/Publicados/2023/20231013/AnuncioG0692-210923-0005_gl.html
---
<p>A instalación denominada substitución do apoio AAFQMhQ9//19-2 da LMTA SJG805 e instalación RC foi declarada de utilidade pública mediante a Resolución do 26 de xuño de 2023, da Xefatura Territorial de Pontevedra, o que leva implícita a urxente ocupación dos bens e dereitos afectados. Ten a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 16 de novembro de 2023, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Cerdedo-Cotobade.</p>
    <p>Os interesados recibirán unha notificación individual coa debida antelación legal, na cal se lles comunicará a data e a hora en que deberán presentarse nos seus predios, e infórmanse de que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do <em>Boletín Oficial del Estado</em>.</p>
    <p>Vigo, 21 de setembro de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <h3>Substitución apoio AAFQMhQ9//192 da LMTA SJG805 e instalación RC</h3>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Lugar</td>
       <td>Titular</td>
       <td>Nº apoio</td>
       <td>m2 solo</td>
      </tr>
      <tr>
       <td>1</td>
       <td>36012A006007580000ZX</td>
       <td>A Vila de Abaixo-Sacos</td>
       <td>Descoñecido</td>
       <td>1</td>
       <td>2</td>
      </tr>
     </tbody>
    </table>

