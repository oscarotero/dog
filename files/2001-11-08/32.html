---
date: '2001-11-08'
id: 1193A
page: 14
number: 216
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 9 de outubro de 2001 pola que se somete a información pública o
  estudio de efectos ambientais do proxecto de dársena exterior no porto de
  Ribeira, situado no concello de Ribeira, provincia da Coruña e promovido por
  este ente público.
range: Resolución
url: 'https://www.xunta.gal/dog/Publicados/2001/20011108/Anuncio1193A_gl.html'
---
<p>En cumprimento dos acordos existentes coa Consellería de Medio Ambiente e durante o prazo de vinte (20) días, o órgano substantivo someterá o estu</p>
<p>dio de efectos ambientais ó trámite de información pública, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Primeiro.-Someter a información pública o estudio de efectos ambientais do proxecto de dársena exterior no porto de Ribeira, situado en Ribeira (A Coruña).</p>
<p>Segundo.-Para os devanditos efectos informativos poranse ó dispor dos administrados exemplares nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da provincia da Coruña.</p>
<p>-Concello de Ribeira.</p>
<p>-Ente público Portos de Galicia.</p>
<p>Terceiro.-As alegacións formularanse durante o prazo de vinte (20) días contados a partir do seguinte día ó da publicación desta resolución no Diario Oficial de Galicia.</p>
<p>Santiago de Compostela, 9 de outubro de 2001.</p>
<p>Emilio García Gallego</p>
<p>Presidente do ente público Portos de Galicia</p>

