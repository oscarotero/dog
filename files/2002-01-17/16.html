---
date: '2002-01-17'
id: '1652'
page: 622
number: 12
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (891/2000).
range: Cédula
url: 'https://www.xunta.gal/dog/Publicados/2002/20020117/Anuncio1652_gl.html'
---
<p>Ana María Carrasco García, secretaria do Xulgado do Social número catro da Coruña, dou fe e certifico que neste xulgado se seguen autos nº 891/2000, sobre salarios, nos que recaeu sentencia en data que, copiada nos particulares necesarios, di así:</p>
<p>Decido que, estimando a demanda interposta por Jesús Cabanas Gómez contra o Instituto Nacional da Seguridade Social e a empresa Construcciones Suárez Agra, S.A., debo declarar e declaro que o demandante se encontra na situación constitutiva de invalidez permanente no grao de absoluta para a súa profesión habitual de peón albanel por enfer</p>
<p>midade común, co dereito a pensión vitalicia en contía inicial do 100% da base reguladora de 114.148 pesetas ó mes, 14 veces ó ano, condenando a parte demandada a aboarlla cos aumentos, mellor, revalorizacións e efectos económicos correspondentes.</p>
<p>Así, por esta miña sentencia, contra a que se poderá recorrer en suplicación perante a Sala do Social do Tribunal Superior de Xustiza de Galicia no prazo de cinco días contados a partir do seguinte á súa notificación, anunciando o propósito de interpoñelo mediante comparecencia ou por escrito, sendo indispensable que, ó tempo de anuncialo, o recorrente, se é empresario, exhiba perante este xulgado do social o xustificante acreditativo de ter depositado no Banco de Bilbao Vizcaya, oficina principal desta cidade, na conta corrente deste xulgado, número identificador 5.605, clave 60, a cantidade obxecto da condena, podendo substituírse a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista, requisito sen o cal non poderá terse por anunciado o recurso e quedará firme a sentencia, debendo consignar ademais a cantidade de 25.000 pesetas na mesma conta coa clave 65, entregándose o xustificante na secretaría </p>
<p>ó tempo de interpoñe-lo recurso, declarándose este desasistido de non constituírse este depósito na forma indicada, definitivamente xulgando en primeira instancia, pronúncioo, mándoo e asínoo.</p>
<p>Así por esta miña sentencia da que se unirá certificación ós autos orixinais para a súa notificación e cumprimento, xulgando, pronúncioo, mándoo e asínoo.</p>
<p>E para que conste, para efectos da súa publicación no Diario Oficial de Galicia, co fin de que sirva de notificación en forma á empresa Construcciones Suárez Agra, S.A., expido e asino esta cédula na Coruña, 17 de decembro de 2001.</p>
<p>A secretaria xudicial</p>
<p>Rubricado</p>

