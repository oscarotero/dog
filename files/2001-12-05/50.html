---
date: '2001-12-05'
id: 1385A
page: 15
number: 235
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: >-
  Anuncio do 6 de novembro de 2001 para a convocatoria de tres prazas de persoal
  laboral fixo para a Sociedade de Imaxe e Promoción Turística de Galicia, S.A.
range: Anuncio
url: 'https://www.xunta.gal/dog/Publicados/2001/20011205/Anuncio1385A_gl.html'
---
<p>A Sociedade de Imaxe e Promoción Turística de Galicia, S.A., anuncia a convocatoria da contratación laboral fixa das seguintes prazas:</p>
<p>A.1. Posto: operador de informática (ref. OPER-FRA)</p>
<p>1. Funcións principais: tarefas de introducción de datos, escaneo e tratamento de imaxes e labores propios administrativos.</p>
<p>2. Prazas: 1 xornada completa.</p>
<p>3. Requisitos:</p>
<p>-FP II en informática ou equivalente.</p>
<p>-Dominio de contorno Windows, Word 2000, Excel 2000 e Acces 2000.</p>
<p>-Mecanografía: mínimo 200 pp.m.</p>
<p>4. Valorarase:</p>
<p>-Currículum vitae.</p>
<p>-Manexo de Photoshop.</p>
<p>-Dominio de francés, oral e escrito.</p>
<p>-Experiencia profesional no campo da informática.</p>
<p>-Coñecementos de programación en contornos Web, Java ou ASP.</p>
<p>5. Probas que se van realizar:</p>
<p>-Proba de mecanografía.</p>
<p>-Proba de coñecementos de contorno Windows, Word 2000, Excel 2000 e Acces 2000.</p>
<p>-Proba de coñecementos de Photoshop.</p>
<p>-Proba de coñecementos de francés.</p>
<p>-Entrevista persoal.</p>
<p>A.2. Posto: adxunto á área de feiras (ref. AF-TUR).</p>
<p>1. Funcións principais: baixo a supervisión do xefe de área, desempeñará labores relativos á participación en feiras nacionais e internacionais de turismo, presentacións da oferta, etc. así como a organización da documentación xerada pola área.</p>
<p>2. Prazas: 1 xornada completa.</p>
<p>3. Requisitos:</p>
<p>-FP II ou equivalente.</p>
<p>-Coñecemento específico sobre recursos turísticos de Galicia.</p>
<p>-Dominio de inglés, francés e galego, falado e escrito.</p>
<p>-Dominio de Word 2000, Excel 2000 e Access 2000.</p>
<p>4. Valorarase:</p>
<p>-Coñecemento doutros idiomas.</p>
<p>-Currículum vitae.</p>
<p>-Experiencia profesional no sector turístico.</p>
<p>5. Probas que se van realizar:</p>
<p>-Proba oral e escrita de inglés, francés e galego.</p>
<p>-Proba de informática (Word 2000, Excel 2000, Access 2000).</p>
<p>-Proba de coñecementos específicos (anexo I).</p>
<p>-Entrevista persoal.</p>
<p>A.3. Posto: adxunto área de calidade (ref. AC-TUR).</p>
<p>1. Funcións principais: baixo a supervisión do xefe de área, labores de apoio na xestión dos sistemas de calidade que se implantarán en establecementos galegos do sector e na elaboración de plans de formación, así como a organización da documentación xerada pola área.</p>
<p>2. Prazas: 1 xornada completa.</p>
<p>3. Requisitos:</p>
<p>-FP II ou equivalente.</p>
<p>-Experiencia mínima de 2 anos no sector turístico.</p>
<p>-Coñecementos de galego e inglés, falado e escrito.</p>
<p>-Dominio de Word 2000, Excel 2000 e Access 2000.</p>
<p>4. Valorarase:</p>
<p>-Currículum vitae.</p>
<p>-Formación e/ou experiencia en implantación de sistemas de calidade.</p>
<p>5. Probas que se van realizar:</p>
<p>-Proba oral e escrita de inglés e galego.</p>
<p>-Proba de informática (Word 2000, Excel 2000, Access 2000).</p>
<p>-Proba específica de coñecementos: calidade e xestión de establecementos.</p>
<p>-Entrevista persoal.</p>
<p>B.1. Documentación que se vai presentar:</p>
<p>-Currículum vitae.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite a titulación esixida, así como a formación complementaria e/ou experiencia que se desexe xuntar para ser valorada.</p>
<p>B.2. Lugar e prazo de presentación de solicitudes:</p>
<p>-As solicitudes faranse chegar a Turgalicia-Área Económica e de Persoal. Estrada Santiago de Compostela-Noia, km 3 A Barcia. 15896 Santiago de Compostela, indicando no sobre a referencia do posto ó que se opta.</p>
<p>-O prazo de presentación de solicitudes será de 10 días naturais contados a partir do seguinte ó da publicación deste anuncio no Diario Oficial de Galicia.</p>
<p>C. Selección:</p>
<p>Expirado o prazo de presentación de solicitudes, o comité de selección designado para cada unha das prazas ofertadas publicará as listas previas de admitidos e excluídos no proceso de selección.</p>
<p>O mecanismo de selección de cada unha destas prazas consistirá na realización das probas especificadas nos epígrafes A.1.5., A.2.5. e A.3.5. cunha puntuación máxima do 50% sobre o total, valoración de méritos cunha puntuación máxima do 40% e unha entrevista persoal cunha puntuación máxima do 10%.</p>
<p>Santiago de Compostela, 6 de novembro de 2001.</p>
<p>Heriberto Verdes Vilaseca</p>
<p>Director-xerente de Turgalicia, S.A.</p>
<p>ANEXO I</p>
<p>Adxunto Área de Feiras</p>
<p>1. O folclore: música e traxes típicos. Romarías e festas populares. Feiras. Crenzas.</p>
<p>2. A gastronomía. Os viños. Principais aspectos da cociña e da viticultura de Galicia. Festas gastronómicas.</p>
<p>3. Áreas naturais no litoral: rías, illas e praias, zonas húmidas e areais, acantilados.</p>
<p>4. Áreas naturais de interior: as montañas, os vales fluviais, os bosques e lagoas.</p>
<p>5. Costa norte e Rías Altas. Especial significación da Costa da Morte.</p>
<p>6. As Rías Baixas.</p>
<p>7. A Galicia interior.</p>
<p>8. Arquitectura relixiosa en Galicia. Estilos arquitectónicos.</p>
<p>9. Arquitectura civil e popular. Usos e estilos.</p>
<p>10. Historia de Galicia. Principais fitos históricos.</p>
<p>11. Infraestructura turística. Turismo rural, interior e costa.</p>
<p>12. Infraestructura turística. Turismo de negocios e termal.</p>
<p>13. Rutas turísticas. Amplo coñecemento do Camiño de Santiago.</p>

