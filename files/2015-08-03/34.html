---
date: '2015-08-03'
id: G1096-230715-0003
page: 32108
number: 145
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 17 de xullo de 2015 pola que se notifica a imposición dunha multa
  coercitiva devolta polo servizo de Correos por resultar os seus destinatarios
  ausentes na repartición (expediente IU1/11/2013-A1).
range: Cédula
url: >-
  https://www.xunta.gal/dog/Publicados/2015/20150803/AnuncioG1096-230715-0003_gl.html
---
<p>O director da Axencia de Protección da Legalidade Urbanística ditou, o 10 de xuño de 2015, resolución pola que se impón unha multa coercitiva, derivada do expediente de reposición da legalidade urbanística IU1/11/2013 como consecuencia de incumprir o ordenado nas resolucións do 26.12.2013 e 7.11.2014, en que se ordena a demolición de dúas edificacións de uso residencial, construción de tres edificacións máis auxiliares do dito uso, instalación de dous contedores e depósito de plásticos, entullos e chatarra, realizadas sen autorización autonómica, no lugar de Estibadiña, na parroquia de Aríns, no concello de Santiago de Compostela, nun recinto formado polas parcelas con referencias catastrais 15079A302000310000LZ e 15079A302000320000LU, por resultar incompatibles co ordenamento urbanístico vixente.</p>
    <p>Ao non poderse realizar a notificación persoal da resolución a Serafín dos Reis Machado, María do Ceu dos Santos Domingos e Serafín dos Santos Machado, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícase aos interesados a dita resolución por medio dun anuncio publicado no <em>Boletín Oficial del Estado</em>. </p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícaselles aos interesados que o texto íntegro da resolución que se notifica encóntrase ao seu dispor nas dependencias da Axencia de Protección da Legalidade Urbanística, sita no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Contra esta resolución os interesados poden interpoñer recurso de reposición ante o director da Axencia de Protección da Legalidade Urbanística no prazo dun mes, contado a partir do día seguinte a aquel en que se producise a notificación, ou ben, se non exerce o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación aos citados interesados en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 17 de xullo de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

