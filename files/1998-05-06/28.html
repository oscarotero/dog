---
date: '1998-05-06'
id: BCCE
page: 4
number: 85
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 24 de marzo de 1998 pola que se lle renova a FEGAFÖN a
  cualificación de entidade recoñecida para impartir cursos teórico-prácticos
  para a obtención de carnés profesionais de instalador e mantedor-reparador de
  instalacións de calefacción, climatización e auga quente sanitaria.
range: Resolución
url: 'https://www.xunta.gal/dog/Publicados/1998/19980506/AnuncioBCCE_gl.html'
---
<p>Vista a solicitude presentada por Miguel Castrillón Fagil en representación de Fegafón, e a documentación anexa, na que se solicita se lle renove a cualificación de entidade recoñecida para impartir cursos teórico-prácticos para a obtención de carnés profesionais de instalador e mantedor-reparador de instalacións de calefacción, climatización e auga quente sanitaria.</p>
<p>Vista a instrucción técnica complementaria IT-IC 25 do Regulamento de instalacións de calefacción, climatización e auga quente sanitaria aprobada por Orde do 16 de xullo de 1981 (BOE 13-8-1991), pola que se establecen especialidades dos carnés profesionais de instalador e mantedor-reparador de instalacións de calefacción, climatización e auga quente sanitaria e se fixa o número mínimo de horas para desenvolve-los programas dos cursos teóricos e de coñecementos específicos para a obtención deles.</p>
<p>Considerando que se cumpriron os requisitos regulamentarios establecidos.</p>
<p>Esta Dirección Xeral de Industria,</p>
<p>RESOLVE:</p>
<p>Renovar á FEGAFÖN a cualificación de entidade recoñecida para imparti-los cursos teórico-prácticos para a obtención dos carnés profesionais de instalador e mantedor-reparador de instalacións de calefacción, climatización e auga quente sanitaria, no ámbito da Comunidade Autónoma de Galicia.</p>
<p>A duración dos cursos en número de horas axustarase ó disposto na Orde do 8 de abril de 1983.</p>
<p>Para imparti-los cursos, deberase comunicar á delegación provincial da Consellería de Industria e Comercio da provincia correspondente o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberá renovarse ós dous anos, para o que deberá acreditar ante esta Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 24 de marzo de 1998.</p>
<p>Joaquín del Moral Crespo</p>
<p>Director xeral de Industria</p>
<p>3358</p>

