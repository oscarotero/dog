---
date: '1998-05-06'
id: BD32
page: 4
number: 85
agency: CONCELLO DE OURENSE
section: VI. ANUNCIOS
title: Concurso para edición do libro Alrededor de Ourense.
range: Concurso
url: 'https://www.xunta.gal/dog/Publicados/1998/19980506/AnuncioBD32_gl.html'
---
<p>De conformidade co que acordou a Comisión de Goberno, do dia 18 de marzo de 1998 convócase un concurso para a edición de 3.000 exemplares do libro Alrededor de Ourense, en formato 240 x 320 mm; nº de páxinas: 224; papel: estucado brillo 170 gr; encadernación; cartoné cromo plastificado, e portada con brillo selectivo, camisa: plastificada brillo selectivo na foto da portada, impresa a 4/4</p>
<p>tintas; gardas: papel torreón 120 gr. Por conta da empresa, o orzamento da obra comprenderá:</p>
<p>Dereitos do autor: por traballos de campo e elaboración de textos; ilustracións: 192 transparencias para as seleccións de cor; fotomecánica e filmación de textos; deseño; maquetación; impresión; encadernación, o prazo de entrega a partir da adxudicación do traballo será dun mes desde a formalización do contrato incluído o IVE. O tipo de licitación é de 10.000.000 de pesetas e a fianza provisional é do 2% do tipo de licitación, sendo a definitiva do 4%.</p>
<p>As ofertas e documentación presentaranse 26 días naturais, contados a partir do seguinte a aquel que apareza inserido o último anuncio no BOP de Ourense e no Diario Oficial de Galicia, computándose a partir da última publicación, e a apertura de plicas realizarase no Salón de Plenos do Concello ás 12.30 horas do día hábil seguinte, agás sábados e festivos, que será o día seguinte hábil.</p>
<p>Modelo de proposición: Don/a..., provisto de DNI Núm. ..., con domicilio en ..., en nome propio (ou en representación de..., segundo acredita con poder validado que xunta, informado do prego de condicións e demais documentos do expediente, para contratar mediante concurso a subministración de edición do libro Alrededor de Ourense, comprométese a realizalo, coa estricta suxeción ás condicións citadas na cantidade de... pesetas máis..., pesetas en concepto de IVE, dando un total de... pesetas, o que representa unha baixa do...%, sobre o orzamento de contratación.</p>
<p>Xunta tódolos documentos esixidos no prego. Lugar, data e sinatura.</p>
<p>Ourense, 8 de abril de 1998.</p>
<p>O alcalde-presidente</p>
<p>Rubricado</p>
<p>3937</p>

