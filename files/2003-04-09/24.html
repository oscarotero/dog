---
date: '2003-04-09'
id: CEF2
page: 4
number: 70
agency: XULGADO DE PRIMEIRA INSTANCIA E INSTRUCCIÓN NÚMERO UN DE NEGREIRA
section: V. ADMINISTRACIÓN DE XUSTIZA
title: Edicto (90/2000).
range: Edicto
url: 'https://www.xunta.gal/dog/Publicados/2003/20030409/AnuncioCEF2_gl.html'
---
<p>María Mercedes Rodríguez Fraga, secretaria do Xulgado de Primeira Instancia e Instrucción número un de Negreira, dou fe e testemuño de que no xuízo de faltas 90/2000 se dictou esta sentencia, que no seu encabezamento e parte dispositiva di:</p>
<p>«Sentencia. Negreira, vinteún de febreiro de dous mil tres.</p>
<p>Luis Aláez Legerén, xuíz do Xulgado de Primeira Instancia e Instrucción único de Negreira, dictou esta resolución nos autos do xuízo de faltas número 90/2000, seguidos por este xulgado, sendo denun</p>
<p>ciante Germán Vieites Riveiro, representado polo procurador Avelino Calviño Gómez e asistido polo letrado Juan Carlos García Maceira, e denunciada Mª da Encarnação Abrantes Clemente Huerta, así como responsables civís, a compañía Axa Seguros, representada polo procurador Ricardo García Píccoli e asistida polo letrado José Antonio Fernández González e a entidade Citröen Hispania, S.A.</p>
<p>Resolvo que debo condenar e condeno a María da Encarnação Abrantes Clemente Huerta como autora dunha falta do artigo 621.3º CP, a unha pena de 15 días de multa a razón de 6 euros/día, é dicir, a unha multa de 90 euros, que se a condenada non satisfai, voluntariamente ou pola vía de constrinximento, dará lugar a unha responsabilidade persoal subsidiaria de 7 días de privación de liberdade.</p>
<p>Así mesmo, deberá indemnizar a Germán Vieites Riveiro na cantidade de 2.378,72 euros por danos persoais, suma indemnizatoria esta da que responderá solidaria e directamente a Aseguradora Axa, a cal, ademais, estará obrigada a paga-lo xuro que determina o artigo 20 da Lei de contrato de seguro, que é o legal do diñeiro incrementado nun 50% respecto dos 1.323,01 euros consignados o día 29 de xaneiro de 2002, e do 20% para a diferencia ata a suma indemnizatoria fixada, e subsidiariamente a entidade Citröen Hispania, S.A. Todo iso con expresa condena en custas.</p>
<p>Contra este sentencia pódese interpoñer recurso de apelación no prazo de cinco días desde a súa notificación, por escrito e ante este xulgado.</p>
<p>Inscríbase no libro rexistro deste xulgado.</p>
<p>Así, por esta miña sentencia, pronúncioo, mándoo e asínoo».</p>
<p>E para que conste e lle sirva de notificación de sentencia a María da Encarnação Abrantes Clemente Huertas, actualmente en paradoiro descoñecido, e para a súa publicación no Diario Oficial de Galicia, expido este edicto en Negreira o vinteseis de febreiro de dous mil tres.</p>
<p>A secretaria</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO UN</p>
<p>DE PONTEAREAS</p>

