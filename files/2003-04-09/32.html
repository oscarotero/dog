---
date: '2003-04-09'
id: CF16
page: 4
number: 70
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de xaneiro de 2003, da Dirección Xeral de Industria, Enerxía
  e Minas, pola que se somete a información pública o proxecto de explotación, o
  estudio de efectos ambientais e o plan de restauración do pase a concesión de
  explotación Pedrada 2764 da provincia de Pontevedra e promovida por Granitos
  Tebra, S.L.
range: Resolución
url: 'https://www.xunta.gal/dog/Publicados/2003/20030409/AnuncioCF16_gl.html'
---
<p>En cumprimento do disposto no artigo 2.4º do Decreto 327/1991, de avaliación dos efectos ambientais para Galicia (DOG número 199, do 15 de outubro), e durante o prazo de vinte días hábiles someterase o estudio de efectos ambientais ó trámite de información pública, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de vinte días hábiles, contados a partir da publicación desta resolución, o proxecto de explotación, o estudio de efectos ambientais e o plan de restauración do pase a concesión de explotación Pedrada 2764, situada en terreos do concello de Oia, provincia de Pontevedra, e solicitado por Granitos Tebra, S.L.</p>
<p>Para os efectos informativos porase á disposición dos administrados que o soliciten un exemplar deste para consulta nas oficinas desta dirección xeral, nas dependencias das delegacións provinciais das consellerías de Industria e Comercio e Medio Ambiente correspondentes, así como no Concello de Oia, e as alegacións formularanse durante o prazo sinalado nas mesmas oficinas.</p>
<p>Santiago de Compostela, 10 de xaneiro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

