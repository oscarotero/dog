---
date: '1996-02-27'
id: 3B82
page: 1
number: 41
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Acordo polo que se convocan para o levantamento de actas previas á ocupación
  os titulares dos predios afectados pola construcción das instalacións da rede
  de distribución de gas natural O Porriño-Vigo.
range: Acordo
url: 'https://www.xunta.gal/dog/Publicados/1996/19960227/Anuncio3B82_gl.html'
---
<p>O 13 de outubro de 1995, a Dirección Xeral de Industria autorizou as intalacións da rede O Porriño-Vigo. A dita aprobación, de acordo co disposto nos artigos 10 e 13 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, leva implícita a declaración de utilidade pública e urxencia na ocupación.</p>
<p>Na súa virtude, esta delegación provincial, acordou convoca-los titulares dos bens e dereitos afectados na Casa do Concello onde radican os predios, como punto de reunión, para levar a cabo posteriormente o levantamento das actas previas á ocupación, de acordo co procedemento establecido no artigo 52 da Lei da expropiación forzosa do 16 de decembro de 1954.</p>
<p>Tódolos interesados, así como as persoas que sexan titulares de calquera clase de dereito ou intereses sobres os bens afectados, deberán acudir persoalmente ou representados por persoa debidamente autorizada, aportando os documentos acreditativos da súa titularidade e mailo último recibo da con</p>
<p>tribución, podéndose acompañar, pola súa conta dos seus peritos e un notario se o consideran conveniente.</p>
<p>O levantamento de actas terá lugar no Concello do Porriño os días 4, 5, 6, 7 e 8 de marzo de 1996, a partir das 9 horas; no Concello de Mos os días 11, 12, 13, 14, 15, 18, 19, 20, 21 e 22 de marzo de 1996, a partir das 9 horas; e no Concello de Vigo os días 25, 26, 27, 28, e 29 de marzo de 1996, a partir das 9 horas.</p>
<p>O orde de levantamento de actas comunicaráselle a cada interesado mediante a oportuna cédula de citación, figurando a relación de titulares convocados no taboleiro de edictos dos concellos sinalados.</p>
<p>É de significar que esta publicación se realiza igualmente para os efectos determinados polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, de notificación do presente acordo ós titulares descoñecidos e máis a aqueles con domicilio descoñecido.</p>
<p>No expediente expropiatorio, Enagás S.A. asumirá a condición de beneficiaria, coas obrigas e dereitos establecidos nos artigos 2.2º da Lei de expropiación forzosa e 5 do seu regulamento.</p>
<p>Pontevedra, 24 de xaneiro de 1996.</p>
<p>Ramón Álvarez Abad</p>
<p>Delegado provincial de Pontevedra</p>
<p>904</p>

