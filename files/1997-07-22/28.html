---
date: '1997-07-22'
id: 909A
page: 7
number: 140
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 11 de xullo de 1997, da Dirección Xeral de Industria, pola que
  se somete a información pública o plan sectorial de incidencia supramunicipal
  denominado Plan Eólico de Galicia.
range: Resolución
url: 'https://www.xunta.gal/dog/Publicados/1997/19970722/Anuncio909A_gl.html'
---
<p>Por acordo do Consello da Xunta de Galicia, na súa reunión do 10 de xullo de 1997, e por proposta da Consellería de Industria e Comercio, declarouse o denominado Plan Eólico de Galicia como plan sectorial de incidencia supramunicipal, para os efectos previstos na Lei 10/1995, do 23 de novembro, de ordenación do territorio de Galicia.</p>
<p>Conforme o procedemento legalmente establecido e dándolle cumprimiento ó disposto no artigo 25.3º da citada Lei 10/1995, sométese a información pública o referido plan sectorial, co fin de que toda persoa física o jurídica que se considere interesada no expediente poida examina-lo citado proxecto na Dirección Xeral de Industria da Consellería de Industria e Comercio e nas correspondentes delegacións provinciais desta consellería, podendo presentar, perante esta Dirección Xeral de Industria, as alegacións que se consideren oportunas, no prazo dun mes contado desde a publicación da presente resolución no Diario Oficial de Galicia.</p>
<p>Santiago de Compostela, 11 de xullo de 1997.</p>
<p>Joaquín del Moral Crespo</p>
<p>Director xeral de Industria</p>
<p>5453</p>

