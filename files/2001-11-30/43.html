---
date: '2001-11-30'
id: '13146'
page: 15
number: 232
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 18 de outubro de 2001, do Xurado Provincial de Montes Veciñais en
  Man Común da Coruña, polo que se inicia a tramitación do expediente 374 de
  clasificación do monte Neme e Longo, pertencente á parroquia de Cances, nas
  parroquias de Cances e Oza (concello de Carballo).
range: Edicto
url: 'https://www.xunta.gal/dog/Publicados/2001/20011130/Anuncio13146_gl.html'
---
<p>Perante este xurado provincial de montes veciñais en man común, tramítase o expediente nº 374, de cualificación do monte que ten as características que se indican a continuación:</p>
<p>Monte: Neme e Longo.</p>
<p>Comunidade: Pª de Cances.</p>
<p>Parroquias: Cances e Oza.</p>
<p>Concello: Carballo.</p>
<p>Superficie: 37,59 ha.</p>
<p>Lindeiros:</p>
<p>A) Monte Neme. Situado na parroquia de Oza. É parte do monte Neme, nº 47 do C.U.P. Norte: monte Carballeiras, na parroquia de Razo. Leste: pista que o separa de máis monte Neme, da parroquia de Oza. Sur: muro que o separa de predios particulares de veciños de Oza. Oeste: pista e rego que o separa de predios particulares de veciños de Cances.</p>
<p>B) Monte Longo. Situado na parroquia de Cances. É parte do monte Longo, nº 46 do C.U.P. Norte: termo do concello de Malpica e monte Carballeiras, na parroquia de Razo. Leste: muro de pedra que o separa de predios particulares de veciños de Cances. Sur: muro de pedra que o separa de predios particulares de veciños de Cances. Oeste: muro de pedra que o separa de predios particulares de veciños de Cances.</p>
<p>En virtude do acordado polo xurado, e en cumprimento da orde do instructor, do 18 de outubro 2001, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesadas, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>A Coruña, 18 de outubro de 2001.</p>
<p>Ana María Díaz López</p>
<p>Secretaria do Xurado Provincial de Montes</p>
<p>Veciñais en Man Común da Coruña</p>

