---
date: '2000-06-15'
id: BCC2
page: 9
number: 116
agency: CONCELLO DE VILALBA
section: VI. ANUNCIOS
title: Resolución do 8 de xuño de 2000 pola que se anuncia o concurso que se cita.
range: Resolución
url: 'https://www.xunta.gal/dog/Publicados/2000/20000615/AnuncioBCC2_gl.html'
---
<p>Aprobado polo Pleno do Concello na súa sesión celebrada o día 5 de xuño de 2000, o prego de condicións técnicas e económico administrativas para a contratación, por concurso e mediante procedemento aberto, da xestión do servicio de limpeza viaria, recollida domiciliaria de lixo, subministración, distribución e mantemento de recipientes normalizados e transporte dos residuos do municipio de Vilalba, en réxime de concesión administrativa.</p>
<p>1. Obxecto do contrato: é obxecto do contrato a xestión do servicio de limpeza viaria, recollida domiciliaria do lixo, subministración, distribución e mantemento de recipientes normalizados e transporte dos residuos do municipio de Vilalba, en réxime de concesión administrativa.</p>
<p>2. Duración do contrato: 20 anos improrrogables, computados estes a partir do inicio do servicio.</p>
<p>3. Tipo de licitación: establécese como tipo de licitación a cantidade anual de sesenta millóns de ptas. (60.000.000), 360.607,2626 euros, incluído o IVE e calquera outro imposto que resulte de aplicación, que constitúe o prezo máximo do contrato.</p>
<p>4. Procedemento e forma de adxudicación: o contrato adxudicarase por concurso e procedemento aberto.</p>
<p>5. Proposicións, lugar e prazo de presentación: os licitadores poderán presentar proposicións dentro do prazo de 20 días naturais seguintes ó da última publicación do anuncio no DOG ou no BOP da provincia de Lugo.</p>
<p>Cada licitador só poderá presentar unha proposición, cun máximo de dúas variantes.</p>
<p>6. Garantía provisional: 1.200.000 ptas.</p>
<p>7. Garantía definitiva: 4% do orzamento do contrato.</p>
<p>8. Criterios de adxudicación: os sinalados no prego de condicións técnicas e económico-administrativas.</p>
<p>9. Documentación: a información e documentación estará á disposición dos interesados na Secretaría do Concello de Vilalba.</p>
<p>Teléfono: 982 51 03 05. Fax: 982 51 18 15.</p>
<p>10. Apertura de proposicións: terá lugar ás 12 horas do cuarto día hábil seguinte a aquel en que remate o prazo de presentación de proposicións.</p>
<p>11. Modelo de proposición: o que figura no prego de cláusulas.</p>
<p>12. Reclamacións: poderán presentarse reclamacións contra o prego de condicións, no rexistro xeral do concello durante o prazo de 8 días hábiles contados a partir da última publicación deste anuncio no DOG ou no BOP, da provincia de Lugo. Ó mesmo tempo e de conformidade co disposto no artigo 122.2º do Real decreto 781/1986, anúnciase simultaneamente o concurso, se ben, no suposto de que se presentasen reclamacións contra o prego de condicións, o concurso quedará aprazado ata que estas se resolvan.</p>
<p>O custo deste anuncio será por conta do adxudicatario.</p>
<p>Vilalba, 8 de xuño de 2000.</p>
<p>O alcalde</p>
<p>Rubricado</p>

