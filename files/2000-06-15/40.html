---
date: '2000-06-15'
id: BCBE
page: 9
number: 116
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do proxecto de urbanización da U.E. IV-12
  Ramón Nieto, 6 (expediente 4164/401).
range: Anuncio
url: 'https://www.xunta.gal/dog/Publicados/2000/20000615/AnuncioBCBE_gl.html'
---
<p>O consello da Xerencia Municipal de Urbanismo, en sesión do 1 de xuño de 2000, adoptou o seguinte acordo:</p>
<p>Aprobar definitivamente o proxecto de urbanización da U.E. IV-12 Ramón Nieto 6 (expediente 4164/401), presentado pola entidade Pirsa O Gorve, S.A., e redactado polos arquitectos José Luis Pereiro Alonso e Borja Ramilo Méndez, con visado do COAG con data do 18 de outubro de 1999, coas seguinte precisións:</p>
<p>-Ó preverse un sistema separativo de rede de sumidoiros, os rexistros levarán tapas que indiquen a que rede pertencen, saneamento ou pluviais. Cando se rematen as obras e para a súa recepción, entregaranse planos definitivos en soporte magnético.</p>
<p>-A localización exacta dos puntos de luz será definida conxuntamente polos técnicos municipais no planeamento (replanteo) previo á execución da instalación.</p>
<p>-As canalizacións de gas deberanse adaptar ós planos adxuntos de detalle de tubos enterrados en zonas axardinadas baixo beirarrúas e baixo calzada.</p>
<p>-A canalización discorrerá preferentemente pola beirarrúa, debendo sinalizarse claramente en superficie a traza mediante placas indicativas, que deberán indica-la traza de rede e os cambios de dirección. A distancia entre placas non deberá superar, en ningún caso, os 25 metros.</p>
<p>A aprobación definitiva do proxecto de urbanización está suxeita á condición suspensiva de prestación do aval polo 100% do orzamento das obras e que ascende as 65.102.000 pesetas.</p>
<p>Contra o devandito acordo, que pon fin á vía administrativa, poderán interpoñerse os seguintes recursos:</p>
<p>a) Potestativo de reposición, ante o consello Xerencia Municipal de Urbanismo de Vigo, no prazo dun mes a partir do día seguinte ó da publicación do presente anuncio.</p>
<p>b) Contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da publicación deste anuncio.</p>
<p>c) Calquera outro recurso que se considere oportuno e sexa procedente interpoñerse.</p>
<p>De conformidade co artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio do presente anuncio, notifícaselle-lo acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 6 de xuño de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

