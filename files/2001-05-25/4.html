---
date: '2001-05-25'
id: 8B9A
page: 7
number: 100
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: >-
  Orde do 4 de maio de 2001 pola que se resolve a convocatoria de libre
  designación, anunciada por Orde do 20 de marzo de 2001 (Diario Oficial de
  Galicia número 65, do 2 de abril).
range: Orde
url: 'https://www.xunta.gal/dog/Publicados/2001/20010525/Anuncio8B9A_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Economía e Facenda, por Orde do 20 de marzo de 2001 (Diario Oficial de Galicia nº 65, do 2 de abril), en uso das facultades e atribucións conferidas pola Lei 4/1988, do 26 de maio, da función pública de Galicia, no seu artigo 15.4º e de conformidade co disposto no artigo 27 da referida lei, modificado</p>
<p>polo artigo 6 da Lei 3/1995, do 10 de abril; visto o Decreto 93/1991, do 20 de marzo e demais normativa vixente, esta consellería</p>
<p>DISPÓN:</p>
<p>Primeiro.-Designa-lo funcionario que se cita no anexo desta orde para ocupa-lo posto que, así mesmo, se sinala.</p>
<p>Segundo.-O cesamento no actual destino efectuarase segundo o prazo previsto no artigo 14 do Decreto 93/1991, do 20 de marzo, no prazo de tres días a partir do seguinte ó da publicación desta orde no Diario Oficial de Galicia.</p>
<p>A toma de posesión deberá facerse no prazo de tres días a partir do seguinte ó do cesamento, de conformidade co disposto no referido artigo.</p>
<p>Terceiro.-A xefatura de persoal do centro onde cause alta o funcionario efectuará, dentro dos prazos sinalados anteriormente, a dilixencia de toma de posesión e seguidamente serán realizados os trámites para a súa alta en nómina.</p>
<p>Das dilixencias efectuadas serán remitidas copias á Dirección Xeral da Función Pública e á Inspección Xeral de Servicios.</p>
<p>Cuarto.-Contra a presente orde, que esgota a vía administrativa, os interesados/as poderán interpoñer, potestativamente, recurso de reposición ante este mesmo órgano no prazo dun mes, contado a partir do día seguinte ó da súa publicación no Diario Oficial de Galicia; de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente, recurso contencioso-administrativo, no prazo de dous meses desde a mesma data, perante o Xulgado do Contencioso-Administrativo da circunscrición na que teña o seu domicilio o demandante ou ben no da Coruña, á súa escolla, conforme os artigos 8, 14 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 4 de maio de 2001.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio</p>
<p>da Consellería de Economía e Facenda</p>
<p>ANEXO</p>
<p>Apelidos e nome: Prieto Cruz, Héctor.</p>
<p>NRP/DNI: 3499179235 A2053.</p>
<p>Grupo: C.</p>
<p>Denominación do posto: xefe da Sección da Caixa Xeral de Depósitos.</p>
<p>Código do posto: EFC060000215770006.</p>
<p>Nivel: 25.</p>
<p>Complemento E.: 1.240.728.</p>
<p>Centro directivo ou dependencia: Dirección Xeral de Política Financeira e Tesouro.</p>
<p>Localidade: Santiago de Compostela.</p>

