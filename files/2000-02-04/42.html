---
date: '2000-02-04'
id: 375A
page: 1
number: 24
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 23 de decembro de 1999, do Servicio de Estructuras Rurais de
  Pontevedra, pola que se anuncia a aprobación e publicación das bases
  definitivas da zona de concentración parcelaria de Agudelo-Barro-Valiñas
  (Barro-Pontevedra).
range: Resolución
url: 'https://www.xunta.gal/dog/Publicados/2000/20000204/Anuncio375A_gl.html'
---
<p>O xefe do Servicio de Estructuras Rurais de Pontevedra pon en coñecemento dos interesados na concentración parcelaria da zona de Agudelo-Barro-Valiñas (Barro-Pontevedra), declarada de utilidade pública e urxente execución polo Decreto 132/1997, do 14 de maio (DOG nº 107, do 5 de xuño), que a xunta local da zona, na súa reunión do 22 de decembro de 1999, aprobou as bases definitivas de concentración. As mencionadas bases estarán expostas ó público no local da Casa do Concello de Barro e nos lugares de costume da zona durante un prazo de trinta días, contados a partir do seguinte en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación da zona e no taboleiro de anuncios da casa do concello, de conformidade co que</p>
<p>determina a Lei de concentración parcelaria para Galicia (artigo 36).</p>
<p>Os documentos que se poden examinar refírense á determinación do perímetro (colección de planos cos predios incluídos e excluídos e relación destes), á clasificación de terras e fixación dos coeficientes, que servirán de base para face-las compensacións que sexan necesarias, e a determinación dos propietarios e titulares de gravames e outras situacións xurídicas das que se declara formalmente a súa titularidade.</p>
<p>Contra estas bases, os interesados poden interpoñer, por si mesmos ou por representación, recurso de alzada ante o conselleiro de Agricultura, Gandería e Política Agroalimentaria, dentro dos trinta días sinalados. Os recursos pódense presentar no rexistro da Delegación Provincial de Agricultura, Gandería e Política Agroalimentaria -sito na rúa Benito Corbal, 47, 4º, de Pontevedra-, no rexistro xeral da consellería -sito no edificio administrativo de San Caetano, s/n., de Santiago de Compostela-, ou en calquera das dependencias ás que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. No escrito de recurso deberán expresar un domicilio dentro do termo municipal para facérlle-las notificacións que procedan, e, se é o caso, a persoa residente nel a quen teñan que facérselle as notificacións.</p>
<p>Pontevedra, 23 de decembro de 1999.</p>
<p>Miguel Ángel Pérez Dubois</p>
<p>Xefe do Servicio de Estructuras Rurais</p>
<p>Visto e prace</p>
<p>José Manuel Gabeiras Vérez</p>
<p>Delegado provincial de Pontevedra</p>

