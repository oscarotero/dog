---
date: '2012-08-01'
id: CA01-310712-0001
page: 30485
number: 146
agency: Consellería de Facenda
section: III. Outras disposicións.
title: >-
  ORDE do 31 de xullo de 2012 pola que se fixan as retribucións dos recadadores
  de zona.
range: Orde
url: >-
  https://www.xunta.gal/dog/Publicados/2012/20120801/AnuncioCA01-310712-0001_gl.html
---
<p>O punto 4º do artigo 29 do Decreto 51/2000, do 25 de febreiro, polo que se establece a organización recadatoria da Xunta de Galicia e o Estatuto dos recadadores de zona, indica que a Consellería de Facenda poderá revisar as retribucións dos recadadores de zona cando as circunstancias o aconsellen, en función tanto do número de documentos e o volume de débeda cargada a cada zona como dos gastos dela e as súas circunstancias obxectivas.</p>
    <p>Ante a situación económica actual, a Comunidade Autónoma de Galicia viuse obrigada a adoptar unha serie de medidas necesarias para a contención do gasto público en prol da consecución do principio de estabilidade orzamentaria.</p>
    <p>Por iso, producidas esas circunstancias, e en uso da autorización contida na disposición derradeira primeira do citado decreto.</p>
    <h2>DISPOÑO:</h2>
    <p>Artigo 1</p>
    <p>As retribucións dos recadadores de zona serán as que resulten de aplicar sobre a suma dos ingresos que sexan imputables en cada exercicio a cada zona e que corresponden a providencias de constrinximento cun importe cargado que non exceda os 500.000 euros, as seguintes porcentaxes:</p>
    <p>De 0 euros a 600.000 euros, o: 18,40 %.</p>
    <p>De 600.000,01 euros a 1.200.000 euros, o: 13,80 %.</p>
    <p>De 1.200.000,01 euros a 2.100.000 euros, o: 9,20 %.</p>
    <p>De 2.100.000,01 euros a 2.400.000 euros, o: 4,60 %.</p>
    <p>De 2.400.000,01 euros a 3.000.000 de euros, o: 3,68 %.</p>
    <p>De 3.000.000,01 euros a 3.600.000 euros, o: 2,76 %.</p>
    <p>De 3.600.000,01 euros a 4.200.000 euros, o: 1,84 %.</p>
    <p>A partir de 4.200.000,01 euros, o: 0,92 %.</p>
    <p>Artigo 2</p>
    <p>Nas providencias de constrinximento cun importe cargado que exceda os 500.000 euros, a retribución dos recadadores establecerase por cada valor aplicando aos ingresos que obteñan a porcentaxe do 0,92 %.</p>
    <p>Artigo 3</p>
    <p>Fíxase no 0,92 % a porcentaxe a satisfacer sobre o total recadado en período executivo no suposto de recompensas especiais a que se refire o artigo 33.1º do Decreto 51/2000, do 25 de febreiro.</p>
    <p>Artigo 4</p>
    <p>As retribucións a que se refiren os artigos anteriores non inclúen o imposto sobre o valor engadido.</p>
    <p>Disposición derrogatoria única</p>
    <p>Queda derrogada a Orde de 15 de xuño de 2005 pola que se fixan as retribucións dos recadadores de zona.</p>
    <p>Disposición derradeira única</p>
    <p>A presente orde terá efectos desde o día da súa publicación no Diario Oficial de Galicia.</p>
    <p>Santiago de Compostela, 31 de xullo de 2012</p>
    <footer><p>Elena Muñoz Fonteriz<br>Conselleira de Facenda</p></footer>

