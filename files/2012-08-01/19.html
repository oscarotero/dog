---
date: '2012-08-01'
id: CA02-170712-0006
page: 30764
number: 146
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 25 de xuño de 2012, da Secretaría Xeral de Ordenación do
  Territorio e Urbanismo, de aprobación definitiva do proxecto de expropiación
  forzosa polo procedemento de taxación conxunta dos bens e dereitos afectados
  pola execución dos servizos exteriores relativos ao colector de saneamento do
  parque empresarial de Pacios-Baamonde, no concello de Begonte (Lugo).
range: Resolución
url: >-
  https://www.xunta.gal/dog/Publicados/2012/20120801/AnuncioCA02-170712-0006_gl.html
---
<p>Antecedentes.</p>
    <p>1. O Concello de Begonte dispón como documento de planeamento municipal dunhas normas subsidiarias de planeamento aprobadas definitivamente con data do 4 de abril de 1997.</p>
    <p>2. Con data do 22 de xaneiro de 2004 o Consello da Xunta de Galicia declarou de incidencia supramunicipal o Plan sectorial de ordenación de áreas empresariais na Comunidade Autónoma de Galicia e, con data do 27 de maio de 2004 , adoptou o acordo polo que se aproba definitivamente tal plan sectorial, que prevé 39 parques empresariais en toda a comunidade, entre eles o parque empresarial de Pacios-Baamonde, no concello de Begonte (Lugo).</p>
    <p>3. O proxecto sectorial do parque empresarial de Pacios-Baamonde foi aprobado definitivamente por Acordo do Consello da Xunta de Galicia o 15 de febreiro de 2007, publicado por Resolución do Instituto Galego da Vivenda e Solo no DOG nº 42, do 28 de febreiro de 2007, para os efectos do establecido pola Lei 10/1995, do 23 de novembro, de ordenación do territorio de Galicia e polo Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal. Este proxecto sectorial determina como sistema de actuación o de expropiación.</p>
    <p>4. Este parque empresarial ten unha superficie de 1.062.151 m2, inclúe a área destinada a usos industriais cunha porcentaxe do 61,43 % do ámbito da actuación, ademais dos correspondentes equipamentos comerciais, sociais, deportivos e zonas verdes, e atópase ao noroeste do concello de Begonte, próximo ao límite co concello de Guitiriz, na confluencia da estrada N-634 coa autovía A-6 ao lado dereito en sentido Vilalba, polo que esta actuación supón unha ampliación das zonas industriais do municipio de Begonte, aínda que cunha clara vocación supramunicipal e estratéxica para Galicia, debido á súa situación tamén na encrucillada de dúas importantes infraestruturas vertebradoras, as autovías A-6 e A-8, de recente posta en servizo na zona. </p>
    <p>5. O Acordo do 15 de febreiro de 2007 declara tamén a utilidade pública e o interese social das obras, instalacións e servizos previstos, así como a necesidade de ocupación para os efectos de expropiación dos bens e dereitos necesarios para a execución deste parque empresarial, o que lexitima o dereito de expropiación.</p>
    <p>6. Declara, así mesmo, de marcado carácter territorial as obras previstas no proxecto sectorial para os efectos do disposto no artigo 11.3 do Decreto 80/2000, do 23 de marzo, e na disposición derradeira primeira da Lei 9/2002, do 30 de decembro, de ordenación urbanística e protección do medio rural de Galicia, en diante LOUG.</p>
    <p>7. Despois da redacción do correspondente proxecto de expropiación, por Resolución da Secretaría Xeral de Ordenación do Territorio e Urbanismo da Consellería de Medio Ambiente, Territorio e Infraestruturas do 26 de xuño de 2009 (<em>Diario Oficial de Galicia</em> nº 154, do 7 de agosto) aprobouse definitivamente o expediente de expropiación forzosa seguido polo procedemento de taxación conxunta dos bens e dereitos necesarios para a execución do proxecto sectorial do parque empresarial de Pacios-Baamonde, no concello de Begonte, conforme o previsto nos artigos 143 e seguintes da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>8. Visto que na execución do parque empresarial de Pacios-Baamonde se require, pola súa envergadura, da dotación dunha nova infraestrutura de saneamento, é polo que se acorda na presente resolución o inicio do expediente expropiatorio dos bens e dereitos que se precisan para a construción desa necesaria infraestrutura, consistente nun colector de saneamento, que dote do citado servizo o parque empresarial. Deste xeito, os predios que se relacionan no anexo que se xunta deben ser expropiados aos seus titulares no modo e nas superficies que se detallan, por resultaren afectadas pola implantación da obra do colector de saneamento. Igualmente, e tendo en conta as facultades previstas nos artigos 108 e seguintes da Lei do 16 de decembro de 1954, de expropiación forzosa, sinálanse no anexo indicado as superficies que serán obxecto de ocupación temporal.</p>
    <p>9. O director xeral do IGVS, o día 2 de maio de 2011, ditou resolución pola que se acorda o inicio do expediente de expropiación polo procedemento de taxación conxunta, e se somete a información pública o expediente expropiatorio dos bens e dereitos que se precisan ocupar para a execución dos servizos exteriores e saneamento do parque empresarial de Pacios-Baamonde no concello de Begonte, polo prazo dun mes, que se anunciou no DOG nº 111, do 10 de xuño de 2011 e no xornal <em>El Progreso</em> de Lugo, do 14 de xuño de 2011 e tendo o IGVS a condición de beneficiario da actuación.</p>
    <p>10. A taxación foilles notificada individualmente aos que aparecían como titulares de bens e dereitos no expediente, aos cales se lles deu traslado literal das correspondentes follas de taxación e da proposta de fixación dos criterios de valoración, para que formulasen alegacións no prazo dun mes, contado a partir da data de notificación, tal e como sinala o artigo 143.4 da LOUG.</p>
    <p>11. Tamén se realizou anuncio no taboleiro de anuncios do concello e notificación mediante a publicación no BOP do 14 de outubro de 2011 para aqueles propietarios aos cales non se conseguiu realizar a notificación por resultaren descoñecidos, por ignorarse enderezo ou porque, intentada esta, non se puido practicar, en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común. </p>
    <p>12. Así mesmo, en aplicación do disposto no artigo 143.5 da LOUG, con data do 15 de xuño de 2011 deuse traslado do expediente ao Concello, para o trámite de audiencia, e déuselle traslado da relación de titulares, bens e dereitos afectados ao Ministerio Fiscal con data do 17 de xuño de 2011, para os efectos do disposto no artigo 5 da Lei de expropiación forzosa.</p>
    <p>13. Segundo certificación do 1 de marzo de 2012, do xefe do Servizo Xurídico da Área Provincial do Instituto Galego da Vivenda e Solo en Lugo, durante o período de información pública presentáronse 7 alegacións correspondentes a 16 predios; aceptáronse parcialmente 59 e desestimáronse 7. Como consecuencia disto, xúntase relación definitiva de bens e dereitos afectados no anexo desta proposta de resolución. </p>
    <p>14. O Instituto Galego da Vivenda e Solo remitiu, con data do 8 de marzo de 2012, o expediente de expropiación forzosa polo procedemento de taxación conxunta dos bens e dereitos afectados pola execución do parque empresarial a esta consellería para a súa aprobación definitiva, de conformidade co disposto polo artigo 143.6 da LOUG.</p>
    <p>Fundamentos xurídicos:</p>
    <p>Primeiro. A competencia do Instituto Galego da Vivenda e Solo para iniciar este procedemento, como Administración actuante, vén determinada pola Lei 3/1988, do 27 de abril, de creación do Instituto, en virtude do previsto nos artigos 41, números 1 e 2 e 45, e a súa competencia en materia de xestión urbanística, como Administración actuante, recoñecida no artigo 225.2.b) da LOUG, polo que pode optar pola aplicación do procedemento de taxación conxunta, segundo o disposto no artigo 142.2 da devandita lei.</p>
    <p>Segundo. O proxecto de expropiación forzosa tramitouse polo procedemento de taxación conxunta, de conformidade co disposto no artigo 143 da LOUG.</p>
    <p>Terceiro. O expediente tramitado conta coa documentación preceptiva exixida polo artigo 143.1 da LOUG: </p>
    <p>– Determinación do seu ámbito territorial, cos documentos que o identifican en canto a situación, superficie e lindeiros, coa descrición de bens e dereitos afectados e a relación dos seus titulares dos bens e dereitos que se precisan ocupar.</p>
    <p>– Fixación de prezos coa valoración razoada do solo, segundo a súa cualificación urbanística. </p>
    <p>– Follas de prezo xusto individualizado de cada predio, nas cales se contén non só o valor do solo, senón tamén as correspondentes ás edificacións, obras, instalacións e plantacións.</p>
    <p>– Follas de prezo xusto que corresponden a outras indemnizacións, se é o caso.</p>
    <p>Cuarto. Os terreos obxecto de expropiación encóntranse comprendidos dentro do ámbito do proxecto sectorial do parque empresarial de Pacios-Baamonde no concello de Begonte (Lugo), que foi aprobado definitivamente por Acordo do Consello da Xunta de Galicia o 15 de febreiro de 2007. No devandito proxecto sectorial fíxase un único sector para desenvolver polo sistema de expropiación. </p>
    <p>Á vista do que antecede, e de acordo co establecido no artigo 98 da LOUG, en relación co artigo 29.2 do texto refundido da Lei de solo, Real decreto lexislativo 2/2008, do 20 de xuño, resulta acreditada a utilidade pública e a necesidade de ocupación dos bens afectados.</p>
    <p>Quinto. Os criterios de valoración fixados no proxecto de expropiación axústanse ao establecido na disposición transitoria terceira, punto segundo, do texto refundido da Lei de solo, Real decreto lexislativo 2/2008, do 20 de xuño, e pola súa remisión ás regras de valoración establecidas na Lei 6/1998.</p>
    <p>Sexto. A competencia para aprobar o expediente de expropiación forzosa polo procedemento de taxación conxunta correspóndelle, por delegación, á secretaria xeral de Ordenación do Territorio e Urbanismo, de acordo co artigo primeiro, número 1, da Orde do 11 de maio de 2009 sobre adscrición de órganos e delegación de competencias, como consecuencia da entrada en vigor do Decreto 83/2009, do 21 de abril , polo que se fixa a estrutura orgánica dos departamentos da Xunta de Galicia (DOG nº 99, do 22 de maio).</p>
    <p>Na súa virtude, vistas a Lei 9/2002, do 30 de decembro, de ordenación urbanística e protección do medio rural de Galicia, o texto refundido da Lei de solo, Real decreto lexislativo 2/2008, do 20 de xuño, e as demais disposicións aplicables, proponse adoptar a seguinte resolución:</p>
    <p>Primeiro. Aprobar definitivamente o proxecto de expropiación forzosa polo procedemento de taxación conxunta dos bens e dereitos necesarios para a execución dos servizos exteriores relativos ao colector de saneamento do parque empresarial de Pacios-Baamonde no concello de Begonte (Lugo), para os efectos previstos polos artigos 143 e 144 da LOUG.</p>
    <p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación, de conformidade co establecido no artigo 146.1 da Lei do solo de Galicia.</p>
    <p>En consecuencia, o pagamento ou depósito do importe da valoración establecida producirá os efectos previstos nos núms. 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 144.2 da LOUG).</p>
    <p>Segundo. Notificar fidedignamente o contido desta resolución aprobatoria do expediente ao Instituto Galego da Vivenda e Solo, ao Concello de Begonte (Lugo) e, de xeito individualizado, a todos os que aparezan como titulares de bens ou dereitos afectados que figuran no expediente, aos que se lles xuntará a correspondente folla de valoración, conferíndolles un prazo de vinte días durante o cal poderán manifestar por escrito ante o órgano expropiante, neste caso o IGVS, a súa desconformidade coa valoración establecida no expediente aprobado, conforme dispón o artigo 143.7 da LOUG, advertíndolles de que, transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, e entenderase determinado o prezo xusto definitivamente e de conformidade (artigo 143.8 da LOUG).</p>
    <p>Terceiro. Publicar a resolución, así como a seguinte relación dos bens e dereitos afectados pola expropiación, que figura no anexo a esta resolución, no <em>Diario Oficial de Galicia</em> e nos taboleiros de edictos do Concello de Begonte (Lugo) e do Instituto Galego da Vivenda e Solo, o que servirá de notificación aos propietarios descoñecidos e dos que se descoñeza o lugar de notificación, ou ben que, tramitada a notificación, non se puidera practicar. O cómputo do prazo de vinte días para estes interesados comezará desde o día seguinte ao da referida publicación no DOG. Todo isto de conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Cuarto. Igualmente notificaráselle o contido desta resolución ao Ministerio Fiscal, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio.</p>
    <p>Contra esta resolución, que pon fin á vía administrativa, poderase interpor recurso potestativo de reposición ante o conselleiro de Medio Ambiente, Territorio e Infraestruturas no prazo dun mes, contado a partir do día seguinte ao da notificación desta resolución, segundo o artigo 46.1 da Lei 29/1998, do 13 de xullo, da xurisdición contencioso-administrativa.</p>
    <p>No suposto de que o interesado sexa unha Administración pública, no lugar do recurso de reposición, poderalle dirixir ao órgano competente no prazo de dous meses o requirimento previo previsto no artigo 44 da Lei 29/1998, do 13 de xullo, da xurisdición contencioso-administrativa.</p>
    <p>Todo isto sen prexuízo de que, en caso de desconformidade coa valoración establecida, os interesados dispoñen do prazo de vinte días, contados a partir do seguinte da recepción da notificación, para manifestala por escrito.</p>
    <p>Santiago de Compostela, 25 de xuño de 2012</p>
    <footer><p>P.D. (Orde 15.3.2012, DOG núm. 58, do 23 de marzo)<br>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>
    <h2>ANEXO</h2>
    <table>
     <thead>
      <tr>
       <td>Nº</td>
       <td>Pol.</td>
       <td>Parc.</td>
       <td>Titular</td>
       <td>Enderezo</td>
       <td>Localidade</td>
       <td>Provincia</td>
       <td>Superficie que se ocupará definitivamente (m2)</td>
       <td>Superficie que se ocupará temporalmente (m2)</td>
       <td>Bens que se expropiarán</td>
       <td>Prezo xusto incluíndoo 5% premio afección</td>
      </tr>
     </thead>
     <tbody>
      <tr>
       <td>1</td>
       <td>15</td>
       <td>75</td>
       <td>Herdeiros de López Solmo, Ramón</td>
       <td>Baamonde 30, CP 27370</td>
       <td>Begonte</td>
       <td>Lugo</td>
       <td>61</td>
       <td>199</td>
       <td></td>
       <td>199,50</td>
      </tr>
      <tr>
       <td>2</td>
       <td>15</td>
       <td>76</td>
       <td>Ares Cazón, Dorinda Ares Cazón, Víctor Ares Cazón, Manuel</td>
       <td>A Rega, Baamonde CP 27370
        A Rega 51, Baamonde CP 27370
        Baamonde 1, CP 27370</td>
       <td>Begonte Begonte Begonte</td>
       <td>Lugo
        Lugo
        Lugo</td>
       <td>88</td>
       <td>229</td>
       <td>3 Ude. carballo pequeno
        4 Ude. frondosa pequena
        42 ml de muro de pedra</td>
       <td>1.405,33</td>
      </tr>
      <tr>
       <td>3</td>
       <td>15</td>
       <td>78</td>
       <td>Grandío Vázquez, María Pilar</td>
       <td>Pz. Augas Férreas 1, 4º A CP27002</td>
       <td>Lugo</td>
       <td>Lugo</td>
       <td>35</td>
       <td>244</td>
       <td>1 Ude. carballo pequeno 
        3 Ude. carballo grande
        17 frondosa pequena
        3 Ude. frondosa mediana
        48 ml muro de pedra</td>
       <td>1.782,66</td>
      </tr>
      <tr>
       <td>4</td>
       <td>15</td>
       <td>79</td>
       <td>Alonso Pardo, Dolores</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>17</td>
       <td>128</td>
       <td>1 Ude. carballo mediano
        1 Ude. carballo grande
        5 Ude. forndosa grande
        24 ml muro de pedra</td>
       <td>883,25</td>
      </tr>
      <tr>
       <td>5</td>
       <td>15</td>
       <td>80</td>
       <td>Montes Prado, Mª del Carmen</td>
       <td>O Camiño Real 31,
        S. Martiño de Pacios CP 27372</td>
       <td>Begonte</td>
       <td>Lugo</td>
       <td>22</td>
       <td>46</td>
       <td>2 Ude. carballo mediano
        1 Ude. frondosa grande
        8 ml muro de pedra</td>
       <td>338,92</td>
      </tr>
      <tr>
       <td>6</td>
       <td>15</td>
       <td>81</td>
       <td>Blanco Rivas, Mª Dolores e outros</td>
       <td>Fernández Piñeiro 2, Baamonde
        CP 27370</td>
       <td>Begonte</td>
       <td>Lugo</td>
       <td>45</td>
       <td>106</td>
       <td>4 Ude.e. carballo grande
        3 Ude.e. frondosa mediana
        4 Ude.e. frondosa pequena
        20 ml muro de pedra</td>
       <td>946,64</td>
      </tr>
      <tr>
       <td>7</td>
       <td>15</td>
       <td>82</td>
       <td>Blanco Rivas, Mª Dolores e outros</td>
       <td>Fernández Piñeiro 2, Baamonde
        CP 27370</td>
       <td>Begonte</td>
       <td>Lugo</td>
       <td>6</td>
       <td>23</td>
       <td>1 Ude. carballo mediano
        1 Ude. piñeiro mediano
        2 Ude. frondosa mediana
        17 ml muro de pedra</td>
       <td>330,46</td>
      </tr>
      <tr>
       <td>8</td>
       <td>15</td>
       <td>83</td>
       <td>Grandío Vázquez, Leonor</td>
       <td>Habana, CP-27372</td>
       <td>Begonte</td>
       <td>Lugo</td>
       <td>6</td>
       <td>24</td>
       <td>5 ml muro de pedra</td>
       <td>152,55</td>
      </tr>
      <tr>
       <td>9</td>
       <td>15</td>
       <td>84</td>
       <td>Herdeiros de Sanjurjo Martínez, Filomena</td>
       <td>R/ José Glez. Chas 2, 1º
        CP 15009</td>
       <td>A Coruña</td>
       <td>A Coruña</td>
       <td>9</td>
       <td>61</td>
       <td>1 Ude. carballo mediano
        1 Ude. carballo grande
        10 ml peche chantos</td>
       <td>351,20</td>
      </tr>
      <tr>
       <td>10</td>
       <td>15</td>
       <td>85</td>
       <td>Grandío Vázquez, Mª Pilar</td>
       <td>Pz. Augas Férreas 1, 4º A 
        CP 27002</td>
       <td>Lugo</td>
       <td>Lugo</td>
       <td>2</td>
       <td>26</td>
       <td>1 Ude. frondosa pequena
        4 ml muro de pedra</td>
       <td>129,02</td>
      </tr>
      <tr>
       <td>11</td>
       <td>15</td>
       <td>86</td>
       <td>Blanco Rivas, Mª Dolores e outros</td>
       <td>Fernández Piñeiro 2, Baamonde
        CP 27370</td>
       <td>Begonte</td>
       <td>Lugo</td>
       <td>28</td>
       <td>100</td>
       <td>1 Ude. carballo grande
        1 Ude. castiñeiro mediano
        1 Ude. castiñeiro pequeno
        2 Ude. piñeiro grande
        2 Ude. piñeiro pequeno
        2 Ude. frondosa grande
        4 Ude. frondosa mediana
        3 Ude. frondosa pequena
        32 ml muro de pedra</td>
       <td>615,22</td>
      </tr>
      <tr>
       <td>12</td>
       <td>15</td>
       <td>87</td>
       <td>Ares Sánchez, Engracia
        M.ª Estrella</td>
       <td>Avda. da Pasaxe 27, 2º CP 15006</td>
       <td>A Coruña</td>
       <td>A Coruña</td>
       <td>18</td>
       <td>34</td>
       <td>1 Ude. carballo pequeno
        1 Ude. frondosa pequena
        1 Ude. frondosa mediana
        4 ml muro de pedra</td>
       <td>174,83</td>
      </tr>
      <tr>
       <td>13</td>
       <td>15</td>
       <td>88</td>
       <td>Blanco Rivas, Mª Dolores e outros</td>
       <td>Fernández Piñeiro 2, Baamonde
        CP 27370</td>
       <td>Begonte</td>
       <td>Lugo</td>
       <td>19</td>
       <td>62</td>
       <td>2 Ude. carballo mediano
        1 Ude. carballo pequeno
        2 Ude. castiñeiro mediano
        2 Ude. castiñeiro pequeno
        1 Ude. piñeiro grande
        3 Ude. piñeiro mediano
        2 Ude. frondosa grande
        2 Ude. frondosa mediana
        26 ml peche de chantos</td>
       <td>365,79</td>
      </tr>
      <tr>
       <td>14</td>
       <td>15</td>
       <td>255</td>
       <td>Coira Ribas, Concepción</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>8</td>
       <td>24</td>
       <td>4 ml peche de chantos</td>
       <td>107,68</td>
      </tr>
      <tr>
       <td>15</td>
       <td>15</td>
       <td>256</td>
       <td>Prado Díaz, Serafín
        Prado Sánchez, Pacita</td>
       <td>A Rega 57, Baamonde CP 27370
        A Rega 57, Baamonde CP 27370</td>
       <td>Begonte
        Begonte</td>
       <td>Lugo
        Lugo</td>
       <td>27</td>
       <td>70</td>
       <td>8 ml peche de chantos</td>
       <td>241,43</td>
      </tr>
      <tr>
       <td>16</td>
       <td>15</td>
       <td>257</td>
       <td>Grandío Vázquez, María Pilar</td>
       <td>Pz. Augas Férreas 1, 4º A
        CP 27002</td>
       <td>Lugo</td>
       <td>Lugo</td>
       <td>9</td>
       <td>22</td>
       <td></td>
       <td>23,69</td>
      </tr>
      <tr>
       <td>17</td>
       <td>15</td>
       <td>258</td>
       <td>Cordero Alonso, Manuel</td>
       <td>R/ Francisco Llorens 1, 8º I,
        CP 15011</td>
       <td>A Coruña</td>
       <td>A Coruña</td>
       <td>9</td>
       <td>23</td>
       <td></td>
       <td>24,28</td>
      </tr>
      <tr>
       <td>18</td>
       <td>15</td>
       <td>259</td>
       <td>Cageao Vázquez, Antonio</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>11</td>
       <td>42</td>
       <td></td>
       <td>37,87</td>
      </tr>
      <tr>
       <td>19</td>
       <td>15</td>
       <td>260</td>
       <td>Blanco Rivas, Mª Dolores e outros</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>14</td>
       <td>41</td>
       <td>2 Ude. carballo grande
        1 Ude. carballo mediano
        1 Ude. carballo pequeno
        1 Ude. castiñeiro pequeno
        1 Ude. piñeiro grande
        26 ml muro de pedra</td>
       <td>271,85</td>
      </tr>
      <tr>
       <td>20</td>
       <td>15</td>
       <td>261</td>
       <td>Lorenzo Sánchez, Francisco
        Lorenzo Sánchez, Pilar</td>
       <td>Pacios 44, CP 27372
        Pacios 44, CP 27372</td>
       <td>Begonte
        Begonte</td>
       <td>Lugo
        Lugo</td>
       <td>18</td>
       <td>46</td>
       <td>1 Ude. frondosa grande
        6 ml muro de pedra</td>
       <td>218,66</td>
      </tr>
      <tr>
       <td>21</td>
       <td>15</td>
       <td>275</td>
       <td>Cageao Vázquez, Antonio</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>140</td>
       <td>478</td>
       <td>2 Ude. carballo pequeno
        4 Ude. frondosa pequena
        1 Ude. frondosa mediana
        2 Ude. frondosa grande
        75 ml peche chantos</td>
       <td>2.108,67</td>
      </tr>
      <tr>
       <td>22</td>
       <td>15</td>
       <td>276</td>
       <td>Gómez, José Luis</td>
       <td>Bos Aires, Begonte CP 27372</td>
       <td>Begonte</td>
       <td>Lugo</td>
       <td>26</td>
       <td>81</td>
       <td>12 ml peche chantos</td>
       <td>330,73</td>
      </tr>
      <tr>
       <td>23</td>
       <td>15</td>
       <td>277</td>
       <td>González Vázquez, Concepción</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>27</td>
       <td>78</td>
       <td>12 ml peche chantos</td>
       <td>330,15</td>
      </tr>
      <tr>
       <td>24</td>
       <td>15</td>
       <td>278</td>
       <td>Blanco Rivas, Mª Dolores e outros</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>31</td>
       <td>89</td>
       <td>3 Ude. carballo grande
        2 Ude. carballo mediano
        2 Ude. castiñeiro grande
        40 ml peche chantos</td>
       <td>425,40</td>
      </tr>
      <tr>
       <td>25</td>
       <td>15</td>
       <td>309</td>
       <td>González Obarrio, Pilar</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>25</td>
       <td>64</td>
       <td>1 Ude. frondosa mediana
        2 Ude. frondosa grande
        10 ml peche chantos</td>
       <td>312,16</td>
      </tr>
      <tr>
       <td>26</td>
       <td>15</td>
       <td>310</td>
       <td>González Obarrio, Ricardo</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>11</td>
       <td>70</td>
       <td>3 Ude. carballo grande
        6 Ude. castiñeiro pequeno
        12 ml peche chantos</td>
       <td>873,39</td>
      </tr>
      <tr>
       <td>27</td>
       <td>15</td>
       <td>311</td>
       <td>Herdeiros de González Montes, José</td>
       <td>O Camiño Real 6, CP 27372</td>
       <td>Begonte</td>
       <td>Lugo</td>
       <td>15</td>
       <td>75</td>
       <td>1 Ude. carballo pequeno
        13 ml peche chantos</td>
       <td>347,70</td>
      </tr>
      <tr>
       <td>28</td>
       <td>15</td>
       <td>312</td>
       <td>González Obarrio, Pilar</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>28</td>
       <td>73</td>
       <td>6 Ude. carballo pequeno 
        12 ml peche chantos</td>
       <td>403,99</td>
      </tr>
      <tr>
       <td>29</td>
       <td>15</td>
       <td>313</td>
       <td>González Obarrio, Pilar</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>76</td>
       <td>231</td>
       <td>1 Ude. castiñeiro pequeno
        49 ml peche chantos</td>
       <td>1.318,73</td>
      </tr>
      <tr>
       <td>30</td>
       <td>15</td>
       <td>315</td>
       <td>Coira Ribas, Concepción</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>4</td>
       <td>30</td>
       <td>4 Ude. carballo pequeno
        1 Ude. carballo mediano</td>
       <td>104,36</td>
      </tr>
      <tr>
       <td>31</td>
       <td>15</td>
       <td>321</td>
       <td>Chaver Rey, Mª Leonor G.</td>
       <td>R/ Historiador Juan Mari Car 5, 6º, CP 07800</td>
       <td>Eivissa</td>
       <td>Illes Balears</td>
       <td>75</td>
       <td>170</td>
       <td>2 Ude. carballo pequeno
        3 Ude. carballo mediano
        6 Ude. carballo gande
        1 Ude. frondosa grande
        23 ml peche chantos</td>
       <td>1.182,85</td>
      </tr>
      <tr>
       <td>32</td>
       <td>15</td>
       <td>322</td>
       <td>Roca Santamariña, Rosario</td>
       <td>Vilasuso 69 CP 27373</td>
       <td>Begonte</td>
       <td>Lugo</td>
       <td>80</td>
       <td>239</td>
       <td>46 ml peche chantos</td>
       <td>1.202,21</td>
      </tr>
      <tr>
       <td>33</td>
       <td>15</td>
       <td>325</td>
       <td>Prado Corral, José Antonio</td>
       <td>R/ Antonio López 115, 10º A 
        CP 28026</td>
       <td>Madrid</td>
       <td>Madrid</td>
       <td>13</td>
       <td>46</td>
       <td></td>
       <td>248,41</td>
      </tr>
      <tr>
       <td>34</td>
       <td>15</td>
       <td>326</td>
       <td>Prado Corral, José Antonio</td>
       <td>R/ Antonio López 115, 10º A 
        CP 28026</td>
       <td>Madrid</td>
       <td>Madrid</td>
       <td>23</td>
       <td>66</td>
       <td>12 ml peche chantos</td>
       <td>318,31</td>
      </tr>
      <tr>
       <td>35</td>
       <td>15</td>
       <td>327</td>
       <td>Sanjurjo Lagares, Mª Luz Jovita</td>
       <td>R/ Tabernas 26, 3º CP 15001</td>
       <td>A Coruña</td>
       <td>A Coruña</td>
       <td>15</td>
       <td>71</td>
       <td>22 ml muro de pedra</td>
       <td>637,24</td>
      </tr>
      <tr>
       <td>36</td>
       <td>112</td>
       <td>126</td>
       <td>Roca Santamariña, Rosario</td>
       <td>Vilasuso 69, Begonte CP 27373</td>
       <td>Begonte</td>
       <td>Lugo</td>
       <td>50</td>
       <td>43</td>
       <td></td>
       <td>84,87</td>
      </tr>
      <tr>
       <td>37</td>
       <td>112</td>
       <td>169</td>
       <td>Roca Santamariña, Rosario</td>
       <td>Vilasuso 69, Baamonde CP 27370</td>
       <td>Begonte</td>
       <td>Lugo</td>
       <td>6</td>
       <td>5</td>
       <td></td>
       <td>10,09</td>
      </tr>
      <tr>
       <td>38</td>
       <td>112</td>
       <td>170</td>
       <td>Alonso Fernández, Joaquín</td>
       <td>R/ Calvo Sotelo 31, 5ª esq.
        CP 15004</td>
       <td>A Coruña</td>
       <td>A Coruña</td>
       <td>63</td>
       <td>63</td>
       <td>2 Ude. frondosa mediana</td>
       <td>131,04</td>
      </tr>
      <tr>
       <td>39</td>
       <td>112</td>
       <td>171</td>
       <td>Rúa Freire, Daniel</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>80</td>
       <td>81</td>
       <td>1 Ude. frondosa pequena</td>
       <td>149,29</td>
      </tr>
      <tr>
       <td>40</td>
       <td>112</td>
       <td>172</td>
       <td>Rúa Freire, Manuel</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>150</td>
       <td>150</td>
       <td>1 Ude. frondosa mediana
        1 Ude. frondoa grande</td>
       <td>289,05</td>
      </tr>
      <tr>
       <td>41</td>
       <td>112</td>
       <td>173</td>
       <td>Rúa Freire, Daniel</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>87</td>
       <td>87</td>
       <td>3 Ude. frondosa gande</td>
       <td>192,66</td>
      </tr>
      <tr>
       <td>42</td>
       <td>112</td>
       <td>167</td>
       <td>Vázquez Caamaño, José e Núñez Maceiras, Pilar</td>
       <td>R/ T.C. Teijeiro 6, Baamonde CP 27370</td>
       <td>Begonte</td>
       <td>Lugo</td>
       <td>65</td>
       <td>65</td>
       <td></td>
       <td>1.454,45</td>
      </tr>
      <tr>
       <td>43</td>
       <td>112</td>
       <td>136</td>
       <td>Vázquez Caamaño, José e Núñez Maceiras, Pilar</td>
       <td>R/ Daniel Chaver 29, Baamonde
        CP 27372</td>
       <td>Begonte</td>
       <td>Lugo</td>
       <td>184</td>
       <td>185</td>
       <td>6 Ude. castiñeiro pequeno
        6 ml peche chantos</td>
       <td>1.544,01</td>
      </tr>
      <tr>
       <td>44</td>
       <td>112</td>
       <td>135</td>
       <td>Díaz Campo, Francisco</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>50</td>
       <td>51</td>
       <td>1 Ude. frondosa mediana</td>
       <td>99,04</td>
      </tr>
      <tr>
       <td>45</td>
       <td>112</td>
       <td>134</td>
       <td>González Obarrio, Pilar</td>
       <td>Baamonde CP 27370</td>
       <td>Begonte</td>
       <td>Lugo</td>
       <td>36</td>
       <td>36</td>
       <td>1 Ude. carballo pequeno
        1 Ude. carballo mediano</td>
       <td>108,18</td>
      </tr>
      <tr>
       <td>46</td>
       <td>112</td>
       <td>133</td>
       <td>Herdeiros de González
        Bastilleiro, Aurora</td>
       <td>R/ General Lacy 16, 7º pt. 8 CP 28045</td>
       <td>Madrid</td>
       <td>Madrid</td>
       <td>50</td>
       <td>54</td>
       <td></td>
       <td>91,36</td>
      </tr>
      <tr>
       <td>47</td>
       <td>112</td>
       <td>144</td>
       <td>Antonio Severino e Javier López Fernández</td>
       <td>Pacios 16 CP 27372</td>
       <td>Begonte</td>
       <td>Lugo</td>
       <td>458</td>
       <td>204</td>
       <td>28 Ude. frondosa grande
        39 Ude. frondosa pequena</td>
       <td>1.276,48</td>
      </tr>
      <tr>
       <td></td>
       <td>112</td>
       <td>162</td>
       <td>Paz López, Marcelino</td>
       <td>Pacios CP 27372</td>
       <td>Begonte</td>
       <td>Lugo</td>
       <td>61</td>
       <td>18</td>
       <td></td>
       <td>83,21</td>
      </tr>
      <tr>
       <td>49</td>
       <td>112</td>
       <td>161</td>
       <td>Ansede López, Paz
        María</td>
       <td>Pacios 114 CP 27372</td>
       <td>Begonte</td>
       <td>Lugo</td>
       <td>59</td>
       <td>27</td>
       <td></td>
       <td>86,14</td>
      </tr>
      <tr>
       <td>50</td>
       <td>112</td>
       <td>151</td>
       <td>Valiente Romero, Javier María Valiente Romero, Eugenio Ángel
        Valiente Romero, Julián María Valiente Romero, Carlos María
        Valiente Romero, Andrés</td>
       <td>R/ Ronda de Nelle 105, 3º D 
        CP 15005
        San Román Orto 40, CP 15318
        R/ Enrique Dequidt 9, 8º I 
        CP 15005
        R/ Colombia 21, 1º D CP 15011
        Avda. Juan XXIII 65, 4º pt. 18 CP 29006</td>
       <td>A Coruña Abegondo A Coruña A Coruña Málaga</td>
       <td>A Coruña A Coruña A Coruña A Coruña Málaga</td>
       <td>51</td>
       <td>21</td>
       <td></td>
       <td>73,08</td>
      </tr>
      <tr>
       <td>51</td>
       <td>112</td>
       <td>152</td>
       <td>Grandío López, Carmen</td>
       <td>R/ Nicomedes Pastor Díaz 37, 1º D CP 27001</td>
       <td>Lugo</td>
       <td>Lugo</td>
       <td>178</td>
       <td>76</td>
       <td>4 Ude. frondosa pequena
        1 Ude. frondosa mediana</td>
       <td>291,31</td>
      </tr>
      <tr>
       <td>52</td>
       <td>112</td>
       <td>155</td>
       <td>Paz López, Marcelino</td>
       <td>Pacios CP 27372</td>
       <td>Begonte</td>
       <td>Lugo</td>
       <td>174</td>
       <td>61</td>
       <td>6 Ude. frondosa pequena</td>
       <td>280,85</td>
      </tr>
      <tr>
       <td>53</td>
       <td>112</td>
       <td>153</td>
       <td>Lorenzo Sánchez, Francisco
        Lorenzo Sánchez, Pilar</td>
       <td>Pacios 44 CP 27372
        Pacios 44 CP 27372</td>
       <td>Begonte
        Begonte</td>
       <td>Lugo
        Lugo</td>
       <td>91</td>
       <td>40</td>
       <td>2 Ude. frondosa pequena</td>
       <td>144,49</td>
      </tr>
      <tr>
       <td>54</td>
       <td>112</td>
       <td>154</td>
       <td>Montes Prado, María del Carmen</td>
       <td>O Camiño Real 31, Pacios
        CP 27372</td>
       <td>Begonte</td>
       <td>Lugo</td>
       <td>94</td>
       <td>37</td>
       <td>2 Ude. carballo pequeno
        1 Ude. carballo mediano
        12 Ude. frondosa pequena</td>
       <td>265,99</td>
      </tr>
      <tr>
       <td>55</td>
       <td>112</td>
       <td>110</td>
       <td>González Fernández, Carmen</td>
       <td>R/ Terra Chá 57, Baamonde
        CP 27370</td>
       <td>Begonte</td>
       <td>Lugo</td>
       <td>203</td>
       <td>88</td>
       <td>1 Ude. carballo mediano</td>
       <td>324,99</td>
      </tr>
      <tr>
       <td>56</td>
       <td>112</td>
       <td>108</td>
       <td>Lorenzo Sánchez, Francisco
        Lorenzo Sánchez, Pilar</td>
       <td>Pacios 44 CP 27372
        Pacios 44 CP 27372</td>
       <td>Begonte
        Begonte</td>
       <td>Lugo
        Lugo</td>
       <td>586</td>
       <td>234</td>
       <td>8 Ude. carballo pequeno
        6 Ude. carballo mediano 
        8 Ude. carballo gande
        1 Ude. frondosa pequena</td>
       <td>1635,50</td>
      </tr>
      <tr>
       <td>57</td>
       <td>112</td>
       <td>107</td>
       <td>Roca Santamariña, Rosario</td>
       <td>Vilasuso 69, Begonte CP 27373</td>
       <td>Begonte</td>
       <td>Lugo</td>
       <td>94</td>
       <td>59</td>
       <td></td>
       <td>146,67</td>
      </tr>
     </tbody>
    </table>

