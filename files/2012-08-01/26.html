---
date: '2012-08-01'
id: G0165-170712-0004
page: 30786
number: 146
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 9 de xullo de 2012, da Secretaría Xeral Técnica da Consellería
  do Medio Rural e do Mar, pola que se emprazan os interesados no recurso
  contencioso-administrativo 210/2012 interposto por José Ángel Suárez Guzmán.
range: Resolución
url: >-
  https://www.xunta.gal/dog/Publicados/2012/20120801/AnuncioG0165-170712-0004_gl.html
---
<p>Esta consellería recibiu do Xulgado do Contencioso-Administrativo número 1 de Santiago de Compostela resolución pola que se admite a trámite o recurso contencioso-administrativo 210/2012 interposto por José Ángel Suárez Guzmán.</p>
    <p>O recurso interponse contra as seguintes resolucións ditadas pola daquela Consellería do Medio Rural:</p>
    <p>a) Resolución do 19 de xullo de 2011 de cesamento do recorrente no posto que ocupaba de forma definitiva.</p>
    <p>b) Resolución do 20 de xullo de 2011 de adscrición provisional do recorrente ao citado posto e,</p>
    <p>c) Resolución do 20 de outubro de 2011 pola que se desestima o recurso de reposición interposto contra as anteditas resolucións.</p>
    <p>Este procedemento afecta o posto co código MRC992002015190002, ofertado na Orde do 22 de xullo de 2011 pola que se convoca concurso para a provisión de postos de traballo vacantes do corpo facultativo superior da Xunta de Galicia, escala de veterinarios.</p>
    <p>En consecuencia, esta secretaría xeral técnica resolve, de conformidade co disposto no artigo 49 de Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número 1 de Santiago de Compostela no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 9 de xullo de 2012</p>
    <footer><p>Francisco José Vidal-Pardo Pardo<br>Secretario xeral técnico da Consellería do Medio Rural e do Mar</p></footer>

