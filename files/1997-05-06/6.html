---
date: '1997-05-06'
id: 5FAA
page: 4
number: 85
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Orde do 19 de marzo de 1997 pola que se convocan bolsas para inventario e
  catalogación de fondos de museos e coleccións relevantes de interese galego.
range: Orde
url: 'https://www.xunta.gal/dog/Publicados/1997/19970506/Anuncio5FAA_gl.html'
---
<p>O Decreto 314/1986, do 16 de outubro, polo que se regula o sistema público de museos da Comunidade Autónoma de Galicia establece a obriga de tódolos museos de Galicia de confecciona-lo inventario e o catálogo das pezas que posúan, como medio para documentalas cientificamente e así poder exerce-las funcións que a todo centro destas características lle corresponden.</p>
<p>Por outra banda, a Consellería de Cultura e Comunicación Social ten atribuída, en aplicación das súas competencias en materia de museos e patrimonio moble, a facultade de velar pola conservación, coidade e adecuado coñecemento dos museos e do patrimonio moble de Galicia, así como a de fomenta-la formación do persoal técnico dos museos, colaborando cos de Galicia, na medida das súas posibilidades orzamentarias, para o mellor cumprimento por eles dos fins e obrigas que lle son propios. Por todo isto,</p>
<p>DISPOÑO:</p>
<p>Artigo 1º</p>
<p>1. Convócanse 18 bolsas para inventario e catalogación dos fondos de museos e coleccións relevantes de interese galego, con cargo á aplicación orzamentaria 010.003.357A-481.00, dos orzamentos xerais da Comunidade Autónoma galega para 1997. O importe total das axudas en ningún caso excederá do crédito asignado para o efecto.</p>
<p>2. Os bolseiros realizarán os seus traballos en diversos centros museísticos de Galicia e serán coordinados e dirixidos pola Dirección Xeral de Patrimonio Cultural da Consellería de Cultura e Comunicación Social e por persoal técnico e facultativo debidamente cualificado, designado para o efecto por aquela.</p>
<p>3. Os traballos terán unha duración de 6 meses a partir da data de incorporación que estableza a Dirección Xeral de Patrimonio Cultural da Consellería de Cultura e Comunicación Social.</p>
<p>4. Os bolseiros seleccionados quedarán obrigados a:</p>
<p>-Asistir diariamente durante un mínimo de 5 horas ós centros onde resulten destinados. O horario será o establecido polos servicios técnicos da Dirección Xeral do Patrimonio Histórico e Documental de acordo co centro de destino.</p>
<p>-A segui-las indicacións técnicas dos coordinadores.</p>
<p>-A entregarlles ós coordinadores, ó finaliza-la bolsa, informe técnico así como copia dos inventarios e catálogos resultado do seu traballo.</p>
<p>Ó remata-la actividade, os coordinadores dos bolseiros depositarán na Dirección Xeral de Patrimonio Cultural da Consellería de Cultura e Comunicación Social copia do material realizado por cada bolseiro. O orixinal dos inventarios e catálogos quedará depositado no mesmo lugar no que se realizou o traballo.</p>
<p>Artigo 2º</p>
<p>1. Requisitos dos solicitantes:</p>
<p>-Licenciados universitarios con coñecementos de museoloxía e materias afíns.</p>
<p>-Non ter desfrutado, con anterioridade, de 3 ou máis bolsas completas das convocadas por esta Dirección Xeral de Patrimonio Cultural para catalogación de fondos de museos.</p>
<p>2. Presentación das solicitudes:</p>
<p>As solicitudes presentaranse conforme o modelo oficial, que figura como anexo I desta orde, no rexistro xeral da Consellería de Cultura e Comunicación Social ou nas súas delegacións provinciais. O prazo de presentación será de 15 días naturais, contados a partir do día seguinte ó da publicación da presente orde no Diario Oficial de Galicia.</p>
<p>Sen prexuízo do establecido no parágrafo anterior, as solicitudes poderán así mesmo, presentarse en calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>3. Documentación que hai que presentar:</p>
<p>-Fotocopia do DNI.</p>
<p>-Declaración responsable de non ter emprego remunerado nin desfrutar doutra bolsa ou axuda, calquera que fose esta, situacións que producen incompatibilidade co desfrute da bolsa que nesta orde se convoca.</p>
<p>-Fotocopia compulsada do expediente académico.</p>
<p>-Anexos I e II debidamente cubertos e fotocopia dos méritos alegados. Só contabilizarán aqueles méritos dos que se presente proba documental.</p>
<p>Artigo 3º</p>
<p>1. As bolsas serán adxudicadas prioritariamente para os seguintes museos e campos:</p>
<p>No campo da historia da arte.</p>
<p>-Tratamento documental do inventario/Instituto Xelmírez (1 bolsa).</p>
<p>-Museo galego de Arte Contemporánea Carlos Maside (1 bolsa).</p>
<p>-Museo Casa de la Troya (1 bolsa).</p>
<p>-Museo das Mariñas (1 bolsa).</p>
<p>-Museo municipal de Ourense/Colección Aser Seara (1 bolsa).</p>
<p>No campo da arqueoloxía.</p>
<p>-Tratamento documental do inventario (1 bolsa).</p>
<p>-Museo da Terra Santa (1 bolsa).</p>
<p>-Museo da Terra de Melide (1 bolsa).</p>
<p>-Museo do Castro de Viladonga (1 bolsa).</p>
<p>-Museo Arqueolóxico Provincial de Ourense (1 bolsa).</p>
<p>No campo da etnografía.</p>
<p>-Tratamento documental do inventario (1 bolsa).</p>
<p>-Parque Etnográfico do Río Arnoia e Museo do Xoguete (1 bolsa).</p>
<p>No campo da bioloxía mariña.</p>
<p>-Colección malacolóxica (1 bolsa).</p>
<p>2. Reservaranse 4 bolsas para licenciados en Xeografía e Historia, coa especialidade de museoloxía, que obtiveran a licenciatura nos anos 1994, 1995 e 1996.</p>
<p>Estas reservas terán destino nos centros seguintes:</p>
<p>-Museo das Peregrinacións (1 bolsa).</p>
<p>-Museo Etnolóxico de Ribadavia (1 bolsa).</p>
<p>-Museo Arqueolóxico Provincial de Ourense (1 bolsa).</p>
<p>-Museo de Belas Artes da Coruña (1 bolsa).</p>
<p>Os interesados nesta reserva, que será excluínte, deberán facelo constar expresamente na solicitude.</p>
<p>3. En cumprimento do establecido polo Tribunal Superior de Xustiza de Galicia en sentencia do 30 de maio de 1996, queda adxudicada a nome de Carolina Carballo Pérez unha bolsa no campo da etnografía con destino no Museo Etnolóxico de Ribadavia.</p>
<p>Artigo 4º</p>
<p>O importe de cada bolsa non excederá da cantidade de 695.000 ptas.</p>
<p>Artigo 5º</p>
<p>1. Os correspondentes servicios técnicos da Dirección Xeral de Patrimonio Cultural da Consellería de Cultura e Comunicación Social poderán reclamarlles, se fose necesario, ós solicitantes que emenden os defectos administrativos apreciados na documentación esixida, de acordo co artigo 71 da Lei 30/1992, do 26 de novembro, de réxime xurídico das administracións públicas e do procedemento administrativo común, outorgándose un prazo de 10 días, desde o recibo do escrito de requirimento.</p>
<p>2. A avaliación dos méritos alegados, que corresponde á Dirección Xeral de Patrimonio Cultural da Consellería de Cultura e Comunicación Social, farase segundo o seguinte baremo:</p>
<p>-Especialidade en historia da arte: 3 puntos.</p>
<p>-Especialidade de etnografía: 3 puntos.</p>
<p>-Especialidade en arqueoloxía: 3 puntos.</p>
<p>-Especialidade en museoloxía: 3 puntos.</p>
<p>-Especialidade en bioloxía mariña ou zooloxía: 3 puntos.</p>
<p>-Experiencia de traballo remunerado en catálogos e inventario de fondos de museos. Por cada mes: 0,25 puntos. Ata un máximo de 4 puntos.</p>
<p>-Experiencia de traballo non remunerado en museos. Por cada mes 0,10 puntos. Ata un máximo de 1,20 puntos.</p>
<p>-Cursos de museoloxía e monográficos de historia da arte, arqueoloxía, antropoloxía, etnografía, malacoloxía ou bioloxía mariña:</p>
<p>a) Por cursos de menos de 40 horas: 0,10 puntos. Ata un máximo de 1 punto.</p>
<p>b) Por cursos con acreditación expresa de 40 ou máis horas: 0,25 puntos. Ata un máximo de 2 puntos.</p>
<p>c) Por cursos con acreditación expresa de 100 ou máis horas: 0,60 puntos. Ata un máximo de 2,40 puntos.</p>
<p>d) Por cursos con acreditación expresa de 250 ou máis horas: 1,25 puntos. Ata un máximo de 2,50 puntos.</p>
<p>-Asistencia a congresos: 0,10 puntos. Ata un máximo de 1 punto.</p>
<p>-Presentación de comunicacións en congresos: 0,25 puntos. Ata un máximo de 2 puntos.</p>
<p>-Presentación de relatorios en congresos: 0,50 puntos. Ata un máximo de 4 puntos.</p>
<p>-Publicacións relacionadas con museoloxía, historia da arte, arqueoloxía, antropoloxía, etnografía, malacoloxía ou bioloxía mariña ou zooloxía, impresas antes do remate do prazo de presentacións de solicitudes:</p>
<p>a) Por cada libro publicado: 1 punto. Ata un máximo de 3 puntos.</p>
<p>b) Pola publicación de inventarios ou catálogos: 0,5 puntos. Ata un máximo de 2 puntos.</p>
<p>c) Por cada artigo en revista especializada: 0,25 puntos. Ata un máximo de 2 puntos.</p>
<p>O mesmo mérito só se valorará unha vez: como comunicación, publicación ou asistencia a congresos.</p>
<p>-Doutoramento.</p>
<p>a) Pola realización total dos cursos de doutoramento ou tese de licenciatura: 1,5 puntos.</p>
<p>b) Pola realización da tese doutoral: 3 puntos.</p>
<p>-Cursos de galego.</p>
<p>a) Iniciación: 0,5 puntos.</p>
<p>b) Iniciación e/ou perfeccionamento: 1 punto.</p>
<p>-Curso de informática:</p>
<p>a) Informática en xeral: 0,10 puntos por curso ata un máximo de 1 punto.</p>
<p>b) Informática aplicada ós museos: 0,25 puntos por curso ata un máximo de 1,50 puntos.</p>
<p>Elaborarase unha lista por cada un dos campos ou especialidades, tendo en conta que os méritos específicos alegados só se valorarán no campo a que correspondan.</p>
<p>3. A selección das bolsas reservadas para os licenciados dos anos 1994, 1995 e 1996 efectuarase conforme as cualificacións obtidas en tódolos cursos da licenciatura, resultando seleccionados aqueles solicitantes que obteñan a puntuación máis alta.</p>
<p>4. As listas provisionais de bolseiros faranse públicas nos taboleiros de anuncios da Consellería de Cultura e Comunicación Social e nos das súas delegacións provinciais. O prazo de exposición será de 10 días naturais contados a partir do día seguinte a súa publicación, e durante os cales se poderán face-las alegacións pertinentes.</p>
<p>5. A resolución da convocatoria correspóndelle ó conselleiro de Cultura e Comunicación Social por proposta do director xeral de Patrimonio Cultural. O acordo farase público, para efectos de notificación ós interesados nos taboleiros de anuncios da Consellería de Cultura e Comunicación Social e nos das súas delegacións provinciais.</p>
<p>6. A resolución de adxudicación pon fin á vía administrativa, de acordo co artigo 109 da Lei 30/1992, do 26 de novembro, e contra ela cabe interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día seguinte á notificación efectiva dela ós interesados.</p>
<p>7. Unha vez rematado o período de desfrute da bolsa, as persoas non seleccionadas poderán solicita-la devolución da documentación presentada. Transcorrido o prazo dun ano procederase á eliminación da documentación non recollida.</p>
<p>Artigo 6º</p>
<p>O pagamento da bolsa axustarase á normativa orzamentaria de aplicación.</p>
<p>Ós adxudicatarios das bolsas poderáselles requiri-la documentación necesaria para proceder ó pagamento da dita bolsa.</p>
<p>Artigo 7º</p>
<p>1. No caso de que os beneficiarios das bolsas incumprisen algunha das condicións ou obrigas estipuladas na presente orde, a Consellería de Cultura</p>
<p>e Comunicación Social instruirá expediente sancionador conforme o previsto na Lei 30/1992, do 26 de novembro, de réxime xurídico das administracións públicas e do procedemento administrativo común e poderá, mesmo, anula-los beneficios concedidos e solicita-la devolución das cantidades percibidas, se as houbese, nos prazos que establece o Regulamento xeral de recadación.</p>
<p>2. O persoal técnico e facultativo que en cada provincia coordine e dirixa os bolseiros poderá propoñerlle á Dirección Xeral de Patrimonio Cultural da Consellería de Cultura e Comunicación Social a extinción da bolsa por falta de dedicación ou incumprimento das condicións sinaladas.</p>
<p>3. A Dirección Xeral de Patrimonio Cultural da Consellería de Cultura e Comunicación Social expedirá, logo do informe favorable dos coordinadores, ó remata-los traballos, certificación acreditativa da presentación dos servicios.</p>
<p>4. As bolsas non implican relación funcionarial nin laboral coa Consellería de Cultura e Comunicación Social, nin compromiso que se extenda máis alá do seu ámbito de duración.</p>
<p>Artigo 8º</p>
<p>A Consellería de Cultura e Comunicación Social poderá facer pública unha nova convocatoria en iguais ou diferentes termos, no caso de que as adxudicacións acordadas non cubrisen a totalidade do crédito asignado.</p>
<p>Disposicións derradeiras</p>
<p>Primeira.-Autorízase o director xeral de Patrimonio Cultural para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 19 de marzo de 1997.</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>ANEXO II</p>
<p>Sinale por orde de preferencia do 1 ó 13 os destinos:</p>
<p>No campo da historia da arte.</p>
<p>-Tratamento documental de inventario/Instituto Xelmírez (1 bolsa).</p>
<p>-Museo Galego de Arte Contemporánea Carlos Maside (1 bolsa).</p>
<p>-Museo Casa de la Troya (1 bolsa).</p>
<p>-Museo das Mariñas (1 bolsa).</p>
<p>-Museo Municipal de Ourense/Colección Aser Seara (1 bolsa).</p>
<p>No campo da arqueoloxía.</p>
<p>-Tratamento documental do inventario (1 bolsa).</p>
<p>-Museo de Terra Santa (1 bolsa).</p>
<p>-Museo da Terra de Melide (1 bolsa).</p>
<p>-Museo do Castro de Viladonga (1 bolsa).</p>
<p>-Museo Arqueolóxico Provincial de Ourense (1 bolsa).</p>
<p>No campo da etnografía.</p>
<p>-Tratamento documental do inventario (1 bolsa).</p>
<p>-Parque Etnográfico do Río Arnoia e Museo do Xoguete (1 bolsa).</p>
<p>No campo da bioloxía mariña.</p>
<p>-Colección malacolóxica (1 bolsa).</p>
<p>Os que optaran pola reserva de praza sinalen por orde de preferencia do 1 ó 4 os destinos.</p>
<p>-Museo de Belas Artes da Coruña (1 bolsa).</p>
<p>-Museo Etnolóxico de Ribadavia (1 bolsa).</p>
<p>-Museo das Peregrinacións (1 bolsa).</p>
<p>-Museo Arqueolóxico Provincial de Ourense (1 bolsa).</p>
<p>3132</p>

