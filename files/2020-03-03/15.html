---
date: '2020-03-03'
id: G2345-120220-0001
page: 14483
number: 42
agency: Xulgado do Social número 2 da Coruña
section: V. Administración de xustiza.
title: EDICTO de notificación de resolución (DSP 197/2019).
range: Edicto
url: >-
  https://www.xunta.gal/dog/Publicados/2020/20200303/AnuncioG2345-120220-0001_gl.html
---
<p>Eu, Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 197/2019 deste xulgado do social, seguido contra a empresa Marcial Señarís Cambón, sobre despedimento, foi ditada resolución cuxa parte dispositiva di:</p>
    <p>«Decido:</p>
    <p>Que, estimando a demanda interposta por Elena Araceli Sierra Fernández contra a empresa Marcial Señarís Cambón e o Fogasa, se declara improcedente o despedimento de que foi obxecto a demandante o 26.1.2019 e se condena a empresa Marcial Señarís Cambón a que, no prazo de cinco días contado desde a notificación desta resolución, opte entre readmitir a demandante no seu posto de traballo ou indemnizala pola extinción da relación laboral coa cantidade –s. e. ou o.- de quiñentos corenta e seis euros e sesenta e dous céntimos (546,62 €); e con aboamento, só no caso de que se opte pola readmisión, dos salarios de tramitación deixados de percibir desde a data do despedimento ata a notificación da presente resolución, en contía de trinta e nove euros e setenta e cinco céntimos (39,75 €) diarios. </p>
    <p>A referida opción deberá exercerse no prazo de cinco días a partir da notificación desta resolución, mediante escrito ou comparecencia ante este xulgado. Transcorrido o devandito prazo sen que se optase, entenderase que procede a readmisión. </p>
    <p>Así mesmo, condénase a empresa Marcial Señarís Cambón ao pagamento de mil sete euros e sesenta e seis céntimos pola liquidación correspondente aos días 1 ao 25 de xaneiro, incrementada co xuro por demora do 10 %.</p>
    <p>Por último, absólvese o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes facéndolles saber que non é firme e que contra ela cabe formular recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. </p>
    <p>Advírtase igualmente ao recorrente que non sexa traballador ou beneficiario do réxime público de seguridade social, ou habente causa dun deles, ou que non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banco Santander a nome desta oficina xudicial.</p>
    <p>En todo caso, o recorrente deberá designar letrado ou graduado social para a tramitación do recurso, no momento de anuncialo. </p>
    <p>Así o pronuncio, mando e asino por esta sentenza».</p>
    <p>E para que sirva de notificación en legal forma a Marcial Señarís Cambón, en ignorado paradoiro, expido ese edicto para a súa inserción no <em>Diario Oficial de Galicia</em> (DOG).</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 11 de febreiro de 2020</p>
    <footer><p>A letrada da Administración de xustiza</p></footer>

