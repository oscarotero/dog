---
date: '1996-10-10'
id: A7FA
page: 8
number: 199
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: I. DISPOSICIÓNS XERAIS
title: >-
  Orde do 1 de outubro de 1996 pola que se desenvolve o Decreto 199/1996, do 2
  de maio, polo que se prorroga o prazo de vixencia do Decreto 142/1992, do 5 de
  xuño, sobre subvencións a fondo perdido para rehabilitación de vivendas
  familiares no medio rural de Galicia.
range: Orde
url: 'https://www.xunta.gal/dog/Publicados/1996/19961010/AnuncioA7FA_gl.html'
---
<p>O Decreto 199/1996, do 2 de maio, prorroga o prazo de vixencia do Decreto 142/1992, do 5 de xuño (DOG do 15 de xuño), sobre subvencións a fondo perdido para rehabilitación de vivendas familiares no medio rural de Galicia, e dispón que o prazo de presentación de solicitudes se determinará por orde da Consellería de Política Territorial, Obras Públicas e Vivenda que será publicada no Diario Oficial de Galicia.</p>
<p>Así mesmo o prorrogado Decreto 142/1992, do 5 de xuño, na súa disposición derradeira primeira faculta o conselleiro de Ordenación do Territorio e Obras Públicas, actualmente Política Territorial, Obras Públicas e Vivenda, para dictar, no marco das súas competencias, as disposicións que cumpran para o desenvolvemento e aplicación do devandito decreto.</p>
<p>En uso da referida autorización,</p>
<p>DISPOÑO:</p>
<p>Artigo 1º</p>
<p>Para os efectos do disposto no apartado segundo do artigo 1º do Decreto 199/1996, do 2 de maio, determínase:</p>
<p>1. O prazo de presentación de solicitudes de subvencións a fondo perdido para rehabilitación de vivendas familiares no medio rural de Galicia comezará o día seguinte ó da publicación da presente orde.</p>
<p>2. As solicitudes axustaranse ó modelo establecido que figura no anexo II da presente disposición.</p>
<p>3. A finalización do prazo de presentación de solicitudes determinarase no seu día en función dos recursos orzamentarios e do número de solicitudes presentadas.</p>
<p>Artigo 2º</p>
<p>Para efectos do disposto no artigo 5º do Decreto 142/1992, o catálogo de traballos e prezos máximos é o que figura no anexo I da presente orde.</p>
<p>Artigo 3º</p>
<p>A concesión destas axudas instrumentarase financeiramente durante o presente exercicio a través do crédito consignado na aplicación 06.50.331A.781.0 dos orzamentos xerais da Comunidade Autónoma de Galicia para 1996 e nos sucesivos exercicios subordinarase ós créditos que se consignen nos orzamentos xerais da Comunidade Autónoma de Galicia e ó establecido na Lei 11/1992, do 7 de outubro, de réxime financeiro e orzamentario de Galicia con respecto ós gastos plurianuais.</p>
<p>Artigo 4º</p>
<p>Continúan vixentes as disposicións das ordes do 28 de xullo de 1992 (DOG do 17 de agosto), do 8 de febreiro de 1993 (DOG do 25 de febreiro), e do 5 de xullo de 1993 (DOG do 16 de xullo) en canto non contradigan o disposto na presente norma.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de outubro de 1996.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>ANEXO I</p>
<table><tbody><tr><td>Nº Ord.</td><td>Actuacións</td><td>Ud.</td><td>Prezo máximo</td></tr>
<tr><td></td></tr>
</tbody></table>
<table><tbody><tr><td>Actuacións con protección especial.</td></tr>
<tr><td>I.-Acabamentos de fachada segundo a tipoloxía da zona.</td></tr>
<tr><td>E026</td><td>Cachotería con espesor de polo menos 25 cm</td><td>m</td><td>12.000</td></tr>
<tr><td>E029</td><td>Peza especial de pedra labrada, lintel, peaña, perpiaño, bufarda, cornixa, escudo, etc. O prezo desta unidade xustificarase mediante orzamento específico</td><td>Ud</td><td>Para xustificar</td></tr>
<tr><td>E030</td><td>Pintura impermeable en fachadas; descontaranse os ocos</td><td>m</td><td>1.200</td></tr>
<tr><td>E031</td><td>Selado de xuntas en fachadas con argamasa de cementro branco coloreado segundo o tipo de pedra da zona</td><td>m</td><td>1.100</td></tr>
<tr><td>E052</td><td>Enfoscado mestreado e alisado en paramentos verticais exteriores pintado con pintura impermeable</td><td>m</td><td>2.700</td></tr>
<tr><td>E053</td><td>Limpeza de fachadas de pedra con auga ou con area a presión</td><td>m</td><td>800</td></tr>
<tr><td>E055</td><td>Repicado de enfoscados en fachadas</td><td>m</td><td>700</td></tr>
<tr><td>II.-Carpintería exterior segundo a tipoloxía da zona.</td></tr>
<tr><td>E054</td><td>Pintura ou restauración de carpintería exterior</td><td>m</td><td>3.000</td></tr>
<tr><td>E056</td><td>Porta de balcón con contra de madeira para pintar ou vernizar, mesmo ferraxes de colgar, seguridade e acristalamento</td><td>m</td><td>31.000</td></tr>
<tr><td>E033</td><td>Porta de balcón de aluminio lacado ou PVC incluído acristalamento</td><td>m</td><td>24.000</td></tr>
<tr><td>E034</td><td>Elemento singular de ferro forxado, balcón, reixa, ferraxe, etc., de acordo coa tipoloxía da construcción. O importe xustificarase mediante orzamento específico</td><td>Ud</td><td>Para xustificar</td></tr>
<tr><td>E035</td><td>Porta de entrada á vivenda de madeira maciza, para vernizar ou pintar, incluídos ferraxes de colgar e seguridade</td><td>Ud</td><td>60.000</td></tr>
<tr><td>E057</td><td>Porta de entrada á vivenda de aluminio lacado ou PVC incluído acristalamento</td><td>Ud</td><td>54.000</td></tr>
<tr><td>E036</td><td>Ventá con contra de madeira para vernizar ou pintar mesmo ferraxes de colgar, seguridade e acristalamento</td><td>m</td><td>32.000</td></tr>
</tbody></table>
<table><tbody><tr><td>Nº Ord.</td><td>Actuacións</td><td>Ud.</td><td>Prezo máximo</td></tr>
<tr><td></td></tr>
</tbody></table>
<table><tbody><tr><td>E032</td><td>Ventá ou galería de aluminio lacado ou PVC incluído acristalamento</td><td>m</td><td>25.000</td></tr>
<tr><td>E037</td><td>Elemento singular de madeira como galerías, balcóns, etc. O importe xustificarase mediante orzamento específico</td><td>Ud</td><td>Para xustificar</td></tr>
<tr><td>Outras actuacións.</td></tr>
<tr><td>III.-Obras dirixidas a garanti-las condicións hixiénico-sanitarias e de habitabilidade.</td></tr>
<tr><td>001</td><td>Arqueta de rexistro</td><td>Ud</td><td>12.000</td></tr>
<tr><td>002</td><td>Encanamento de formigón</td><td>m</td><td>2.500</td></tr>
<tr><td>004</td><td>Fosa séptica con capacidade para unhas 10 persoas sempre que se garantan as condicións mínimas de salubridade</td><td>Viv.</td><td>115.000</td></tr>
<tr><td>006</td><td>Lavabo (incluídas billas con conexión á rede de auga fría e quente e desaugadoiro)</td><td>Ud</td><td>21.000</td></tr>
<tr><td>008</td><td>Bañeira (incluídas billas con conexión á rede de auga fría e quente e desaugadoiro)</td><td>Ud</td><td>23.000</td></tr>
<tr><td>009</td><td>Bidé (incluídas billas con conexión á rede de auga fría e quente e desaugadoiro)</td><td>Ud</td><td>18.000</td></tr>
<tr><td>010</td><td>Inodoro (incluída conexión á rede de auga fría e desaugadoiro)</td><td>Ud</td><td>20.000</td></tr>
<tr><td>011</td><td>Quentador de auga de 10 litros</td><td>Ud</td><td>35.000</td></tr>
<tr><td>012</td><td>Conexión xeral de auga</td><td>Viv.</td><td>24.000</td></tr>
<tr><td>013</td><td>Instalación de desaugadoiro para lavadora automática ou lavalouza</td><td>Ud</td><td>5.600</td></tr>
<tr><td>014</td><td>Depósito de auga con capacidade de mil litros que non sexa visible desde o exterior</td><td>Viv.</td><td>54.000</td></tr>
<tr><td>015</td><td>Rede interior de auga fría e quente</td><td>Viv.</td><td>75.000</td></tr>
<tr><td>058</td><td>Instalación interior de gas</td><td>Viv.</td><td>15.000</td></tr>
<tr><td>IV.-Cubertas segundo a tipoloxía da zona.</td></tr>
<tr><td>019</td><td>Cubrición de estructura de cuberta con tella curva. Medición en planta</td><td>m</td><td>3.200</td></tr>
<tr><td>020</td><td>Cubrición de estructura de cuberta con lousa. Medición en planta</td><td>m</td><td>4.500</td></tr>
<tr><td>048</td><td>Cubrición de estructura de cuberta con tella plana para reparación de cubertas feitas anteriormente con tella plana</td><td>m</td><td>3.200</td></tr>
<tr><td>021</td><td>Cano vertical de pluviais PVC ou metálico pintado de 110 mm de diámetro</td><td>m</td><td>2.500</td></tr>
<tr><td>022</td><td>Cano horizontal</td><td>m</td><td>2.500</td></tr>
<tr><td>023</td><td>Formación de vertentes de cuberta con estructura de madeira ou mediante forxa de formigón armado. O elemento de cubrición deberá ser segundo a tipoloxía tradicional da zona</td><td>m</td><td>5.000</td></tr>
<tr><td>024</td><td>Cuberta de tella curva completa. Inclúese a estructura de soporte (madeira, fibrocemento, etc.) e o material de cubrición</td><td>m</td><td>8.200</td></tr>
<tr><td>025</td><td>Cuberta de lousa completa. Inclúese a estructura de soporte (madeira, fibrocemento, etc.) e o material de cubrición</td><td>m</td><td>9.500</td></tr>
<tr><td>V.-Acondicionamento térmico, illamentos e estanquidade da vivenda.</td></tr>
<tr><td>039</td><td>Formación de cámara de aire con fábrica de ladrillo e illamento interior</td><td>m</td><td>2.000</td></tr>
<tr><td>041</td><td>Dobre acristalamento con vidros incoloros, cámara e selado con xunta plástica</td><td>m</td><td>8.300</td></tr>
</tbody></table>
<table><tbody><tr><td>Nº Ord.</td><td>Actuacións</td><td>Ud.</td><td>Prezo máximo</td></tr>
<tr><td></td></tr>
</tbody></table>
<table><tbody><tr><td>042</td><td>Instalación completa en vivenda de calefacción</td><td>Viv.</td><td>525.000</td></tr>
<tr><td>NOTA: o prezo da unidade 042 está calculada para unha superifice habitable de 100 m e mantense por superficies maiores. En caso de menor superficie o prezo reducirase da seguinte forma:</td></tr>
<tr><td>(Superficie habitable x prezo)/100</td></tr>
<tr><td>044</td><td>Unidade de acumulador eléctrico para tarifa nocturna</td><td>Ud</td><td>72.000</td></tr>
<tr><td>VI.-Mellora das instalacións eléctricas e adecuación ó regulamento de baixa tensión.</td></tr>
<tr><td>045</td><td>Instalación de rede eléctrica en vivenda, totalmente terminada, mesmo conexión e mecanismos de protección conforme os vixentes regulamentos. Grao de electrificación medio</td><td>Viv.</td><td>275.000</td></tr>
<tr><td>NOTA: o prezo desta unidade está calculado para unha superficie de 100 m útiles e mantense para superficies maiores. No caso de menos superficie habitable o prazo reducirase da seguinte forma:</td></tr>
<tr><td>(Superficie habitable x prezo)/100</td></tr>
<tr><td>VII.-Adaptación da vivenda para uso de minusválidos.</td></tr>
<tr><td>046</td><td>Adaptación da vivenda para uso de minusválidos. Supresión de barreiras arquitectónicas conforme a normativa vixente</td><td>Viv.</td><td>Para xustificar</td></tr>
<tr><td>VIII.-Supresión de elementos engadidos.</td></tr>
<tr><td>047</td><td>Obras que se realicen para a eliminación de elementos non tradicionais (plaquetas, fibrocemento, etc.), engadidos á edificación</td><td>Viv.</td><td>Para xustificar</td></tr>
<tr><td>NOTA: o importe xustificarase mediante orzamento específico.</td></tr>
<tr><td>IX.-Acabamentos interiores.</td></tr>
<tr><td>049</td><td>Porta de paso en madeira pintada ou vernizada incluídas ferraxes de colgar e seguridade</td><td>Ud</td><td>18.000</td></tr>
<tr><td>017</td><td>Chan con pavimento cerámico ou terrazo pulido e abrillantado con rodapé</td><td>m</td><td>3.800</td></tr>
<tr><td>018</td><td>Obra con azulexo. Descontaranse os ocos</td><td>m</td><td>3.300</td></tr>
<tr><td>050</td><td>Chan con madeira incluído rodapé</td><td>m</td><td>5.000</td></tr>
<tr><td>059</td><td>División interior a base de tabicón de ladrillo enfoscado. Para creación de novos aseos dentro dos límites da edificación existente</td><td>m</td><td>2.400</td></tr>
<tr><td>X.-Reforzo e substitución parcial de elementos estructurais, quedando excluídas as reconstruccións totais das casas en ruina ou como consecuencia de demolicións de baleirados da edificación primitiva.</td></tr>
<tr><td>051</td><td>Reparacións de estructuras, substitución e reforzo de elementos estructurais</td><td>Viv.</td><td>Para xustificar</td></tr>
</tbody></table>
<p>7263</p>

