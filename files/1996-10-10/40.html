---
date: '1996-10-10'
id: A89E
page: 9
number: 199
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 17 de setembro de 1996 pola que se lle outorga a José Antonio Chouza
  Rodríguez concesión administrativa e permiso de actividade para unha granxa
  mariña de engorda de rodaballo, sita en Nadela, Queiruga, Porto do Son (A
  Coruña).
range: Orde
url: 'https://www.xunta.gal/dog/Publicados/1996/19961010/AnuncioA89E_gl.html'
---
<p>Visto o expediente iniciado por instacia de José Antonio Chouza Rodríguez, con DNI nº 33.248.555, con domicilio na rúa Calzada, s/n, Noia (A Coruña), que con data do 13-6-1991, solicitou concesión administrativa e permiso de actividade do seguinte establecemento:</p>
<p>Establecemento acuicultura: granxa mariña para engorda de peixe.</p>
<p>Situación: lugar de Nadela, Queiruga, Porto do Son, distrito marítimo de Ribeira (A Coruña).</p>
<p>Especies: rodaballo (Psetta maxima).</p>
<p>Superficie de dominio público: 218 m para toma de auga de mar e desaugadoiros.</p>
<p>Superficie de dominio privado:</p>
<p>-Nave de 1.667,93 m:</p>
<p>* Zona de preengorda: 20 tanques de 3 mx3 m=180 m.</p>
<p>* Zona de engorda: 20 tanques de 7,5 mx7,5 m=1.125 m.</p>
<p>Producción prevista: 50 tm ano.</p>
<p>Procedeuse a súa tramitación de acordo coa Lei 6/1993, do 11 de maio, de pesca de Galicia, Lei 22/1988, do 28 de xullo, de costas, Real decreto 1471/1989, do 1 de decembro, polo que se aproba o Regulamento xeral para o desenvolvemento e execución da Lei 22/1988, do 28 de xullo, de costas e disposicións concordantes.</p>
<p>Tendo en conta que con data do 7 de febreiro de 1996 lle foi outorgada por parte do Ministerio de Obras Públicas, Transportes e Medio Ambiente (Dirección Xeral de Costas) o preceptivo título concesional para a ocupación de douscentos dezaoito (218) metros cadrados de terreo de dominio público marítimo-terrestre, segundo establece o artigo 150 do Real decreto 1471/1989.</p>
<p>Tendo en conta os informes que figuran no expediente, así como o proposto pola Dirección Xeral de Marisqueo e Acuicultura, logo do informe do Servicio Técnico-Xurídico, esta consellería,</p>
<p>ACORDA:</p>
<p>Acceder ó solicitado outorgándolle a José Chouza Rodríguez permiso para a actividade de granxa mariña de engorda de rodaballo (Psetta maxima), sita en Nadela, Queiruga, Porto do Son, distrito marítimo de Ribeira (A Coruña), baixo as seguintes condicións:</p>
<p>Primeira.-O permiso de actividade outórgase por un prazo de dez (10) anos, contados a partir da publicación da presente orde no DOG, podendo ser prorrogada discrecionalmente a petición do interesado antes do seu vencemento, por prazo de igual duración ata un total de vinte (20) anos.</p>
<p>Para efectos de coordinación interadministrativa, o prazo de vixencia dos títulos habilitantes así como das prórrogas que no seu día se puideran outorgar, o permiso de actividade e concesión do dominio público, deberán ser coincidentes.</p>
<p>Segunda.-A localización e as obras da instalación do establecemento axustaranse ós planos e proxecto presentados, unidos ó expediente nº C-1227 da Delegación Territorial da Coruña. O interesado deberá solicitar no prazo de seis (6) meses, contados a partir da entrada en vigor da presente orde, o oportuno replanteo no Servicio de Costas correspondente. As obras poderán dar comezo unha vez realizado o replanteo e deberán rematarse no prazo máximo de dous (2) anos, momento no que deberá solicitarse do mencionado Servicio de Costas o levantamento da acta de recoñecemento e revisión do remate das obras.</p>
<p>As ditas actas deberán remitírselle á Delegación Territorial da Consellería de Pesca, Marisqueo e Acuicultura na Coruña, xuntando solicitude de inspección e informe por persoal competente desta consellería.</p>
<p>Terceira.-O titular contrae a obriga de manter en bo estado o dominio público, obras e instalacións. As instalacións e terreos a que fai referencia esta concesión e permiso de actividade non poderá alugarse nin ser destinados a usos distintos dos propios deste tipo de establecemento.</p>
<p>Cuarta.-Sen prexuízo da extinción da concesión ó amparo do disposto no artigo 157 do Real decreto 1471/1989, do 1 de decembro, anteriormente citado, que poida acorda-lo Ministerio de Medio Ambiente, e que será vinculante para esta consellería, o permiso de actividade ó que se refire este outorgamento extinguirase polo incumprimento dalgunhas das condicións desta orde e nos casos previstos no artigo 72, da Lei 6/1993, do 11 de maio, de pesca de Galicia.</p>
<p>Quinta.-O concesionario queda obrigado ó cumprimento do disposto na Lei 6/1993, de pesca de Galicia, así como no Real decreto 1437/1992, do 27 de novembro, polo que se fixan as normas sanitarias aplicables á producción e comercialización</p>
<p>dos productos pesqueiros e da acuicultura (BOE nº 11, do 13-1-1993) e demais concordantes que lle sexan de aplicación. Igualmente queda obrigado ó cumprimento das disposicións en vigor relativas en materia laboral e de protección das industrias, e cantas disposicións se dicten sobre esta materia.</p>
<p>Sexta.-O titular está obrigado a cumprir canto dispón o capítulo III (inmersións de especies mariñas) artigo 54 e seguintes do Decreto 423/1993, do 17 de decembro, polo que se refunde a normativa vixente en materia de marisqueo, extracción de algas e cultivos mariños (DOG nº 13, do 20-1-1994).</p>
<p>Sétima.-O outorgamento desta concesión e permiso de actividade non exime o seu titular da obtención das licencias, permisos e autorizacións legalmente procedentes.</p>
<p>Oitava.-O titular xustificará o pagamento á Facenda pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó pago do dito imposto, feita pola Delegación de Facenda ou oficina liquidadora correspondente.</p>
<p>Santiago de Compostela, 17 de setembro de 1996.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>7076</p>

