---
date: '1999-09-03'
id: EDD6
page: 10
number: 171
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 27 de agosto de 1999, da Secretaría Xeral para o Deporte, pola
  que se anuncia a licitación, mediante procedemento aberto e forma de
  adxudicación de concurso público, con tramitación urxente, do contrato de obra
  relativo á reparación de cubertas nas instalacións do INEF de Galicia en
  Bastiagueiro, no concello de Oleiros (A Coruña).
range: Resolución
url: 'https://www.xunta.gal/dog/Publicados/1999/19990903/AnuncioEDD6_gl.html'
---
<p>A Secretaría Xeral para o Deporte, ultimando os trámites administrativos pertinentes, resolveu anuncia-lo procedemento de adxudicación dos contratos ó que refire a presente resolución e que posúe as seguintes características:</p>
<p>1. Entidade adxudicadora.</p>
<p>A Xunta de Galicia por medio da súa Secretaría Xeral para o Deporte.</p>
<p>2. Obxecto do contrato.</p>
<p>Reparación de cubertas nas instalacións do INEF de Galicia en Bastiagueiro, no concello de Oleiros (A Coruña ).</p>
<p>a) Prazo de execución: dous (2) meses.</p>
<p>b) Orzamento de execución por contrata: vinte e oito millóns setecentas sesenta e cinco mil setecentas noventa pesetas (28.765.790 ptas.).</p>
<p>c) Requisitos específicos do contratista: clasificación empresarial: grupo C; subgrupo: todos; categoría e.</p>
<p>3. Garantía provisional.</p>
<p>Dispénsase en aplicación ó Real decreto 1883/1979, do 1 de xuño.</p>
<p>4. Obtención de documentación e información.</p>
<p>No Servicio de Contratación e Xestión Económica da Secretaría Xeral para o Deporte. (Estadio Multiusos de San Lázaro, s/n, Santiago de Compostela. Teléfono: 981 54 26 26. Fax: 981 54 26 39).</p>
<p>Fotocopias dos pregos de cláusulas administrativas, prescricións técnicas e proxecto técnico poderán ser solicitados directamente en Xeneral Pardiñas, nº 2, de Santiago de Compostela. Teléfono: 981 58 89 38.</p>
<p>5. Presentación de ofertas.</p>
<p>a) Data límite: ás 14 horas do décimo terceiro (13) día natural posterior á publicación da presente resolución no Diario Oficial de Galicia.</p>
<p>b) Documentación que se presentará: a requirida polo prego de cláusulas administrativas particulares.</p>
<p>Os contratistas que se atopen inscritos no Rexistro Xeral de Contratistas da Comunidade Autónoma e así o fagan constar na carauta do sobre A (documentación administrativa) quedarán exonerados de presenta-la documentación á que se refire o artigo 5 da Orde do 23 de outubro de 1995 (DOG do 10 de novembro), modificada pola Orde do 9 de decembro de 1996 (DOG do 23).</p>
<p>c) Lugar de presentación: o Rexistro de Documentos da Secretaría Xeral para o Deporte (Estadio Multiusos, San Lázaro, 15890 Santiago de Compostela. Prescricións fax: 981 54 26 39), ou no xeral da Xunta de Galicia (edificios administrativos de San Caetano, Santiago de Compostela), ou de acordo cos procedementos previstos no artigo 100 do Regulamento xeral de contratación do Estado.</p>
<p>d) Admisión de variantes: admitiranse as sinaladas no prego de prescricións técnicas.</p>
<p>6. Apertura de ofertas.</p>
<p>Levarase a cabo ás 9.30 horas do segundo día hábil seguinte ó de remate do prazo de presentación de ofertas, que non sexa sábado, na sala de xuntas da Secretaría Xeral para o Deporte (Estadio Multiusos, San Lázaro, 15890 Santiago de Compostela).</p>
<p>7. Gastos de anuncios.</p>
<p>Será por conta do adxudicatario o custo da publicación da presente resolución no Diario Oficial de Galicia e, se é o caso, da inserción do seu extracto nos medios de comunicación escrita.</p>
<p>Santiago de Compostela, 27 de agosto de 1999.</p>
<p>P.D. (Orde do 22-2-1999)</p>
<p>Eduardo Lamas Sánchez</p>
<p>Secretario xeral para o Deporte</p>

