---
date: '1999-06-11'
id: A3DA
page: 7
number: 111
agency: CAIXA DE PONTEVEDRA
section: VI. ANUNCIOS
title: Convocatoria da asemblea xeral ordinaria.
range: Convocatoria
url: 'https://www.xunta.gal/dog/Publicados/1999/19990611/AnuncioA3DA_gl.html'
---
<p>De conformidade co disposto estatutariamente, e por acordo do Consello de Administración, convócase asemblea xeral ordinaria da Caixa de Aforros Provincial de Pontevedra para o día vintenove de xuño de mil novecentos noventa e nove, que se celebraría no auditorio, situado no edificio social da entidade, sito na rúa Augusto González Besada, 2 e 4 de Pontevedra (acceso polo Polígono de Campolongo), ás dezaoito horas na primeira convocatoria, e, de non reunirse o quórum necesario, en segunda convocatoria no mesmo día e en igual lugar ás dezaoito trinta horas, para trata-los asuntos comprendidos na seguinte:</p>
<p>Orde do día:</p>
<p>1. Confección da lista de asistentes para a determinación do quórum e constitución válida da asemblea.</p>
<p>2. Aprobación, se é o caso, da xestión do Consello de Administración, informe anual, balance, conta de resultados e proposta de aplicación destes. Informe da Comisión de Control. Informe de auditores externos.</p>
<p>3. Aprobación, se é o caso, das liñas xerais do Plan de actuación anual.</p>
<p>4. Liquidación do orzamento da OBS 98 e orzamento para 1999.</p>
<p>5. Emisión de cotas participativas, obrigacións subordinadas, cédulas hipotecarias, bonos de tesourería ou calquera outro título financeiro de renda fixa, en pesetas ou en euros.</p>
<p>6. Auditoría externa exercicio 99.</p>
<p>7. Exame e aprobación da fusión de Caixa de Aforros Municipal de Vigo e Caixa de Aforros Provincial de Ourense, como primeira fase da integración de Caixa de Aforros Provincial de Pontevedra, Caixa</p>
<p>de Aforros Municipal de Vigo e Caixa de Aforros Provincial de Ourense.</p>
<p>8. Aprobación, se é o caso, do texto refundido dos estatutos polos que se rexerá a Caixa de Aforros de Vigo e Ourense e do Regulamento regulador do sistema de designación e elección dos órganos de goberno.</p>
<p>9. Aprobación, se é o caso, dos pactos complementarios da fusión.</p>
<p>10. Documentación de acordos e delegación de facultades.</p>
<p>11. Rogos e preguntas.</p>
<p>12. Acordo sobre aprobación da acta da sesión.</p>
<p>Con quince días de antelación á data da asemblea, os conselleiros xerais terán á súa disposición, na secretaría técnica da entidade, toda a documentación necesaria para a análise dos puntos que contén a orde do día establecida.</p>
<p>Pontevedra, 24 de maio de 1999.</p>
<p>Manuel Campos Villarino</p>
<p>Presidente do Consello de Administración</p>

