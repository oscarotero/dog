---
date: '2014-04-10'
id: G1534-270314-0002
page: 16346
number: 70
agency: Fondo Galego de Garantía Agraria
section: VI. Anuncios. a) Administración autonómica.
title: >-
  ANUNCIO do 21 de marzo de 2014 sobre notificación de liquidación
  complementaria de xuros de demora a Mosteiro de San Adrián, S.L.
range: Anuncio
url: >-
  https://www.xunta.gal/dog/Publicados/2014/20140410/AnuncioG1534-270314-0002_gl.html
---
<p>Mediante o presente anuncio, en cumprimento do disposto no artigo 59.5 da Lei 30/1992, do 26 de novembro, logo de ser intentada sen éxito a notificación a Mosteiro de San Adrián, S.L. (CIF B36874071), nos intentos practicados no seu enderezo, comunicámoslle que o 5 de marzo de 2014 se acordou a liquidación complementaria de xuros de demora do expediente 940/32/02/000283 pola cantidade de 3.571,04 euros.</p>
    <p>De encontrar conforme a liquidación que se lle formula, pode vostede efectuar o pagamento da débeda mediante transferencia á conta corrente da entidade financeira NovaGalicia Banco, número ES72 2080 5355 6531 1004 2831, dentro dos seguintes prazos (artigo 62 da Lei xeral tributaria):</p>
    <p>a) Se esta publicación se realiza entre os días 1 e 15 de cada mes, desde a dita data ata o día 20 do mes posterior ou, se este non for hábil, ata o inmediato día hábil seguinte.</p>
    <p>b) Se esta publicación se realiza entre os días 16 e último de cada mes, desde a dita data ata o día 5 do segundo mes posterior ou, se este non for hábil, ata o inmediato día hábil seguinte.</p>
    <p>De estimar que a presente reclamación non é conforme, pode vostede manifestar cantas aclaracións ou alegacións considere convenientes, no mesmo prazo indicado, a cuxa vista se resolverá. Advírtese que, ao teren a consideración as cantidades percibidas indebidamente de ingresos de dereito público, no caso de que a resolución sexa desestimatoria e esgotado o dito prazo sen que se efectuase o pagamento da débeda, procederase ao inicio do procedemento de recadación na vía de constrinximento ante a Axencia Tributaria, de acordo coa normativa vixente.</p>
    <p>O expediente encóntrase, en todo caso, á disposición do interesado/a no Fondo Galego de Garantía Agraria (Fogga), rúa dos Irmandiños, s/n, Salgueiriños, 15781 Santiago de Compostela, das 9.00 ás 14.00 horas, de luns a venres.</p>
    <p>Santiago de Compostela, 21 de marzo de 2014</p>
    <footer><p>Patricia Ulloa Alonso<br>Directora do Fondo Galego de Garantía Agraria</p></footer>

