---
date: '1995-01-25'
id: 925A
page: 810
number: 17
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 17 de xaneiro de 1995 pola que se resolve a convocatoria para a
  provisión, polo sistema de libre designación, de un posto de traballo vacante
  na Consellería da Presidencia e Administración Pública.
range: Orde
url: 'https://www.xunta.gal/dog/Publicados/1995/19950125/Anuncio925A_gl.html'
---
<p>Convocada a provisión, polo sistema de libre designación, de un posto de traballo vacante na Consellería da Presidencia e Administración Pública, por Orde do 30 de novembro de 1994 (DOG nº 241, do 16 de decembro), no uso das facultades e atribucións conferidas pola Lei 4/1988, do 26 de maio, da función pública de Galicia, no seu artigo 15.4 e de conformidade co disposto no artigo 27.2 da referida lei, esta consellería dispón resolve-la citada convocatoria de acordo cos seguintes apartados:</p>
<p>1.-Adxudicarlle destino no posto de traballo que se indica ó funcionario que se relaciona no anexo I da presente orde.</p>
<p>2.-O cesamento no destino actual do funcionario que obtivo praza producirase no prazo de tres días, contados a partir do seguinte ó da data de publicación desta orde no Diario Oficial de Galicia.</p>
<p>O prazo para a toma de posesión do novo destino será de tres días a partir do seguinte ó do cesamento, de tratarse da mesma localidade onde actualmente o funcionario preste servicios, ou de un mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
<p>3.-A xefatura do centro no que cause baixa o funcionario, así como o daquel no que obteña a praza, consignarán no título administrativo, dentro do prazo sinalado no apartado anterior, as correspondentes dilixencias de cesamento e toma de posesión, das que se lle dará traslado, mediante copia, á Dirección Xeral da Función Pública.</p>
<p>4.-Contra a presente orde os interesados poderán interpoñer recurso contencioso-administrativo ante o Tribunal Superior de Xustiza de Galicia no prazo de dous meses a partir do día da súa publicación no Diario Oficial de Galicia.</p>
<p>Santiago de Compostela, 17 de xaneiro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

