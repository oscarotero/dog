---
date: '2005-09-02'
page: 15
number: 169
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 454/2005, do 1 de setembro, polo que se modifica o Decreto 232/2005,
  do 11 de agosto, polo que se fixa a estrutura orgánica dos departamentos da
  Xunta de Galicia.
range: Decreto
---
<p>Publicado o Decreto 232/2005, do 11 de agosto, polo que se fixa a estrutura orgánica dos departamentos da Xunta de Galicia, cómpre a revisión do seu artigo 1, referido á estrutura dos órganos superiores da Vicepresidencia da Igualdade e do Benestar, así como dos seus órganos directivos.</p>
<p>Así mesmo, cómpre esclarecer a adscrición da Axencia Galega de Desenvolvemento Rural á Consellería do Medio Rural.</p>
<p>Na súa virtude, e segundo o disposto no artigo 4.15º da Lei de Galicia 1/1983, do 22 de febreiro, reguladora da Xunta e do seu presidente, modificada pola Lei de Galicia 11/1988, do 20 de outubro, por iniciativa do vicepresidente da Igualdade e do Benestar e do conselleiro do Medio Rural, e por proposta do conselleiro de Presidencia, Administracións Públicas e Xustiza, logo de deliberación do Consello da Xunta de Galicia na súa reunión do día un de setembro de dous mil cinco,</p>
<p>DISPOÑO:</p>
<p>Artigo primeiro</p>
<p>Modifícase o artigo 1 do Decreto 232/2005, do 11 de agosto, polo que se fixa a estrutura orgánica dos departamentos da Xunta de Galicia, que quedará redactado nos seguintes termos:</p>
<p>a) A Vicepresidencia da Igualdade e do Benestar estrutúrase nos seguintes órganos superiores e directivos:</p>
<p>1. Secretaría Xeral e de Relacións Institucionais.</p>
<p>2. Secretaría Xeral da Igualdade.</p>
<p>3. Secretaría Xeral do Benestar.</p>
<p>3.1. Dirección Xeral de Acción Social.</p>
<p>3.2. Dirección Xeral de Xuventude e Solidariedade.</p>
<p>b) Queda adscrito á Vicepresidencia o organismo autónomo Servizo Galego de Promoción da Igualdade do Home e da Muller.</p>
<p>Artigo segundo</p>
<p>Engádese unha nova disposición adicional, oitava, ao Decreto 232/2005, do 11 de agosto, polo que se fixa a estrutura orgánica dos departamentos da</p>
<p>Xunta de Galicia, que quedará redactada nos termos seguintes:</p>
<p>Oitava.-As referencias contidas na normativa reguladora da Axencia Galega de Desenvolvemento Rural, en canto ao conselleiro e á Consellería de Economía e Facenda, deberán entenderse referidas ao conselleiro e á Consellería do Medio Rural.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, un de setembro de dous mil cinco.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>

