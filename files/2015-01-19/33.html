---
date: '2015-01-19'
id: C3K1-020115-0007
page: 2730
number: 11
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 16 de decembro de 2014, da Xefatura Territorial da Coruña, pola que
  se notifica a resolución do expediente sancionador 2014270AL-CO por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2015/20150119/AnuncioC3K1-020115-0007_gl.html
---
<p>O 26 de novembro de 2014, a xefa territorial da Consellería de Sanidade da Coruña ditou a resolución do expediente sancionador 2014270AL-CO incoado a Cunchas da Ría, S.L.</p>
    <p>Intentada a notificación da resolución segundo o disposto no artigo 59.2 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e segundo o disposto no número 5 do dito artigo, notifícase a Cunchas da Ría, S.L. o contido da referida resolución que figura como anexo para que poida ter coñecemento del.</p>
    <p>Así mesmo, fáiselle saber o dereito que a asiste para interpoñer recurso de alzada, ante a conselleira de Sanidade, no prazo dun mes contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias da xefatura, sita na rúa Durán Loriga, 3, A Coruña, e a obter, de ser o caso, copia do expediente segundo o previsto na letra a) do artigo 35 da citada Lei 30/1992, do 26 de novembro.</p>
    <p>No caso de estar de acordo co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte, mediante o ingreso que poderá efectuar en calquera entidade bancaria colaboradora, empregando os impresos normalizados que lle facilitarán nas dependencias da xefatura territorial. </p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro. </p>
    <p>A Coruña, 16 de decembro de 2014</p>
    <footer><p>Cristina Pérez Fernández<br>Xefa territorial da Coruña</p></footer>
    <h2>ANEXO</h2>
    <p>Nº de expediente: 2014270AL-CO.</p>
    <p>Interesada: Cunchas da Ría, S.L. </p>
    <p>DNI/NIF/CIF: B70301684.</p>
    <p>Último enderezo coñecido: porto de Rianxo, 37,15920 Rianxo.</p>
    <p>Feito imputado: infracción da lexislación aplicable en materia sanitaria.</p>
    <p>Artigo/s infrinxido/s:</p>
    <p>– Regulamento (CE) 178/2002 da Comisión, do 28 de xaneiro, polo que establecen os principios e os requisitos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria (DOUE nº 31, do 1 febreiro de 2002): artigo 18: 1, 2, 3, 4 e 5. </p>
    <p>– Regulamento (CE) 853/2004, do 29 de abril, do Parlamento Europeo e do Consello, sobre normas específicas de hixiene dos alimentos de orixe animal (DOUE do 30 de abril de 2004, núm. 226; Rect. do 13 de maio de 2010, núm. 119): anexo III: sección VII: capítulo IV: A: 1, 2, 3, 4, 5, 6 e 7, e capítulo IV: B: 1, 2, 3: a), b), c), d), 4; artigo 5 e artigo 7. </p>
    <p>– Lei 17/2011, do 5 de xullo, de seguridade alimentaria e nutrición (BOE nº 160, do 6 de xullo): artigo 6: 1 e 2, artigo 50: 1.a), c), d) e artigo 51: 1.</p>
    <p>Tipificación: leve.</p>
    <p>Sanción imposta: 60 €.</p>

