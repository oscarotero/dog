---
date: '2015-01-19'
id: CA02-120115-0011
page: 2571
number: 11
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 3/2015, do 8 de xaneiro, polo que se aproba o cambio de titularidade
  da parcela con referencia catastral 4503101NJ6140S0001KI a prol do Concello de
  Mugardos.
range: Decreto
url: >-
  https://www.xunta.gal/dog/Publicados/2015/20150119/AnuncioCA02-120115-0011_gl.html
---
<p>Segundo o previsto no artigo 9.4 da Lei 8/2013, do 28 de xuño, de estradas de Galicia, os cambios de titularidade das estradas ou treitos delas, cando non se trate de travesías urbanas ou treitos que estean incluídos no inventario de travesías da súa administración titular, deberán ser aprobados por decreto da Xunta de Galicia, por proposta da consellería competente en materia de estradas e logo do acordo entre as administracións afectadas.</p>
    <p>Por outra parte, a citada Lei de estradas dispón no artigo 9.7 que os cambios de titularidade poderán abranguer estradas, treitos delas, elementos funcionais e/ou espazos da zona de dominio público adxacente.</p>
    <p>O Concello de Mugardos solicita á Consellería de Medio Ambiente, Territorio e Infraestruturas o cambio de titularidade da parcela de referencia catastral 503101NJ6140S0001KI situada no cruzamento entre a VG-1.2 Vilar do Colo (polígono industrial)-Mugardos e a AC-122, co obxecto de destinar os ditos bens públicos a fins de interese social.</p>
    <p>A Axencia Galega de Infraestruturas, de acordo co informe emitido polos servizos competentes, formulou a proposta favorable á transferencia de titularidade da:</p>
    <p>– Parcela con referencia catastral 4503101NJ6140S0001KI situada no cruzamento entre a VG-1.2 Vilar do Colo (polígono industrial)-Mugardos e a AC-122.</p>
    <p>De conformidade co anteriormente exposto, por proposta da conselleira de Medio Ambiente, Territorio e Infraestruturas, logo de deliberación do Consello da Xunta de Galicia, na súa reunión do día oito de xaneiro de dous mil quince,</p>
    <h2>DISPOÑO:</h2>
    <p>Artigo 1</p>
    <p>Apróbase o cambio de titularidade a prol do Concello de Mugardos da:</p>
    <p>– Parcela con referencia catastral 4503101NJ6140S0001KI situada no cruzamento entre a VG-1.2 Vilar do Colo (polígono industrial)-Mugardos e a AC-122.</p>
    <p>Artigo 2</p>
    <p>En aplicación dos números 4 e 6 do artigo 10 da Lei 8/2013, do 28 de xuño, de estradas de Galicia, o Concello de Mugardos deberá modificar o seu catálogo de estradas para incluír o cambio de titularidade a que se refire o presente decreto.</p>
    <p>Así mesmo, deberá de levar a cabo as actuacións necesarias ante os organismos oficias correspondentes para regularizar a titularidade do terreo adxacente obxecto de cesión.</p>
    <p>Artigo 3</p>
    <p>A entrega dos bens formalizarase no prazo dos dous meses seguintes á publicación deste decreto no Diario Oficial de Galicia mediante a sinatura da correspondente acta de entrega.</p>
    <p>Artigo 4</p>
    <p>Corresponderán ao Concello de Mugardos, a partir da formalización da entrega, todas as actividades de xestión, mantemento, conservación e explotación dos terreos sobrantes, así como o exercicio das funcións de disciplina viaria e calquera outra que poida corresponderlle como nova Administración titular dos terreos.</p>
    <p>Disposición derradeira</p>
    <p>O presente decreto producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, oito de xaneiro de dous mil quince</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Mª Vázquez Mourelle<br>Conselleira de Medio Ambiente, Territorio e Infraestruturas</p>

