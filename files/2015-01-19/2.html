---
date: '2015-01-19'
id: G0244-160115-0001
page: 2530
number: 11
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  CORRECCIÓN de erros. Resolución do 17 de decembro de 2014, da Dirección Xeral
  de Xustiza, pola que se aproba a listaxe definitiva de admitidos e excluídos
  da bolsa de traballo de xestión procesual e administrativa, tramitación
  procesual e administrativa e auxilio xudicial, convocada pola Resolución do 15
  de xaneiro de 2014.
range: Corrección de resolución
url: >-
  https://www.xunta.gal/dog/Publicados/2015/20150119/AnuncioG0244-160115-0001_gl.html
---
<p>No DOG número 6, do 12 de xaneiro de 2015, publicouse a Resolución do 17 de decembro de 2014, da Dirección Xeral de Xustiza, pola que se aproba a listaxe definitiva de admitidos e excluídos da bolsa de traballo de xestión procesual e administrativa, tramitación procesual e administrativa e auxilio xudicial convocada pola Resolución do 15 de xaneiro de 2014.</p>
    <p>Advertidos erros materiais na listaxe definitiva de admitidos e excluídos da bolsa de traballo de xestión procesual e administrativa, tramitación procesual e administrativa e mais auxilio xudicial, publicada pola citada resolución, e de conformidade co disposto no artigo 105.2 da Lei 30/1992, do 26 de novembro de réxime xurídico das administracións públicas e do procedemento administrativo común, acórdase proceder á súa corrección e á publicación de novo da citada listaxe definitiva nos taboleiros oficiais da Dirección Xeral de Xustiza, das audiencias provinciais, dos xulgados decanos das capitais de provincia e das cidades de Vigo, Ferrol e Santiago de Compostela, así como no sitio web da Vicepresidencia e Consellería de Presidencia, Administracións Públicas e Xustiza e na intranet de Xustiza.</p>

