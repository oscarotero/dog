---
date: '2015-01-19'
id: G0244-080115-0001
page: 2688
number: 11
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 23 de decembro de 2014 pola que se anuncia a convocatoria pública para
  a provisión, polo sistema de libre designación, de dous postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2015/20150119/AnuncioG0244-080115-0001_gl.html
---
<p>De conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4 do citado decreto lexislativo,</p>
    <h2>DISPOÑO:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I desta orde.</p>
    <p>Segundo. Poderán concorrer a ela os/as funcionarios/as de carreira que reúnan as condicións que para os postos de traballo se sinalan no anexo I.</p>
    <p>Terceiro. As solicitudes para participar nesta convocatoria presentaranse no Rexistro Xeral da Vicepresidencia e Consellería de Presidencia, Administracións Públicas e Xustiza (Edificio Administrativo de San Caetano, 15781 Santiago de Compostela), nas súas xefaturas territoriais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles, contados a partir do seguinte ao da publicación desta orde no Diario Oficial de Galicia, segundo o modelo que se inclúe no anexo II.</p>
    <p>Cuarto. Os/as aspirantes deberán unir á petición un currículo e xustificar mediante certificación ou copia compulsada os méritos que aleguen.</p>
    <p>Quinto. No caso de que resulte seleccionado/a para ocupar un posto de traballo que se anuncia no anexo I desta orde un/unha funcionario/a con destino noutra Administración pública, tramitarase o seu traslado a esta comunidade autónoma conforme o artigo 67 do Real decreto 364/1995, do 10 de marzo, e as demais disposicións concordantes.</p>
    <p>Sexto. A resolución desta convocatoria publicarase no Diario Oficial de Galicia e poderase declarar deserto o posto de traballo, se se considera oportuno.</p>
    <p>Sétimo. O prazo de toma de posesión será de tres días hábiles se o destino anterior radica na mesma localidade do novo destino, e dun mes se radica en localidade distinta ou comporta o reingreso ao servizo activo.</p>
    <p>O prazo de toma de posesión empezará a contarse a partir do día seguinte ao do cesamento, que se deberá producir dentro dos tres días hábiles seguintes ao da publicación da resolución no Diario Oficial de Galicia, ou desde a data en que se comunique a resolución do traslado á comunidade autónoma, para o caso de funcionarios doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión deberase computar desde o día seguinte ao da publicación da resolución no Diario Oficial de Galicia.</p>
    <p>Oitavo. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante o conselleiro de Presidencia, Administracións Públicas e Xustiza, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de decembro de 2014</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO I</h2>
    <p>Código do posto: MA.S02.00.001.15770.001.</p>
    <p>Denominación do posto: asesor/a xurídico/a.</p>
    <p>Subgrupo: A1.</p>
    <p>Nivel: 30.</p>
    <p>Complemento específico: 18.025,32.</p>
    <p>Corpo ou escala: xeral/escala letrados.</p>
    <p>Adscrición admóns. públ.: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Formación específica: 640-para persoal doutra Administración, curso de perfeccionamento de galego (RI).</p>
    <p>Dependencia: Asesoría Xurídica-Secretaría Xeral do Instituto Galego de Vivenda e Solo.</p>
    <p>Localidade: Santiago de Compostela.</p>
    <p>Código do posto: SA.S99.40.001.27001.001.</p>
    <p>Denominación do posto: letrado/a xefatura.</p>
    <p>Subgrupo: A1.</p>
    <p>Nivel: 30.</p>
    <p>Complemento específico: 18.025,32.</p>
    <p>Corpo ou escala: xeral/escala letrados.</p>
    <p>Adscrición admóns. públ.: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Titulación académica: 2062-licenciado en Dereito.</p>
    <p>Formación específica: 640-para persoal doutra Administración, curso de perfeccionamento de galego (RI).</p>
    <p>Dependencia: Asesoría Xurídica-Servizos Periféricos-Servizo Galego de Saúde-Xerencia de Xestión Integrada de Lugo, Cervo e Monforte de Lemos (Lugo).</p>
    <p>Localidade: Lugo.</p>

