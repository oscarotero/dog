---
date: '2003-11-07'
id: 1FD82
page: 13
number: 217
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 6 de novembro de 2003 pola que se anuncia concurso, polo
  procedemento aberto e trámite de urxencia, para a subministración e
  instalación de conmutadores para a actualización dos nodos centrais da Rede
  Corporativa da Xunta de Galicia en San Caetano.
range: Resolución
url: 'https://www.xunta.gal/dog/Publicados/2003/20031107/Anuncio1FD82_gl.html'
---
<p>1. Obxecto: contratación da subministración e instalación de conmutadores para a actualización dos nodos centrais da Rede Corporativa da Xunta de Galicia en San Caetano.</p>
<p>2. Orzamento de licitación: 234.000 euros, IVE engadido.</p>
<p>3. Prazo de execución: o prazo de execución máximo será de 6 semanas a contar desde a sinatura do contrato.</p>
<p>4. Documentos de interese para os licitadores: a documentación poderá examinarse na Dirección Xeral de Organización e Sistemas Informáticos da Consellería da Presidencia, Relacións Institucionais e Administración Pública, os días e horas hábiles de oficina, durante o prazo de presentación de proposicións, sita na Casa da Radio, s/n, San Caetano, en Santiago de Compostela.</p>
<p>As copias da documentación poderán solicitarse en Copy Nino, R/ Xeneral Pardiñas 2, 15701, Santiago de Compostela, teléfono: 981 58 89 38, mediante aboamento do importe que corresponda.</p>
<p>Así mismo, tamén se poderán obte-los pregos relativos a esta contratación no seguinte enderezo da Internet:</p>
<p><a href="http://www.xunta.es/contratacion/resultado.asp?N=3290.">http://www.xunta.es/contratacion/resultado.asp?N=3290.</a></p>
<p>5. Fianza provisional: 4.680 A</p>
<p>6. Fianza definitiva: 4 % do orzamento de adxudicación.</p>
<p>7. Modelo de proposición: o que figura como anexo ó prego de cláusulas administrativas particulares.</p>
<p>8. Prazo de presentación de proposicións: as proposicións terán que presentarse, en sobre pechado, no rexistro xeral da Xunta de Galicia, sito na planta baixa do edificio administrativo central do complexo administrativo de San Caetano, Santiago de Compostela, ou por correo, da forma indicada no artigo 100 do Regulamento xeral de contratación do Estado. O prazo de admisión de proposicións rematará ás 14.00 horas do día que resulte ó contar 8 días naturais a partir do seguinte ó da publicación deste anuncio no Diario Oficial de Galicia.</p>
<p>No exterior dos sobres expresarase o seguinte texto:</p>
<p>«Proposición para tomar parte no concurso convocado pola Consellería da Presidencia, Relacións Institucionais e Administración Pública da Xunta de Galicia para a contratación da subministración e instalación de conmutadores para a actualización dos nodos centrais da rede corporativa da Xunta de Galicia en San Caetano, que presenta D./Dona... en nome... (propio ou da entidade que representa)».</p>
<p>9. Apertura de proposicións: en acto público, na sala de xuntas da Dirección Xeral de Organización e Sistemas Informáticos, a partir das 13.00 horas do día que resulte de contar 5 días naturais a partir do día seguinte ó do peche de presentación de proposións que non coincida nin en sabado nin en festivo.</p>
<p>O importe do anuncio relativo ó presente concurso será por conta do adxudicatario, que deberá aboalo con anterioridade á sinatura do contrato.</p>
<p>Santiago de Compostela, 6 de novembro de 2003.</p>
<p>P.D. (Orde 18-12-2001)</p>
<p>Pablo Figueroa Dorrego</p>
<p>Secretario xeral da Consellería da Presidencia,</p>
<p>Relacións Institucionais e Administración Pública</p>

