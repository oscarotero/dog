---
date: '2020-01-09'
id: G0535-201219-0001
page: 904
number: 5
agency: Consellería de Cultura e Turismo
section: III. Outras disposicións.
title: >-
  RESOLUCIÓN do 19 de decembro de 2019, da Dirección Xeral do Patrimonio
  Cultural, pola que se dá publicidade a unha encomenda de xestión ao medio
  propio Tecnologías y Servicios Agrarios, S.A. (Tragsatec).
range: Resolución
url: >-
  https://www.xunta.gal/dog/Publicados/2020/20200109/AnuncioG0535-201219-0001_gl.html
---
<p>– Actividade. O obxecto da encomenda é a execución do servizo técnico cualificado para a análise e informe das intervencións que se pretendan realizar en bens de interese cultural ou catalogados, así como, de ser o caso, no seu contorno de protección ou na súa zona de amortecemento.</p>
    <p>– Natureza e alcance da xestión encomendada. Esta encomenda ten natureza intersubxectiva ao ter a empresa pública Tecnologías y Servicios Agrarios, S.A. (Tragsatec) a consideración de medio instrumental da Administración, segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia. O prazo de execución é de tres meses e comeza o 1 de xaneiro de 2020.</p>
    <p>– Financiamento. Esta encomenda por importe de 181.735,05 € tramítase como expediente anticipado de gasto con cargo aos orzamentos da Comunidade Autónoma de Galicia para o ano 2020, aplicación orzamentaria 11.30.433A.640.1.</p>
    <p>Santiago de Compostela, 19 de decembro de 2019</p>
    <footer><p>Mª Carmen Martínez Ínsua<br>Directora xeral do Patrimonio Cultural</p></footer>

