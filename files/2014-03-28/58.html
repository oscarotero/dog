---
date: '2014-03-28'
id: G1096-140314-0003
page: 13374
number: 61
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 12 de marzo de 2014 pola que se notifica a resolución da imposición
  dunha multa coercitiva derivada do expediente IU1/16/2012.
range: Cédula
url: >-
  https://www.xunta.gal/dog/Publicados/2014/20140328/AnuncioG1096-140314-0003_gl.html
---
<p>A directora da Axencia de Protección da Legalidade Urbanística ditou, o 5 de febreiro de 2014, resolución pola que se lles impón a José Ángel Carreira García e Margarita Díaz Pérez unha multa coercitiva derivada do expediente de reposición da legalidade urbanística IU1/16/2012, que fora incoado polas obras consistentes na instalación dunha vivenda de madeira sobre unha soleira de formigón, dunha edificación auxiliar, unha pérgola e construción dun asador, realizadas sen autorización autonómica, no lugar de Tralouteiro-San Xurxo, no concello de Ferrol, provincia da Coruña.</p>
    <p>Ao non poderse realizar a notificación persoal daquela resolución aos citados interesados, mediante esta cédula, e ao abeiro do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselles aos interesados a dita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselles saber aos interesados que o texto íntegro da resolución que se lles notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra esta resolución, que pon fin á vía administrativa, os interesados poderán interpoñer recurso de reposición no prazo dun mes, contado a partir do día seguinte a aquel en que se producise a notificación, ante a directora da Axencia de Protección da Legalidade Urbanística, significándolles que o recurso unicamente será admisible por motivos de infracción do ordenamento inherentes á imposición desta multa coercitiva, sendo motivo de inadmisión a reiteración das mesmas razóns que se esgrimiron ou puideron esgrimirse fronte á resolución, da cal este acordo é un mero acto de execución.</p>
    <p>No caso de non exerceren o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1º, regra terceira, da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados, en cumprimento do disposto no artigo 59.5º da LRXPAC, expido e asino esta cédula.</p>
    <p>Santiago de Compostela, 12 de marzo de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

