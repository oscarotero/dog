---
date: '2015-02-13'
id: C3K1-020215-0002
page: 6508
number: 30
agency: Consellería de Sanidade
section: VI. Anuncios. a) Administración autonómica.
title: >-
  CÉDULA  do  19  de  xaneiro  de  2015,  da  Dirección  Xeral  de  Innovación 
  e Xestión da Saúde Pública, pola que se notifica a resolución do expediente
  sancionador 2014228TA-PO, por infracción en materia sanitaria.
range: Cédula
url: >-
  https://www.xunta.gal/dog/Publicados/2015/20150213/AnuncioC3K1-020215-0002_gl.html
---
<p>Con data 12 de decembro de 2014, a directora xeral de Innovación e Xestión da Saúde Pública, da Consellería de Sanidade, ditou resolución do expediente sancionador 2014228TA-PO, incoado na Xefatura Territorial de Pontevedra a Billancos, S.L. (Cervecería Cucurucho).</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e ao non ser posible a súa práctica, por medio da presente cédula e segundo o disposto no número 5 do referido artigo, notifícaselle a Billancos, S.L. (Cervecería Cucurucho), o contido da resolución que figura como anexo, para que poida ter coñecemento daquela.</p>
    <p>Así mesmo, fáiselle saber o dereito que a asiste para interpor recurso de alzada ante a conselleira de Sanidade no prazo dun mes, contado desde o seguinte á publicación da presente cédula, segundo establece o artigo 115 da Lei 30/1992, do 26 de novembro, e lémbraselle o seu dereito a consultar o expediente, depositado nas dependencias desta Dirección Xeral de Innovación e Xestión da Saúde Pública, sita en San Lázaro, s/n, Santiago de Compostela, e obter, de ser o caso, copia deste, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade co contido desta resolución, o pagamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte. Todo isto mediante o ingreso que deberá efectuar en calquera oficina de Abanca, do BBVA, transacción 1316, NIF S1511001H, ou do Santander, empregando os impresos normalizados que se lle facilitarán nas dependencias desta dirección xeral. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>A presente cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro.</p>
    <p>Santiago de Compostela, 19 de xaneiro de 2015</p>
    <footer><p>Sonia Martínez Arca<br>Directora xeral de Innovación e Xestión da Saúde Pública</p></footer>
    <h2>ANEXO</h2>
    <p>Nº de expediente: 2014228TA-PO. </p>
    <p>Denunciada: Billancos, S.L. (Cervecería Cucurucho).</p>
    <p>Documento de identificación: B32342446.</p>
    <p>Último enderezo coñecido: rúa Ribeira Sacra, C.C. Ponte Vella, 32002 Ourense.</p>
    <p>Feito imputado: infracción en materia sanitaria.</p>
    <p>Preceptos infrinxidos: artigos 4.d), 19.3.n) e 20.1 da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco (BOE nº 309, do 27 de decembro), modificada pola Lei 42/2010, do 30 de decembro (BOE nº 318, do 31 de decembro).</p>
    <p>Tipificación: grave.</p>
    <p>Sanción imposta: 601 €.</p>

