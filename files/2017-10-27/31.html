---
date: '2017-10-27'
id: G0422-241017-0003
page: 50091
number: 205
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 20 de outubro de 2017, da Dirección Xeral de Ordenación do
  Territorio e Urbanismo, pola que se lle dá publicidade á parte dispositiva da
  Sentenza do 8 de febreiro de 2017, ditada pola Sala do
  Contencioso-Administrativo, Sección Quinta do Tribunal Supremo.
range: Resolución
url: >-
  https://www.xunta.gal/dog/Publicados/2017/20171027/AnuncioG0422-241017-0003_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Quinta da Sala do Contencioso-Administrativo do Tribunal Supremo, do 8 de febreiro de 2017, ditou sentenza no recurso de casación número 1119/2016, rectificada polo auto do Tribunal Supremo do 4 de xullo de 2017 e interposto contra a sentenza pronunciada, do 11 de febreiro de 2016, pola Sección Segunda da Sala do Contencioso-Administrativo do Tribunal Superior de Xustiza de Galicia, no procedemento ordinario 4656/2013, por Isabel Meirama Barral. Esta sentenza, que devén firme, na súa parte dispositiva literalmente di:</p>
    <p>«1. Procede o recurso de casación 1119/2016 interposto pola representación procesual de Isabel Meirama Barral contra a Sentenza do 11 de febreiro de 2016, ditada pola Sala do Contencioso-Administrativo do Tribunal Superior de Xustiza de Galicia, Sección Segunda, no recurso nº 4656/2013, que se casa e anula.</p>
    <p>2. Estimar en parte o recurso contencioso-administrativo interposto por Isabel Meirama Barral contra a Orde do 3 de xullo de 2013, da Consellería de Medio Ambiente, Territorio e Infraestruturas da Xunta de Galicia, pola que se aprobou definitivamente a modificación puntual do Plan xeral de ordenación de Oleiros, no polígono 16 Rúa das Viñas, que anulamos no particular relativo ao itinerario peonil de acceso ao equipamento público EQ-1 do referido polígono.</p>
    <p>3. Non facemos expresa imposición sobre as custas deste recurso de casación nin sobre as de instancia».</p>
    <p>Santiago de Compostela, 20 de outubro de 2017</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

