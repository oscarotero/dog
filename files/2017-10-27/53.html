---
date: '2017-10-27'
id: L224-061017-0001
page: 50125
number: 205
agency: Concello de Lalín
section: VI. Anuncios. b) Administración local.
title: >-
  ANUNCIO de exposición pública da aprobación inicial da modificación puntual
  número 15 do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2017/20171027/AnuncioL224-061017-0001_gl.html
---
<p>O Pleno do Concello de Lalín, na sesión do día 6 de setembro de 2017, acordou aprobar inicialmente o expediente de modificación puntual nº 15 do Plan xeral de ordenación municipal (PXOM) de Lalín.</p>
    <p>De acordo co disposto no artigo 60.6 da Lei 2/2016, do 10 de febreiro, do solo de Galicia, sométese o expediente á información pública, durante un prazo de dous (2) meses, mediante anuncio publicado nun dos xornais de maior difusión na provincia e no <em>Diario Oficial de Galicia.</em></p>
    <p>O prazo dos dous meses comezará a contar desde o día seguinte ao da publicación do presente anuncio no <em>Diario Oficial de Galicia</em>.</p>
    <p>Durante o citado período, o expediente quedará, con todos os documentos que o integran, á disposición de calquera persoa que queira examinalo para os efectos de poder presentar as alegacións que se consideren pertinentes.</p>
    <p>O Concello trasladará a documentación ao órgano autonómico competente en materia de urbanismo, o cal realizará as consultas previstas no documento de alcance do estudo ambiental estratéxico, dará audiencia aos municipios limítrofes e solicitará os informes sectoriais autonómicos preceptivos, que deberán ser emitidos no prazo de tres meses, transcorrido o cal se entenderán emitidos con carácter favorable, segundo o disposto no artigo 60.7 da Lei 2/2016.</p>
    <p>Así mesmo, o Concello solicitará os informes correspondentes dos organismos estatais, que deberán ser emitidos de acordo co disposto na normativa de aplicación.</p>
    <p>Lalín, 3 de outubro de 2017</p>
    <footer><p>O alcalde<br>P.D. (Decreto do 29.6.2015)<br>Nicolás González Casares<br>Concelleiro delegado de Urbanismo</p></footer>

