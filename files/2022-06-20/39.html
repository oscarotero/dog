---
date: '2022-06-20'
id: L130-150622-0002
page: 35534
number: 117
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do estudo de detalle na rúa Emilio González
  López, polígono de Los Rosales, A Coruña (expediente 631/2022/157).
range: Anuncio
url: >-
  https://www.xunta.gal/dog/Publicados/2022/20220620/AnuncioL130-150622-0002_gl.html
---
<p>A Xunta de Goberno Local, na sesión que tivo lugar o 8 de xuño de 2022, acordou aprobar inicialmente o documento denominado estudo de detalle para a ordenación do volume edificable no solar nº 50 da rúa Emilio Glez. López, polígono de Los Rosales, A Coruña. Maio 2022, promovido por Desarrolla Obras y Servicios, S.L., redactado por Arqyur, S.C. e asinado polo arquitecto Alfredo Garrote Pazos e as arquitectas Mónica Mesejo Conde e Sara Prieto Hortas.</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e artigos 194.2 e 207 do seu regulamento, sométese o expediente a información pública polo prazo dun (1) mes contado desde o día seguinte ao da última das publicacións deste anuncio, no <em>Diario Oficial de Galicia</em> ou nun dos xornais de maior difusión na provincia, para que calquera persoa poida examinar o estudo de detalle e formular as alegacións que procedan.</p>
    <p>A documentación estará á disposición no taboleiro de anuncios da sede electrónica do concello, na epígrafe información urbanística, na web de Urbanismo, e no visor «Desenvolvemento do Planeamento». Tamén poderá consultarse fisicamente nas dependencias da Área de Urbanismo, Vivenda, Infraestruturas e Mobilidade do Concello da Coruña (praza de Indalecio Prieto, 1-3), das 9.00 ás 13.00 horas, logo de cita que se solicitará por escrito no Rexistro Municipal ou dirixirase ao registrourbanismo@coruna.es. </p>
    <p>A Coruña, 9 de xuño de 2022</p>
    <footer><p>A alcaldesa<br>P.D. (Decreto 3847/2019, do 27 de xuño)<br>María Hernández García<br>Directora da Área de Urbanismo</p></footer>

