---
date: '2022-06-20'
id: G0655-150622-0004
page: 35108
number: 117
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  DECRETO 110/2022, do 9 de xuño, polo que se nomea reitor magnífico da
  Universidade de Vigo o profesor doutor Manuel Joaquín Reigosa Roger.
range: Decreto
url: >-
  https://www.xunta.gal/dog/Publicados/2022/20220620/AnuncioG0655-150622-0004_gl.html
---
<p>A Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, regula no seu artigo 20 a forma de elección do reitor e dispón que será nomeado polo órgano correspondente da Comunidade Autónoma.</p>
    <p>Pola súa banda, os estatutos da Universidade de Vigo, aprobados polo Decreto 13/2019, do 24 de xaneiro, dispoñen, no seu artigo 28, que o reitor será elixido pola comunidade universitaria mediante elección directa e sufraxio universal libre e secreto e nomeado pola Xunta de Galicia.</p>
    <p>En virtude do disposto no artigo 20 da Lei 6/2001, do 21 de decembro, e nos estatutos da propia universidade, tivo lugar o día 4 de maio de 2022 un novo proceso electoral para a elección de reitor.</p>
    <p>A Secretaría Xeral da Universidade de Vigo comunica á Consellería de Cultura, Educación e Universidade, que o día 11 de maio de 2022 a Comisión Electoral proclamou como reitor o profesor doutor Manuel Joaquín Reigosa Roger.</p>
    <p>Na súa virtude, en uso das atribucións que me confire a Lei 1/1983, do 22 de febreiro, reguladora da Xunta e da súa Presidencia, por instancia da Universidade de Vigo, por proposta do conselleiro de Cultura, Educación, Formación Profesional e Universidades e logo de deliberación do Consello da Xunta de Galicia na súa reunión do nove de xuño de dous mil vinte e dous,</p>
    <h2>DISPOÑO:</h2>
    <p>Artigo único</p>
    <p>Nomear reitor magnífico da Universidade de Vigo o profesor doutor Manuel Joaquín Reigosa Roger.</p>
    <p>Santiago de Compostela, nove de xuño de dous mil vinte e dous</p>
    <footer><p>Alfonso Rueda Valenzuela<br>Presidente</p></footer>
    <p class="dog-firma-izq">Román Rodríguez González<br>Conselleiro de Cultura, Educación, Formación Profesional e Universidades</p>

