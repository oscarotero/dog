---
date: '2020-08-17'
id: G0426-310720-0002
page: 32806
number: 165
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 30 de xullo de 2020, da Xefatura Territorial de Ourense, polo que
  se comunica a aprobación do acordo de concentración parcelaria da zona de San
  Bartolomeu de Berrande (Vilardevós, Ourense).
range: Anuncio
url: >-
  https://www.xunta.gal/dog/Publicados/2020/20200817/AnuncioG0426-310720-0002_gl.html
---
<p>Comunícase a todos os interesados na concentración parcelaria da zona de San Bartolomeu de Berrande (Vilardevós, Ourense), declarada de utilidade pública e urxente execución polo Decreto 247/2008, do 23 de outubro (DOG núm. 216, do 6 de novembro), o seguinte:</p>
    <p>Primeiro. O 14 de xullo de 2020, o director xeral de Desenvolvemento Rural aprobou o acordo de concentración parcelaria da zona de San Bartolomeu de Berrande (Vilardevós, Ourense).</p>
    <p>Segundo. O acordo de concentración seralle notificado individualmente a cada un dos afectados e estará exposto ao público no Concello de Vilardevós e na zona. Os documentos que se poden examinar no citado concello refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Contra esta resolución, que non pon fin á vía administrativa, os interesados poderán interpoñer recurso de alzada, ante a persoa titular da Consellería do Medio Rural, dentro do prazo dun (1) mes, contado desde o día seguinte ao da recepción da notificación persoal ou da publicación substitutiva. Os recursos poderanse presentar na Xefatura Territorial da Consellería do Medio Rural en Ourense (Florentino L. Cuevillas, 4 e 6, baixo), nas oficinas centrais da consellería en Santiago de Compostela (San Caetano, s/n) ou en calquera das dependencias a que fai referencia a Lei 39/2015, do 1 de outubro, do procedemento administrativo común das administracións públicas.</p>
    <p>Os planos do acordo están accesibles na internet, na páxina web da Consellería do Medio Rural, no enderezo:</p>
    <p>https://ovmediorural.xunta.gal/gl/consultas-publicas/concentracions-parcelarias-procesos </p>
    <p>Ourense, 30 de xullo de 2020</p>
    <footer><p>Yago Borrajo Sánchez<br>Xefe territorial de Ourense</p></footer>

