---
date: '2020-08-17'
id: G2017-050820-0002
page: 32769
number: 165
agency: Universidade da Coruña
section: IV. Oposicións e concursos.
title: >-
  RESOLUCIÓN do 5 de agosto de 2020 pola que se nomea catedrática de
  universidade da área de coñecemento de Filoloxía Románica a María Dolores
  Sánchez Palomino.
range: Resolución
url: >-
  https://www.xunta.gal/dog/Publicados/2020/20200817/AnuncioG2017-050820-0002_gl.html
---
<p>De conformidade coa proposta da comisión designada para xulgar o concurso de acceso que convocou esta universidade pola Resolución do 8 de xuño de 2020 (BOE do 12 de xuño), para a provisión da praza número 20/010 de catedrática de universidade da área de coñecemento de Filoloxía Románica, departamento de Letras desta universidade, a favor de María Dolores Sánchez Palomino, con DNI número ***4943**, e unha vez que a persoa interesada acreditou os requisitos establecidos na convocatoria.</p>
    <p>Esta reitoría, no uso das atribucións que lle confire o artigo 20 da Lei 6/2001, do 21 de decembro, de universidades, e demais disposicións que a desenvolven, resolveu nomear a María Dolores Sánchez Palomino catedrática de universidade da área de coñecemento de Filoloxía Románica, departamento de Letras desta universidade.</p>
    <p>Este nomeamento producirá plenos efectos a partir da correspondente toma de posesión pola interesada, que deberá efectuarse no prazo máximo de vinte (20) días, contados desde o día seguinte ao da publicación deste nomeamento no Boletín Oficial del Estado; para estes efectos o mes de agosto será inhábil.</p>
    <p>Contra a presente resolución, que esgota a vía administrativa, poderá interpoñer recurso contencioso-administrativo no prazo de dous (2) meses, que se contarán desde o día seguinte ao da súa publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderá interpoñer recurso de reposición ante esta reitoría, no prazo dun (1) mes, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 5 de agosto de 2020</p>
    <footer><p>Julio E. Abalde Alonso<br>Reitor da Universidade da Coruña</p></footer>

