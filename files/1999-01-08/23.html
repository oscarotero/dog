---
date: '1999-01-08'
id: 23DA
page: 237
number: 4
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de notificación de sentencia. (130/1998).
range: Edicto
url: 'https://www.xunta.gal/dog/Publicados/1999/19990108/Anuncio23DA_gl.html'
---
<p>En Santiago de Compostela o vinte de novembro de mil novecentos noventa e oito.</p>
<p>Vistos os presentes autos de xuízo de faltas número 1/1998, por José Espinosa Lozano, maxistrado-xuíz de primeira instancia de instrucción número un desta cidade, dictouse esta resolución de acordo co que se dirá, sendo partes Rosalía Gil García e Jesús Sánchez Vázquez, como denunciantes, e como denunciados, José Manuel Vázquez García, Miguel Ángel Calvo Bello e Víctor Manuel Duro Rodríguez, este último a través da súa avogada e procurador Bugallo Varela e Barreiro Fernández, respectivamente.</p>
<p>1. Antecedentes:</p>
<p>Primeiro. As actuacións teñen a súa orixe na denuncia que con data do 29 de xuño de 1997 puxo perante a Comisaría de Santiago a Gil García, na cal manifestou que sobre as 4 horas, cando estaba</p>
<p>no seu domicilio co seu home (Sánchez Vázquez), se presentaron os tres denunciados, que eran coñecidos da súa filla, Víctor e Manuel, e o terceiro (José Manuel) que levaba unha arma de cor escura, dicindo que era policía, esixindo que a súa filla entregase unhas fitas de casetes, dando golpes na porta, a cal chegaron a romper pola parte superior, intentando pasar dentro.</p>
<p>Que ó dárlle-las fitas pola ventá lle dixeron que ían mata-lo seu home, saíndo este último cun martelo e un coitelo para defendela, ante o cal fuxiron, e cando a denunciante ía coa súa filla chama-la policía desde unha cabina, o que se fixo pasar por policía arrincoulle o teléfono das mans e díxolle que o seu home tivese coidado ó andar pola rúa.</p>
<p>Segundo. Suspendida a vista oral do 17 de marzo de 1998, toda vez que os danos na porta non eran prexuízo dos denunciantes, ó se-la vivenda de aluguer, e non ter sido identificada e citada a persoa propietaria, resultou ser esta Rosa de la Fuente Calvo, a cal renunciou a tódalas súas accións con posterioridade á nova suspensión do xuízo, que estaba sinalado para o 2 de xuño de 1998, e que non puido ter lugar por non estar citado o Calvo Bello.</p>
<p>Terceiro. Na última vista, que tivo lugar o 17 de novembro de 1998, non compareceron máis que o Vázquez García, o procurador e a Lda. do Duro</p>
<p>Rodríguez, solicitando a Lda. a absolución do seu cliente por falta de acusación.</p>
<p>2. Feitos probados:</p>
<p>Primeiro. Non chegaron a probarse os actos que se detallan na denuncia, que se resume no antecedente primeiro desta resolución, e que se dan aquí por reproducidos por cuestións de brevidade.</p>
<p>3. Fundamentos de dereito:</p>
<p>Primeiro. Procede facer algunhas puntualizacións: así, dunha parte, considerouse como denunciante (por ameazas e coaccións) a Jesús Sánchez Vázquez, cando a denuncia a puxo só a súa esposa, Gil García, non quedando constancia de que actuase ademais de en nome propio, en nome do seu home, como mandataria verbal del. Doutra banda, considerouse desde o inicio que os danos causados na porta non foron intencionados se non de maneira accidental, razón pola cal non se peritaron estes, nin interveu o Ministerio Fiscal na causa, non foi citada a xuízo a propietaria do piso danado unha vez que constou a renuncia ás súas accións. E, por último, que a Gil García e o seu home, non compareceron ó xuízo nin na sesión do 2 de xuño nin na do 17 de novembro de 1998, deducíndose disto o seu desinterese polo asunto, posiblemente por tantas suspensións, e non acreditando causa para non facelo. O certo é que non saben se o Calvo Bello foi ou non citado para o 17 de novembro, polo que se chegaría a igual </p>
<p>resultado se houbese outra nova suspensión. De non se-la vontade da prexudicada desentenderse xa do asunto poderá facelo ver a través do recurso de apelación.</p>
<p>Segundo. Sendo necesaria a actividade da parte prexudicada para a persecución das conductas tipificadas no artigo 620 do Código Penal, a falta de acusación implica necesariamente a sentencia absolutoria, non devengándose custas.</p>
<p>Decido: absolvo a José Manuel Vázquez García, Víctor Manuel Duro Rodríguez e Miguel Ángel Calvo Bello, respecto de responsabilidade penal polos feitos que se lles imputan.</p>
<p>Así por esta miña sentencia, que será notificada ás partes coa advertencia de que contra ela poderán interpoñer recurso de apelación perante este xulgado para a Audiencia Provincial da Coruña no prazo de cinco días desde a última notificación, e da que se unirá certificación ás actuacións orixinais para a súa notificación e cumprimento, pronúncioo, mándoo e asínoo.</p>
<p>Publicación. A anterior sentencia foi lida e publicada por José Espinosa Lozano, maxistrado-xuíz de primeira instancia e instrucción número un, que a dictou constituído en audiencia pública, no día da data. Dou fe.</p>
<p>Rubricado</p>
<p>11084</p>

