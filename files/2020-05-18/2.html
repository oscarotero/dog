---
date: '2020-05-18'
id: G0424-080520-0002
page: 20434
number: 95
agency: 'Consellería de Economía, Emprego e Industria'
section: II. Autoridades e persoal. b) Nomeamentos.
title: >-
  ORDE do 5 de maio de 2020 pola que se dispón o nomeamento dun membro do
  Consello Asesor en Investigación e Innovación de Galicia.
range: Orde
url: >-
  https://www.xunta.gal/dog/Publicados/2020/20200518/AnuncioG0424-080520-0002_gl.html
---
<p>A Lei 5/2013, do 30 de maio, de fomento da investigación e da innovación de Galicia, modificada pola Lei 13/2015, do 24 de decembro, de medidas fiscais e administrativas, e pola Lei 7/2019, do 23 de decembro, de medidas fiscais e administrativas, creou o Consello Asesor en Investigación e Innovación de Galicia como o órgano colexiado de participación e consulta dos axentes do Sistema galego de investigación e innovación nos asuntos relacionados coa investigación, transferencia, valorización e innovación.</p>
    <p>Mediante a Orde do 25 de xuño de 2019, publicada no DOG número 129, do 9 de xullo de 2019, e a Orde do 3 de setembro de 2019, publicada no DOG número 192, do 9 de outubro, nomeáronse os membros do Consello Asesor en Investigación e Innovación de Galicia, de acordo cos artigos 22.1 e 22.3 de dita lei.</p>
    <p>O artigo 2 da Orde do 25 de xuño dispón que, unha vez que o Consello Galego de Cámaras designe unha persoa en representación das empresas, se procederá ao seu nomeamento; dese modo quedará completada a composición do Consello.</p>
    <p>Polo exposto e por proposta do Consello Galego de Cámaras,</p>
    <h2>DISPOÑO:</h2>
    <p>Artigo 1. Nomear a Constantino Fernández Pico como membro do Consello Asesor en Investigación e Innovación de Galicia en representación do Consello de Cámaras de Galicia.</p>
    <p>Artigo 2. O dito nomeamento, conforme o artigo 22.4 da Lei 5/2013, do 30 de maio, de fomento da investigación e da innovación de Galicia, modificado pola Lei 13/2015, do 24 de decembro, de medidas fiscais e administrativas, e pola Lei 7/2019, do 23 de decembro, de medidas fiscais e administrativas, terá unha duración do mandato de catro anos, sen posibilidade de reelección.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 5 de maio de 2020</p>
    <footer><p>Francisco Conde López<br>Conselleiro de Economía, Emprego e Industria</p></footer>

