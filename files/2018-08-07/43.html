---
date: '2018-08-07'
id: G0181-230718-0001
page: 36706
number: 150
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 18 de xullo de 2018, do Servizo Provincial de Pontevedra, polo que
  se sinala a data para a formalización das actas de ocupación dos bens e
  dereitos afectados polo  proxecto de construción do itinerario peonil e
  ciclista na PO-308, treito O Covelo-Raxó (punto quilométrico 8+190 a 11+890),
  no concello de Poio (clave PO/16/102.06).
range: Anuncio
url: >-
  https://www.xunta.gal/dog/Publicados/2018/20180807/AnuncioG0181-230718-0001_gl.html
---
<p>En cumprimento do disposto no artigo 49 do Regulamento de expropiación forzosa, do 26 de abril de 1957, este servizo resolveu efectuar o pagamento dos depósitos previos e indemnizacións por rápida ocupación correspondentes a expedientes de expropiación forzosa instruídos para o termo municipal de Poio, con motivo das obras do proxecto de construción do itinerario peonil e ciclista na PO-308, treito O Covelo-Raxó (p.q. 8+190 a 11+890), no concello de Poio, aos propietarios dos predios cuxa relación figura exposta no taboleiro de anuncios do concello referido.</p>
    <p>En cumprimento do artigo 55 do Regulamento de expropiación forzosa, do 26 de abril de 1957, convócanse ao acto de formalización das actas de ocupación que terá lugar:</p>
    <p>Concello: Poio.</p>
    <p>Lugar: casa consistorial (praza do Mosteiro, número 1).</p>
    <p>Data: 30 de agosto de 2018.</p>
    <p>Hora: das 9.30 ás 13.00 horas.</p>
    <p>No mesmo acto ofertaranse aos propietarios as valoracións establecidas pola Administración para cada un dos predios en concepto de mutuo acordo.</p>
    <p>O presente acordo faise público, para xeral coñecemento, advertíndolles aos titulares que na acta figurarán os donos da cousa ou titulares do dereito expropiado e que non se admitirá representación senón por medio de poder debidamente autorizado (notarial, xudicial ou do consulado), xa sexa xeral ou particular para este caso, polo que deberán achegar a documentación necesaria para acreditar a sucesión en caso de figurar o terreo a nome de herdeiros e deberán identificarse co documento nacional de identidade.</p>
    <p>De conformidade co artigo 44 da Lei 39/2015, do 1 de outubro, do procedemento administrativo común das administracións públicas, publicarase o anuncio no <em>Boletín Oficial del Estado</em>, o que lles servirá de notificación aos propietarios descoñecidos e dos cales se ignore o lugar de notificación, ou ben se, intentada esta, non se puider practicar.</p>
    <p>Pontevedra, 18 de xullo de 2018</p>
    <footer><p>O xefe provincial de Pontevedra<br>P.D. (Orde do 20.7.2015)<br>Alfonso Tenorio Aranguren<br>Enxeñeiro de Funcións Facultativas</p></footer>

