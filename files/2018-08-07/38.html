---
date: '2018-08-07'
id: G0426-200718-0005
page: 36693
number: 150
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 19 de xullo de 2018, do Xurado Provincial de Clasificación de Montes
  Veciñais en Man Común de Pontevedra, polo que se publica o acordo sobre o
  deslindamento parcial realizado entre as comunidades de montes veciñais en man
  común da Picoña e de Santa María de Salceda, do concello de Salceda de
  Caselas, ao respecto da estrema común dos seus montes.
range: Edicto
url: >-
  https://www.xunta.gal/dog/Publicados/2018/20180807/AnuncioG0426-200718-0005_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáse publicidade ao acordo adoptado polo Xurado Provincial de Clasificación de Montes Veciñais en Man Común de Pontevedra, no 3 de xullo 2018, en relación co deslindamento parcial entre as comunidades de montes veciñais en man común da Picoña e Santa María de Salceda, do concello de Salceda de Caselas, ao respecto da estrema común dos seus montes.</p>
    <p>Feitos:</p>
    <p>Primeiro. A Lei 7/2012, do 28 de xuño, de montes de Galicia (DOG núm. 140, do 23 de xullo), na súa disposición derradeira segunda modifica o artigo 25 da Lei 13/1989, do 10 de outubro, de montes veciñais en man común, e elimina a obriga da Administración forestal de proceder ao deslindamento e sinalización dos montes veciñais. Por tanto, esta competencia corresponde ás comunidades propietarias consonte os artigos 53 e 54 da Lei de montes de Galicia.</p>
    <p>Segundo. Con data do 20.11.2015 as CCMMVMC da Picoña e de Santa María de Salceda comunican ao Xurado Provincial de Montes Veciñais en Man Común o acordo sobre a estrema entre ambas as comunidades. A documentación que consta no expediente consonte o artigo 53 da Lei 7/2012 é a seguinte: acto de conciliación no Xulgado de Paz de Salceda de Caselas, certificados de aprobación en asemblea xeral de ambas as comunidades e cartografía dixital.</p>
    <p>Terceiro. Con data do 5.2.2016, o xefe da Sección de Topografía informa do seguinte: «Na documentación recibida inclúese un deslindamento da CMVMC da Picoña con propiedades particulares seguindo os marcos do antigo UP número 506. Ao respecto da liña que define a nova estrema entre as dúas comunidades, tamén deslindan propiedades particulares, segundo reflicte a propia documentación recibida e o antigo UP 506. Esta nova estrema cambia o linde definido polo deslindamento mais os marcos do antigo UP 506».</p>
    <p>Cuarto. A liña de deslindamento preséntase en dous estudos topográficos:</p>
    <p>Parte 1. Redactado polo enxeñeiro operador Julio Piñeiro Barros cos puntos: punto núm. 1: cruz na rocha; punto núm. 2: cruz na rocha; punto núm. 3: cruz na rocha; punto núm. 4: marco novo; punto núm. 5: marco novo; punto núm. 6: marco novo; punto núm. 7: marco monte UP 165. Esta liña continúa no punto núm. 8: marco monte UP 160 e remata no punto núm. 98: marco monte UP 159.</p>
    <p>Parte 2. Redactado pola enxeñeira operadora Rita Vázquez cos puntos pedra gravada núm. 1; pedra gravada núm 2; pedra gravada núm. 3; pedra gravada núm. 4 e pedra gravada núm. 5.</p>
    <p>Quinto. Descrición da liña poligonal que determina o deslindamento de mutuo acordo entre os montes veciñais en man común da Picoña e de Santa María de Salceda (UTM ETRS89):</p>
    <p>Punto núm. 1 cruz na rocha X: 536918,2670 Y: 4664834,778 Z: 435,75</p>
    <p>Punto núm. 2 cruz na rocha X: 537006,2240 Y: 4664599,335 Z: 416,98</p>
    <p>Punto núm. 3 cruz na rocha X: 537037,298 Y: 4664449,975 Z: 379,42</p>
    <p>Punto núm. 4 marco novo X: 537082,5691 Y: 4664338,697 Z: 326,70</p>
    <p>Punto núm. 5 marco novo X: 537118,6239 Y: 4664394,147 Z: 328,92</p>
    <p>Punto núm. 6 marco novo X: 537161,8490 Y: 4664364,469 Z: 304,70</p>
    <p>Punto núm. 7 marco monte UP 165 X: 537150,3320 Y: 4664315,318 Z: 300,62</p>
    <p>Punto núm. 8 marco monte UP 160</p>
    <p>Punto núm. 9 marco monte UP 159</p>
    <p>Pedra gravada núm. 1</p>
    <p>Pedra gravada núm. 2</p>
    <p>Pedra gravada núm. 3</p>
    <p>Pedra gravada núm. 4</p>
    <p>Pedra gravada núm. 5</p>
    <p>Por todo o exposto, o Servizo de Montes emite informe favorable ao deslindamento solicitado, sempre que se exclúa a liña de deslindamento entre o punto núm. 7 marco monte UP 165 e o punto núm. 8 marco monte UP 160, xa que esta liña divide propiedades privadas tal e como consta na planimetría presentada.</p>
    <p>Consideracións legais e técnicas:</p>
    <p>Primeira. A Lei 7/2012, do 28 de xuño, de montes de Galicia, regula nos artigos 52 e 54 o procedemento de deslindamento de montes veciñais en man común e establece, entre outras, a obriga de publicar a resolución do Xurado no Diario Oficial de Galicia.</p>
    <p>Segunda. Da documentación fornecida polas comunidades e do informe técnico do Servizo de Montes desta xefatura territorial, conclúese que a avinza entre as CCMMVMC da Picoña e de Santa María de Salceda é congruente coas respectivas resolucións de clasificación e coas estremas nelas descritas.</p>
    <p>Revisada a liña de deslindamento presentada, a documentación achegada e o informe técnico do Servizo de Montes da xefatura territorial da Consellería do Medio Rural de Pontevedra e en atención ao disposto nos artigos 53, 54 e na disposición transitoria décimo cuarta da Lei 7/2012, de montes de Galicia, este xurado provincial, por unanimidade dos seus membros,</p>
    <h2>ACORDA:</h2>
    <p>Primeiro. Aprobar o deslindamento parcial realizado entre as CCMMVMC da Picoña e Santa María de Salceda, respecto da súa estrema común, nos termos indicados no antecedente de feito cuarto e quinto, e de acordo cos planos topográficos achegados e validados mediante informe técnico do Servizo de Montes.</p>
    <p>Segundo. Notificar este acordo ás comunidades propietarias afectadas e publicalo no Diario Oficial de Galicia para dar cumprimento ao disposto na Lei 7/2012, do 28 de xuño, de montes de Galicia.</p>
    <p>Contra a presente resolución, que pon fin á vía administrativa, poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra, no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ao da súa publicación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e cos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Pontevedra, 19 de xullo de 2018</p>
    <footer><p>Antonio Crespo Iglesias<br>Presidente do Xurado Provincial de Clasificación de Montes Veciñais<br>en Man Común de Pontevedra</p></footer>

