---
date: '2000-01-25'
id: 2DCA
page: 1
number: 16
agency: CONCELLO DE FOZ
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2000/20000125/Anuncio2DCA_gl.html'
---
<p>A Corporación Municipal, en sesión extraordinaria que tivo lugar o día 10 de decembro de 1999, prestou a súa aprobación ó prego de cláusulas administrativas particulares que rexerán no concurso para a adquisición de terreos para a construcción dun novo centro de sáude na vila de Foz, o cal se expón ó público polo prazo de oito días hábiles contados a partir da publicación deste anuncio no BOP, para que poidan presentarse reclamacións.</p>
<p>Simultaneamente, comeza o prazo de presentación de ofertas, aínda que a licitación se aprazará cando resulte necesario no suposto de que se formulen reclamacións contra o prego de condicións, segundo establecen os artigos 122 e 123 do Real decreto lexislativo 781/1986, do 18 de abril. O dito prazo será de quince días naturais contados desde o seguinte ó da publicación desta licitación no BOP de Lugo e no DOG, tomando como día para o comezo do cómputo o da última publicación, segundo sinala a cláusula once do prego.</p>
<p>1. Entidade adxudicadora: Concello de Foz.</p>
<p>2. Obxecto do contrato: adquisición de terreos para a construcción dun novo centro de saúde na vila de Foz.</p>
<p>3. Tramitación: ordinaria.</p>
<p>4. Procedemento: aberto.</p>
<p>5. Forma: concurso.</p>
<p>6. Tipo de licitación: 18.750.000, IVE incluído.</p>
<p>7. Financiamento e forma de pagamento:</p>
<p>Exercicio do ano 1999. Partida 432.680, 9.500.000 ptas. Serán aboados no momento da for</p>
<p>malización da correspondente escritura pública de compravenda.</p>
<p>Exercicio do ano 2000. Partida 412.601.00, 9.250.000 ptas. Este segundo pagamento, na contía resultante do prezo de adxudicación resultante do concurso, será aboado unha vez aprobado e vixente o orzamento municipal correspondente ó exercicio económico do ano 2000 e, en calquera caso, antes do 1 de xullo do devandito ano.</p>
<p>8. Duración do contrato: o contrato de compravenda será a perpetuidade e a entrega do inmoble por parte do adxudicatario farase no momento da formalización da correspodente escritura pública de compravenda.</p>
<p>9. Lugar de presentación das proposicións: Secretaría Xeral do Concello de Foz, das 9 ás 14 horas (en man).</p>
<p>10. Prazo de presentación das proposicións: 15 días naturais contados desde o seguinte ó da publicación deste anuncio no BOP e no DOG, tomando como día para o comezo do cómputo do prazo o seguinte ó da última publicación.</p>
<p>11. Fianza provisional: 375.000 pesetas.</p>
<p>12. Fianza definitiva: 4% do prezo de adxudicación.</p>
<p>13. Apertura de plicas: salón de sesións da Casa do Concello de Foz, ás 12 horas do primeiro día hábil ó do remate do prazo de presentación de proposicións.</p>
<p>14. Proposicións e documentación complementaria: as proposicións para tomar parte no concurso presentaranse en dous sobres lacrados (sobre A e sobre B) facendo constar en cada un deles o seu contido na forma que a seguir se indica:</p>
<p>Sobre A que levará na súa carauta o lema «Documentación presentada por... para tomar parte no concurso convocado polo Concello de Foz para a adquisición de terreos con destino á construcción dun centro de saúde na vila de Foz».</p>
<p>Neste sobre A incluirase a documentación seguinte:</p>
<p>a) DNI, ou fotocopia autenticada del, do concursante ou dos concursantes.</p>
<p>b) Número de identificación fiscal, ou fotocopia autenticada del, do concursante ou dos concursantes.</p>
<p>c) Declaración xurada do concursante ou dos concursantes de non atoparse incursos en ningunha das circunstancias de prohibición para contratar coa Administración, que establece o artigo 20 da Lei 13/1995, do 18 de maio.</p>
<p>d) Xustificante acreditativo de ter depositada a fianza provisional.</p>
<p>e) Escritura de poder, se se actúa en representación doutra persoa, legalizado, se é o caso, e verificado na súa suficiencia polo secretario municipal.</p>
<p>f) Escritura de constitución da sociedade mercantil, inscrita no Rexistro Mercantil, cando concorra unha sociedade desta natureza xurídica.</p>
<p>g) Declaración xurada do representante legal da sociedade, debidamente acreditado e facultado, acreditativa de que a dita sociedade se atopa ó día no pagamento das súas obrigas tributarias e da Seguridade Social.</p>
<p>Sobre B que levará na súa carauta o lema «Proposición económica presentada por... para tomar parte no concurso convocado polo Concello de Foz para a adquisición de terreos con destino á construcción dun centro de saúde na vila de Foz».</p>
<p>Neste sobre B incluirase a documentación seguinte:</p>
<p>a) Proposición segundo o seguinte modelo:</p>
<p>Modelo de proposición.</p>
<p>D... con enderezo en... provisto do DNI nº... e do NIF nº..., no seu propio nome (ou na representación de... con CIF nº... como acredita por...), sabedor do concurso convocado polo Concello de Foz para a adquisición de terreos con destino á construcción dun centro de saúde na vila de Foz, anunciado no BOP nº... con data do... e no DOG nº... con data do..., o prego de cláusulas administrativas do cal, aprobado polo Concello Pleno na súa sesión con data do..., coñece e acepta integramente.</p>
<p>Oferta os terreos que a seguir se describen:</p>
<p>Localización...</p>
<p>Superficie... (expresada en metros cadrados).</p>
<p>Lindes... no prezo de... (letra e número) pesetas, IVE incluído.</p>
<p>En..., ... de... de 1999.</p>
<p>O concursante.</p>
<p>Asinado.</p>
<p>b) Título de propiedade dos terreos ofertados con documentación acreditativa da liberdade de cargas e gravames do inmoble.</p>
<p>c) Plano de situación dos terreos ofertados, indicado sobre a cartografía das normas subsidiarias de planeamento do concello de Foz.</p>
<p>d) Plano acotado dos terreos ofertados.</p>
<p>Foz, 22 de decembro de 1999.</p>
<p>José María García Rivera</p>
<p>Alcalde</p>

