---
date: '2002-07-12'
id: E3EE
page: 10
number: 134
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2002/20020712/AnuncioE3EE_gl.html'
---
<p>A Comisión de Goberno do Concello, na sesión que tivo lugar o día 3 de xuño de 2002, aprobou inicialmente o proxecto de delimitación e inicio do expediente de reparcelación do solo urbanizable programado número 6 (SUP-6) de Santa Marta.</p>
<p>Os lindes do ámbito delimitado son:</p>
<p>Norte: Colexio Divino Maestro, Igrexa de Santa Marta, traseiras dos edificios sitos nos números 2 e 3 da rúa Monte de Conxo, e entre os números 53 e 67 da rúa de Santa Marta de Arriba e entre os números 1 a 27 da rúa da Choupana.</p>
<p>Sur: terreos clasificados como urbanizables non programados do SUNP-16 de Volta do Castro.</p>
<p>Leste: terreos clasificados como urbanizables do SUP-4 de Conxo e urbanos do PERI-2 de Conxo de Arriba.</p>
<p>Oeste: terreos clasificados como urbanizables do SUNP-23 da estrada de Vigo.</p>
<p>En cumprimento do que se dispón nos artigos 121.1º e 102.4º da Lei 1/1997, do solo de Galicia (LSG), o expediente sométese a información pública durante o prazo de vinte días, contados a partir do día seguinte ó da publicación deste anuncio. Durante este prazo os interesados poderán consulta-lo expediente nas oficinas de Emuvissa, sitas na Rúa do Vilar, 67-2º, ou na Sección de Planeamento e Xestión do Concello, e formula-las alegacións que xulguen oportunas, mediante escrito que se presentará no rexistro xeral do concello.</p>
<p>Este anuncio servirá de edicto de notificación, de acordo co previsto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (LRXAP e PAC) ós propietarios que se citan no anexo.</p>
<p>Santiago de Compostela, 27 de xuño de 2002.</p>
<p>Luís Toxo Ramallo</p>
<p>Concelleiro delegado de Urbanismo</p>

