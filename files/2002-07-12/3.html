---
date: '2002-07-12'
id: E2EA
page: 10
number: 134
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 5 de xullo de 2002 pola que se ordena a publicación do acordo do
  Consello da Xunta de Galicia, do 4 de xullo de 2002, polo que se aproba a
  modificación da relación de postos de traballo da Consellería da Presidencia,
  Relacións Institucionais e Administración Pública.
range: Resolución
url: 'https://www.xunta.gal/dog/Publicados/2002/20020712/AnuncioE2EA_gl.html'
---
<p>O Decreto 17/2002, do 1 de febreiro, fixa a estructura orgánica da Secretaría Xeral para as Relacións cos Medios Informativos, creando a Subdirección Xeral de Coordinación Administrativa.</p>
<p>O Decreto 73/2002, do 14 de marzo, polo que se desenvolve a estructura orgánica da Consellería da Presidencia, Relacións Institucionais e Administración Pública, crea na Dirección Xeral de Relacións Institucionais o Servicio de Coordinación.</p>
<p>Todo isto, así como a adecuación do cadro de persoal da Consellería da Presidencia, Relacións Institucionais e Administración Pública ás súas necesidades de funcionamento, leva a modifica-la vixente relación de postos de traballo da devandita consellería.</p>
<p>En consecuencia, por proposta do conselleiro da Presidencia, Relacións Institucionais e Administración Pública, consultadas as organizacións sindicais presentes na Mesa Sectorial de Persoal Funcionario da Comunidade Autónoma e a Comisión de Persoal, o Consello da Xunta de Galicia na súa reunión do día catro de xullo de dous mil dous, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería da Presidencia, Relacións Institucionais e Administración Pública, nos termos que se sinalan nos anexos ó presente acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do catro de xullo de dous mil dous, relativo á modificación da relación de postos de traballo da Consellería da Presidencia, Relacións Institucionais e Administración Pública, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 5 de xullo de 2002.</p>
<p>Jaime Pita Varela</p>
<p>Conselleiro da Presidencia, Relacións Institucionais e Administración Pública</p>

