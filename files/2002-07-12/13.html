---
date: '2002-07-12'
id: E316
page: 10
number: 134
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Resolución do 18 de xuño de 2002, da Dirección Xeral de Administración Local,
  pola que se publica a convocatoria para a provisión, polo sistema de libre
  designación, de dous postos de traballo no Concello de Vigo (Pontevedra),
  entre funcionarios/as de Administración local con habilitación de carácter
  nacional.
range: Resolución
url: 'https://www.xunta.gal/dog/Publicados/2002/20020712/AnuncioE316_gl.html'
---
<p>De conformidade co disposto no artigo 28 do Real decreto 1732/1994, do 29 de xullo, sobre provisión de postos de traballo reservados a funcionarios/as de Administración local con habilitación de carácter nacional e no exercicio da competencia atribuída polo artigo 13 bis da Lei 4/1988, do 26 de maio, da función pública de Galicia, e a Orde do 29 de maio de 2002 sobre delegación de competencias, esta dirección xeral</p>
<p>DISPÓN:</p>
<p>Publica-las bases da convocatoria para a provisión, polo sistema de libre designación, entre funcionarios/as de Administración local con habilitación de carácter nacional, dos postos de secretario xeral e secretario xeral adxunto do Concello de Vigo (Pontevedra), que se achegan coa presente resolución.</p>
<p>Santiago de Compostela, 18 de xuño de 2002.</p>
<p>Alfonso Rueda de Valenzuela</p>
<p>Director xeral de Administración Local</p>
<p>Corporación: Concello de Vigo</p>
<p>De conformidade coa resolución dictada por esta Alcaldía-Presidencia de data do 22 de maio de 2002, no exercicio das facultades que me confire o art. 28.2º do Real decreto 1732/1994, do 29 de xullo, resolvín convocar polo sistema de libre designación os postos de traballo de secretario xeral e secretario xeral adxunto, deste Concello de Vigo, de conformidade coas seguintes bases:</p>
<p>Primeiro.-Cubrir, polo sistema de libre designación, os postos de traballo vacantes que se indican como anexo I desta resolución.</p>
<p>Segundo.-Poderán concorrer a ela os/as funcionarios/as de carreira da Administración local con habilitación de carácter nacional, encadrados na subescala de secretaría, categoría superior, sempre que reúnan as condicións que para este posto se sinalan como anexo I.</p>
<p>Non poderán participar na convocatoria os funcionarios separados do servicio nin os suspensos en virtude de sentencia ou resolución administrativa firmes en tanto non transcorrese o prazo de suspensión, nin os condenados en firme a pena principal ou accesoria de inhabilitación especial ou absoluta. Así mesmo, non poderán participar aqueles funcionarios que se atopen na situación de excedencia voluntaria á que se refire o artigo 29.3º c) e d) da Lei de medidas para a reforma da función pública,</p>
<p>se non transcorrera o prazo de dous anos desde o pase a estas.</p>
<p>Terceiro.-As solicitudes para participar na presente convocatoria presentaranse no rexistro xeral do Concello de Vigo ou nas oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles a partir do seguinte a aquel no que apareza o anuncio da convocatoria no Boletín Oficial del Estado.</p>
<p>O texto íntegro das presentes bases publicarase no Diario Oficial de Galicia.</p>
<p>Para a presentación das solicitudes, se ben se admite liberdade na súa forma de formalización, deberanse especificar cando menos os puntos recollidos no anexo II destas bases.</p>
<p>Cuarto.-Os/as aspirantes deberán achegar á petición un currículo vitae e xustificar, mediante certificación ou copia compulsada, os meritos que alegan.</p>
<p>Así mesmo, presentarán declaración xurada de reuni-los requisitos legais para participar na presente convocatoria.</p>
<p>Quinto.-No caso de que resulten seleccionados/as para ocupa-los postos de traballo funcionarios/as con destino noutra Administración pública, requirirase o informe favorable do departamento onde preste servicios, considerándose neste sentido non emitirse no prazo de 15 días segundo o disposto no artigo 67 do R.D. 364/1995, do 10 de marzo.</p>
<p>Sexto.-A resolución desta convocatoria compételle á Alcaldía-Presidencia, quen no prazo dun mes contado desde o remate do prazo sinalado para a presentación de instancias dictará a correspondente resolución, da que dará conta ó Concello en Pleno, así como ó órgano competente da Comunidade Autónoma e á Dirección Xeral da Función Pública para a anotación e publicación conxunta no BOE.</p>
<p>Sétimo.-O prazo de toma de posesión será de tres días hábiles, se o destino anterior radica na mesma localidade cá do novo destino, e dun mes, se radica en localidade distinta ou comporta o reingreso ó servicio activo do funcionario/a. Este prazo empezarase a contar a partir do día seguinte ó do cesamento, que deberá producirse dentro dos tres días hábiles seguintes ó da publicación da resolución desta convocatoria no Boletín Oficial del Estado.</p>
<p>Se a resolución comporta o reingreso ó servicio activo do funcionario/a, o prazo de toma de posesión comezará a contar desde o día seguinte ó da publicación da resolución.</p>
<p>Por necesidades do servicio, poderá diferirse ata un máximo de tres meses o cesamento e toma de posesión, mediante acordo dos presidentes das corporacións nas que teña que cesar e tomar posesión o concursante.</p>
<p>Oitavo.-Contra a presente resolución, que pon fin á vía administrativa, os interesados poderán interpoñer potestativamente recurso de reposición ante o alcalde-presidente do Concello de Vigo, no prazo dun mes contado desde o día seguinte ó da súa publi</p>
<p>cación, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán interpoñer directamente recurso contencioso-administrativo no prazo de dous meses contados desde a mesma data conforme o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>ANEXO I</p>
<p>Características do posto de secretario xeral</p>
<p>Denominación: secretario xeral do Concello de Vigo.</p>
<p>Escala: funcionarios de Administración local con habilitación de carácter nacional.</p>
<p>Subescala: secretaría.</p>
<p>Categoría: superior.</p>
<p>Grupo de titulación: A.</p>
<p>Tipo de posto: singularizado.</p>
<p>Nivel de complemento de destino: 30.</p>
<p>Complemento específico: 3.020,84 euros/mes.</p>
<p>Área á que está adscrito: Alcaldía-Presidencia.</p>
<p>Forma de provisión do posto: libre designación.</p>
<p>Características do posto de secretario xeral adxunto</p>
<p>Denominación: secretario xeral adxunto do Concello de Vigo.</p>
<p>Escala: funcionarios de Administración local con habilitación de carácter nacional.</p>
<p>Subescala: secretaría.</p>
<p>Categoría: superior.</p>
<p>Grupo de titulación: A.</p>
<p>Tipo de posto: singularizado.</p>
<p>Nivel de complemento de destino: 30.</p>
<p>Complemento específico: 2.625,47 euros/mes.</p>
<p>Área á que está adscrito: Alcaldía Presidencia.</p>
<p>Forma de provisión do posto: libre designación.</p>
<p>Requisitos para participar na convocatoria (común a ambos postos de traballo):</p>
<p>Ser funcionario de carreira da Administración local con habilitación de carácter nacional, encadrado na categoría superior da subescala de secretaría.</p>
<p>Titulación esixida: licenciado en dereito ou en CC. políticas e socioloxía (art. 22.1º R.D. 1174/1987, do 18 de setembro).</p>
<p>Méritos (común a ambos postos):</p>
<p>Considerando a propia natureza deste sistema de provisión, o nomeamento será realizado discrecionalmente polo órgano resolutor en atención ós méritos libremente achegados polos candidatos, podendo declarase deserta a convocatoria se así o considerase oportuno.</p>
<p>Non obstante, na apreciación dos méritos terase en especial consideración, e con carácter preferente, estar en posesión da licenciatura en dereito, tendo en conta as características dos postos ofertados.</p>
<p>Así mesmo, terase en consideración a experiencia noutros postos de traballo de similares características.</p>
<p>A acreditación que o aspirante faga con relación ó coñecemento da lingua galega, que en ningún caso terá carácter excluínte, realizarase coa achega dos títulos oficiais expedidos pola Consellería de Educación e Ordenación Universitaria da Xunta de Galicia ou certificación de validación destes.</p>

