---
date: '2000-12-19'
id: 1575A
page: 16
number: 244
agency: XULGADO DO CONTENCIOSO-ADMINISTRATIVO NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (360/2000-4).
range: Edicto
url: 'https://www.xunta.gal/dog/Publicados/2000/20001219/Anuncio1575A_gl.html'
---
<p>Eu, Ángel Javier Martín Sánchez secretario xudicial do Xulgado do Contencioso-Administrativo número un da Coruña, fago saber:</p>
<p>Que en virtude do acordado por providencia desta data, recaída nos autos de procedemento abreviado número 360/2000 (4) se notifica a Pablo Liñares García a providencia dictada nestes, que literalmente di así:</p>
<p>Providencia maxistrado-xuíz Ramírez Sineiro, A Coruña, 9 de novembro de 2000.</p>
<p>Pola que S.Sª tendo en conta o contido dos autos número 360/2000 (4) do Xulgado do Contencioso-Administrativo número un da Coruña e sen prexuízo da conservación no seu caso do correspondente prazo interpositorio da presente vía xurisdiccional contencioso-administrativa, antes de admiti-lo presente recurso a trámite, acorda requiri-la parte demandante mediante a notificación desta providencia co fin de que no improrrogable prazo de dez días emende ante este xulgado as seguintes omisións:</p>
<p>a) Requírase o recorrente co fin de que no prazo anteriormente indicado acredite ter solicitado a designación de avogado e procurador de quenda de oficio ante o Ilustre Colexio de Avogados.</p>
<p>b) Requírase ó recorrente co fin de que presente o dito escrito asinado, xa que este foi presentado sen sinatura do recorrente.</p>
<p>c) Requírase o recorrente co fin de que designe domicilio para recibir notificacións.</p>
<p>Todo iso con expresa advertencia de arquivo das presentes actuacións en caso de non emendar algunha das ditas omisións.</p>
<p>Notifíqueselle o presente proveído a aquela parte promovente para o efecto comparecida mediante a publicación no DOG ó non consta-lo domicilio do recorrente e signifíqueselle o dereito que o asiste de interpoñer eventual recurso de súplica no prazo de cinco (5) días, contados a partir do día seguinte á súa correspondente notificación, ante este mesmo órgano xurisdiccional unipersoal a quo residenciado nesta capital.</p>
<p>Mándao e asínao S.Sª do que, como titular da súa secretaría, dou fe.</p>
<p>E para que lle sirva de notificación o demandado Pablo Liñares García con domicilio descoñecido, expido este edicto para a súa inserción no Diario Oficial de Galicia.</p>
<p>Na Coruña, 9 de novembro de 2000.</p>
<p>Ángel Javier Martín Sánchez</p>
<p>Secretario</p>

