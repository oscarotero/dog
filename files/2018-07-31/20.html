---
date: '2018-07-31'
id: G2410-280618-0002
page: 35493
number: 145
agency: Xulgado do Social número 1 de Santiago de Compostela
section: V. Administración de xustiza.
title: EDICTO (SSS 561/2015).
range: Edicto
url: >-
  https://www.xunta.gal/dog/Publicados/2018/20180731/AnuncioG2410-280618-0002_gl.html
---
<p>Eu, Susana Varela Amboage, letrada da Administración de xustiza do Xulgado do Social número 1 de Santiago de Compostela, fago saber que no procedemento sobre seguridade social 561/2015 deste xulgado do social, seguido por instancia de Fremap contra Casal Munín, S.L., Instituto Nacional da Seguridade Social e José Manuel Couselo Juncal, sobre ordinario, ditouse sentenza co número 158/2018 o 19 de marzo de 2018, cuxo encabezamento e resolución son do teor literal seguinte resolución:</p>
    <p>«Vistos por min, Paula Méndez Domínguez, maxistrada do Xulgado do Social número 1 de Santiago de Compostela, os presentes autos número 561/2015, sobre seguridade social, seguidos por instancia de Fremap Mutua de Accidentes de Trabajo y Enfermedades Profesionales de la Seguridad Social número 61, representada e asistida polo letrado Sr. Balo Couto, contra o Instituto Nacional da Seguridade Social e a Tesouraría Xeral da Seguridade Social, representados e asistidos pola letrada Sra. Goyanes Viviani, contra Calsal Munín, S.L., que non compareceu ao xuízo oral, e contra J. Manuel Couselo Juncal, que non compareceu ao xuízo oral; en virtude das facultades que me foron dadas pola Constitución española, dito a presente sentenza, con base nos seguintes».</p>
    <p>«Decido que, estimando parcialmente a demanda interposta por Fremap Mutua de Accidentes de Trabajo y Enfermedades Profesionales de la Seguridad Social número 61, contra o Instituto Nacional da Seguridade Social, a Tesouraría Xeral da Seguridade Social, Calsal Munín, S.L., e J. Manuel Couselo Juncal, debo condenar e condeno a mercantil Casal Munín S.L. a reintegrarlle a Fremap a cantidade de 4.977,44 euros, en concepto de subsidio de IT anticipado por Fremap en relación co accidente de traballo do Sr. Couselo Juncal sufrido o 24 de marzo de 2011, sendo a devandita cantidade de responsabilidade da mercantil Casal Munín, S.L. conforme a porcentaxe de responsabilidade do 44,77 % que lle foi imputado por infracotización, e declarando a responsabilidade subsidiaria do Instituto Nacional da Seguridade Social para o caso de insolvencia empresarial na mesma porcentaxe do 44,77 % de responsabilidade; condenando os demandados a avirse ás devanditas declaracións con todos os efectos legais inherentes a estas.</p>
    <p>Notifíquese ás partes a presente resolución facéndolles saber que fronte a esta cabe recurso de suplicación para ante a Sala do Social do Tribunal Superior de Xustiza de Galicia no prazo de cinco días contados a partir da súa notificación (artigo 191.3.c) da LRXS).</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Casal Munín, S.L., en ignorado paradoiro, expido o presente para a súa inserción no Diario Oficial de Galicia e a súa fixación no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 29 de xuño de 2018</p>
    <footer><p>A letrada da Administración de xustiza</p></footer>

