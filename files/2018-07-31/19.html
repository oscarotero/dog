---
date: '2018-07-31'
id: G2410-280618-0001
page: 35491
number: 145
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 191/2016).
range: Edicto
url: >-
  https://www.xunta.gal/dog/Publicados/2018/20180731/AnuncioG2410-280618-0001_gl.html
---
<p>Eu, Susana Varela Amboage, letrada da Administración de xustiza en substitución regulamentaria do Xulgado do Social número 1 de Santiago de Compostela, fago saber que no procedemento ordinario 191/2016 deste xulgado do social, seguido por instancia de Paula Santos Ucha contra Instituto Español de Formación Laboral y Profesional, S.L., con citación do Fogasa, sobre ordinario, ditouse sentenza co número 294/2018 o 25 de xuño de 2018, cuxo encabezamento e resolución son do teor literal seguinte:</p>
    <p>«Vistos por min, Paula Méndez Domínguez, maxistrada do Xulgado do Social número 1 de Santiago de Compostela, os presentes autos de procedemento ordinario número 191/2016, seguidos por instancia de Paula Santos Ucha, asistida polo letrado Sr. González Magdalena, contra Instituto Español de Formación Laboral y Profesional, S.L., que non compareceu ao xuízo oral; despois de ser citado o Fondo de Garantía Salarial, que non compareceu ao xuízo oral; en virtude das facultades que me foron dadas pola Constitución española e en nome da súa maxestade o rei, dito a presente sentenza, con base nos seguintes».</p>
    <p>«Que, estimando parcialmente a demanda interposta por Paula Santos Ucha contra Instituto Español de Formación Laboral y Profesional, S.L., debo condenar e condeno a mercantil demandada Instituto Español de Formación Laboral y Profesional, S.L. a aboarlle á demandante a suma de 614,47 euros brutos polos conceptos indicados no feito probado terceiro desta sentenza, incrementada cos xuros previstos no artigo 29.3 do ET desde a data de presentación da papeleta de conciliación ata a presente resolución e os do artigo 576 da LAC a partir da presente resolución.</p>
    <p>No que atinxe á responsabilidade do Fogasa non procede a súa condena nesta instancia e deberá observarse o que resulte da aplicación do artigo 33 do ET.</p>
    <p>Notifíquese ás partes e ao Fogasa a presente resolución, facéndolles saber que fronte a ela non cabe recurso.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Instituto Español de Formación Laboral y Profesional, S.L., en ignorado paradoiro, expido o presente para a súa inserción no Diario Oficial de Galicia e a súa fixación no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 28 de xuño de 2018</p>
    <footer><p>A letrada da Administración de xustiza</p></footer>

