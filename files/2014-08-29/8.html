---
date: '2014-08-29'
id: CA04-080814-0008
page: 36663
number: 164
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 31 de xullo de 2014, da Xefatura Territorial de Pontevedra, de
  autorización administrativa e autorización administrativa de construción dunha
  instalación eléctrica no concello de Cambados (expediente IN407A 2014/66-4).
range: Resolución
url: >-
  https://www.xunta.gal/dog/Publicados/2014/20140829/AnuncioCA04-080814-0008_gl.html
---
<p>Visto o expediente para outorgamento de autorización administrativa e autorización administrativa de construción para a instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: ampliación de potencia do CT Beleco.</p>
    <p>Situación: Cambados.</p>
    <p>Características técnicas: ampliación de potencia do centro de transformación Beleco, situado na rúa Illa de Arousa nº 6, Cambados, a 630 kVA, con RT 20 kV/400-230 V. </p>
    <p>Realizouse o trámite de información pública inserindo anuncios no DOG do 15 de maio de 2014 e no BOP do 19 de maio de 2014. Durante o mencionado trámite recibíronse as seguintes alegacións:</p>
    <p>Con data 28 de maio de 2014, Cándido José Rodiño Rey, actuando como presidente e en representación da comunidade de propietarios Edificio Baleco e con data do 21 de maio de 2014 Joaquín Gabriel Santos Conde, como veciño do citado inmoble, presentan escritos nesta xefatura territorial, nos cales alegan que: </p>
    <p>• Se requira a Gas Natural Fenosa, S.A. para que achegue ao expediente o contrato orixinal subscrito entre a empresa promotora e a subministradora eléctrica para a instalación do transformador, co fin de verificar se a ampliación de potencia solicitada ten cabida dentro dos termos do dito contrato ou excede o seu ámbito de aplicación, xa que a dita ampliación non consta debidamente autorizada na escritura de división horizontal, nin se prevé que o transformador se instale para dar servizo a outros inmobles distintos ao que é obxecto do gravame construído.</p>
    <p>• Se están a realizar obras na zona de entrada do garaxe para a canalización de cableado eléctrico, e sospeitan que é para abastecementos a outras propiedades alleas á edificación.</p>
    <p>• A ampliación de enerxía do transformador pode supoñer risco, molestias e/ou enfermidades aos integrantes da comunidade.</p>
    <p>Con data do 24 de xuño de 2014, Unión Fenosa Distribución, S.A. remite a esta xefatura territorial contestación ás alegacións presentadas, indicando:</p>
    <p>• Que o presente expediente ten como única finalidade a ampliación de potencia do centro de transformación denominado Beleco.</p>
    <p>• O local do centro de transformación foi obxecto de cesión o 27 de setembro de 2000, cumprindo co artigo 17 do entón vixente Decreto 2413/1973, do 20 de setembro, polo que se aproba o Regulamento electrotécnico de baixa tensión.</p>
    <p>• A cesión dun local nun edificio, segundo o manifestado no artigo 17, para a instalación dun centro de transformación, non implica que o centro de transformación que se instale nel sexa só para a subministración eléctrica do inmoble, senón que, ao incorporarse á rede de distribución, permite a subministración de enerxía eléctrica a terceiros.</p>
    <p>• A ampliación de potencia a que se refire o expediente consiste na substitución dunha máquina por outra.</p>
    <p>Consideracións previas:</p>
    <p>Primeira. Con data do 23 de setembro de 2011, autorizouse a posta en servizo da primeira ampliación do CT Beleco. No proxecto desta primeira ampliación de 250 a 400 kVA, tramitada co número de expediente IN407A 2009/126-4, no punto «6.1.2.1 Edificio prefabricado», se proxecta un edificio prefabricado subterráneo 2L1P que pode albergar unha máquina de ata 630 kVA.</p>
    <p>Segunda. Con data do 7 de abril de 2014, Unión Fenosa Distribución, S.A. solicita nesta xefatura territorial a ampliación de potencia do CT Beleco (36SFN3) de 400 kVA a 630 kVA, coa finalidade de dar subministración a unha urbanización de vivendas próxima.</p>
    <p>Conclusións:</p>
    <p>Segundo o exposto no punto anterior, a ampliación de potencia solicitada de 400 kVA a 630 kVA xustifícase no proxecto de execución tramitado no expediente IN407A 2014/66-4.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014, pola que se aproba o procedemento de autorización administrativa de construción (DOG nº 54, do 19 de marzo), esta xefatura territorial resolve:</p>
    <p>Conceder autorización administrativa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir de día seguinte ao da notificación desta resolución; tamén poderá interpoñer calquera outro recurso que estime pertinente ao seu dereito.</p>
    <p>Pontevedra, 31 de xullo de 2014</p>
    <footer><p>P.A. (Decreto 110/2013, do 4 de xullo)<br>Eugenio Fernández Piñeiro<br>Xefe do Servizo de Administración Industrial</p></footer>

