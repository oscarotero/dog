---
date: '2018-10-31'
id: L130-251018-0001
page: 47787
number: 208
agency: Concello da Coruña
section: VI. Anuncios. b) Administración local.
title: >-
  ANUNCIO do acordo de suspensión de licenzas no ámbito do Plan especial da
  Maestranza e na área do Plan especial de protección e reforma interior
  (631/2018/239, EXC-34/18).
range: Anuncio
url: >-
  https://www.xunta.gal/dog/Publicados/2018/20181031/AnuncioL130-251018-0001_gl.html
---
<p>A Xunta de Goberno local, na sesión extraordinaria que tivo lugar o 11 de outubro de 2018, adoptou, entre outros, o seguinte acordo:</p>
    <p>«Primeiro. Suspender durante o prazo dun ano as licenzas de parcelación, nova edificación e demolición no ámbito do Plan especial da Maestranza, aprobado definitivamente o 12 de abril de 1994, e na área do PEPRI, aprobado definitivamente o 26 de xaneiro de 2015, sinalada no plano de delimitación e suspensión, na área sinalada no informe do arquéologo municipal do 3 de agosto de 2018: Porta Real, Paseo da Dársena, Explanada do Parrote, Paseo do Parrote, Ánimas, Castelo de San Antón, Paseo Francisco Vázquez ata a altura da rúa Beiramar, avenida de Metrosidero e rúa Campo da Estrada, para os efectos de estudar a modificación puntual do dito planeamento.</p>
    <p>A suspensión non afectará as actividades sinaladas no artigo 86.3 do Regulamento da Lei do solo sen que afecte tampouco as obras de rehabilitación integral que estarán permitidas consonte o previsto no PEPRI e na Lei 5/2016, do 4 de maio, de patrimonio cultural de Galicia.</p>
    <p>Xúntase ao presente acordo o resumo executivo co contido previsto no artigo 86.4 do Decreto 143/2016, do 22 de setembro, polo que foi aprobado o regulamento da Lei do solo.</p>
    <p>Segundo. Incoar o expediente de modificación puntual do PERI da Maestranza, do 12 de abril de 1994 e do PEPRI aprobado definitivamente o 26 de xaneiro de 2015, para os efectos de pór en valor o sistema amurallado defensivo da Cidade Vella da Coruña e os usos compatibles e deficitarios dela.</p>
    <p>Terceiro. Publicar o presente acordo no <em>Diario Oficial de Galicia</em> nun dos maiores diarios de difusión da provincia, así como no taboleiro de anuncios da sede electrónica deste concello.</p>
    <p>Cuarto. Comunicar o presente acordo á Consellería de Cultura e Turismo».</p>
    <p>Contra este acordo cabe interpor, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, recurso potestativo de reposición ante o órgano que o ditou, no prazo máximo dun mes, ou ben recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de interpor calquera outro recurso que se entenda máis procedente e sexa conforme dereito.</p>
    <p>O plano e o resumo executivo a que fai referencia o acordo pódense descargar da páxina web de Urbanismo www.coruna.es/urbanismo, na epígrafe Documentos en exposición pública.</p>
    <p>O que se publica para xeral coñecemento.</p>
    <p>A Coruña, 22 de outubro de 2018</p>
    <footer><p>O alcalde<br>P.D. (Decreto do 15.6.2015)<br>Xiao Varela Gómez<br>Tenente de alcalde da Área de Rexeneración Urbana e Dereito á Vivenda</p></footer>

