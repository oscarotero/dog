---
date: '2018-10-31'
id: L413-101018-0001
page: 47785
number: 208
agency: Concello de Cervo
section: VI. Anuncios. b) Administración local.
title: >-
  ANUNCIO de rectificación de erros da aprobación definitiva do proxecto de
  expropiación por taxación conxunta dos bens e dereitos incluídos nel, coa
  finalidade de levar a cabo as obras de acondicionamento da rúa entre a avenida
  Bellavista e a avenida da Veiga, en San Cibrao.
range: Anuncio
url: >-
  https://www.xunta.gal/dog/Publicados/2018/20181031/AnuncioL413-101018-0001_gl.html
---
<p>A Xunta de Goberno local, mediante acordo adoptado na sesión do 2 de outubro de 2018, aprobou unha rectificación de erros sobre o acordo que acadou a Xunta de Goberno local con data do 14 de agosto de 2018, de aprobación definitiva do proxecto de expropiación forzosa, polo procedemento de taxación conxunta, dos bens e dereitos para levar a cabo as obras de acondicionamento da rúa entre a avenida Bellavista e a avenida da Veiga en San Cibrao (Cervo, Lugo). O texto do acordo de rectificación é do seguinte teor:</p>
    <p>«Primeiro. Ratificar a urxencia da sesión, co fin de poder rectificar coa maior celeridade posible o erro material ou de feito advertido no proxecto de expropiación definitivamente aprobado.</p>
    <p>Segundo. Rectificar, ao amparo do artigo 109.2 da Lei estatal 39/2015, do 1 de outubro, do procedemento administrativo común das administracións públicas, o erro material ou de feito padecido no proxecto de expropiación forzosa por taxación conxunta para as obras de acondicionamento da rúa entre a avenida Bellavista e a avenida da Veiga en San Cibrao, de tal xeito que a antes referida parcela de 4,06 m² se inclúa como litixiosa na relación identificativa de titulares e bens a expropiar do proxecto expropiatorio, e enviar a correspondente folla de valoración. </p>
    <p>Terceiro. Dado que o terreo de referencia se considera de titularidade litixiosa ou controvertida a que fai referencia o Administrador de Infraestruturas Ferroviarias (Adif), con CIF Q2801660H, dar traslado da rectificación do erro ao Ministerio Fiscal, de conformidade co preceptuado no artigo 5 da Lei de expropiación forzosa. O depósito previo á ocupación consignarase na Caixa Xeral de Depósitos á disposición da autoridade ou tribunal competente.</p>
    <p>Cuarto. Notificar o presente acordo de rectificación do erro no proxecto de expropiación por taxación conxunta instado polo escrito do Administrador de Infraestruturas Ferroviarias (Adif), con CIF Q2801660H.</p>
    <p>Quinto. Ordenar a publicación do presente acordo no Diario Oficial de Galicia».</p>
    <p>Contra este acordo, que pon fin á vía administrativa, poderase interpor alternativamente recurso de reposición potestativo ante o mesmo órgano que o acorda, no prazo dun mes contado desde o día seguinte ao da recepción da presente notificación, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben interpor directamente recurso contencioso-administrativo, ante o xulgado do contencioso-administrativo con sede na capital da provincia, no prazo de dous meses contados desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se se optase por interpor o recurso de reposición potestativo, non poderá interpor recurso contencioso-administrativo ata que aquel sexa resolto expresamente ou se producise a súa desestimación por silencio. Todo iso sen prexuízo de que poida exercer calquera outro recurso que considere pertinente.</p>
    <p>Cervo, 10 de outubro de 2018</p>
    <footer><p>Alfonso Villares Bermúdez<br>Alcalde</p></footer>
    <h2>ANEXO</h2>
    <h3>Relación de bens e dereitos afectados</h3>
    <table>
     <tbody>
      <tr>
       <td>Nº de predio</td>
       <td>Referencia catastral</td>
       <td>Titular</td>
       <td>Sup. exp. def. m²</td>
      </tr>
      <tr>
       <td>1</td>
       <td>6188001PJ2368N</td>
       <td>Juan Bautista Martínez de la Vega Pedrosa e&amp;nbsp;outros</td>
       <td>372,80</td>
      </tr>
      <tr>
       <td>1 B</td>
       <td>6188001PJ2368N</td>
       <td>Titularidade litixiosa</td>
       <td>157,20</td>
      </tr>
      <tr>
       <td>2</td>
       <td>63830P4PJ2368S, 63830P3PJ2368S, 63830P2PJ2368S,</td>
       <td>Construcciones Os Molineros, S.L.</td>
       <td>291,00</td>
      </tr>
      <tr>
       <td>3</td>
       <td>5891004PJ2359S, 5889003PJ2359N, 63830L5PJ2368S, 5991501PJ2359S</td>
       <td>Sociedade de xestión de activos procedentes da&amp;nbsp;reestruturación bancaria (Sareb)</td>
       <td>2.013,09</td>
      </tr>
      <tr>
       <td>3 B</td>
       <td>5891004PJ2359S, 5889003PJ2359N, 63830L5PJ2368S, 5991501PJ2359S</td>
       <td>Titularidade litixiosa</td>
       <td>732,91</td>
      </tr>
      <tr>
       <td>4</td>
       <td>5891003PJ2359S</td>
       <td>Ferrocarrís de Vía Estreita FEVE</td>
       <td>11,00</td>
      </tr>
      <tr>
       <td>5</td>
       <td>5891017PJ2359S</td>
       <td>Servizo Galego de Saúde CGA</td>
       <td>49,00</td>
      </tr>
      <tr>
       <td>6</td>
       <td></td>
       <td>Titularidade litixiosa</td>
       <td>4,06</td>
      </tr>
     </tbody>
    </table>
    <p class="x-ning-n-estilo-de-p-rrafo-">Este proxecto de expropiación estará á disposición dos interesados na sede electrónica do Concello de Cervo (http://cervo.sedelectronica.es). </p>

