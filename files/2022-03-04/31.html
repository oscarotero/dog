---
date: '2022-03-04'
id: G0533-240222-0001
page: 15502
number: 44
agency: Consellería de Infraestruturas e Mobilidade
section: VI. Anuncios. a) Administración autonómica.
title: >-
  ANUNCIO do 24 de febreiro de 2022, da Dirección Xeral de Mobilidade, polo que
  se somete a información pública o documento de modificación do anexo do Plan
  de transporte público de Galicia sobre a Área de Transporte de Galicia.
range: Anuncio
url: >-
  https://www.xunta.gal/dog/Publicados/2022/20220304/AnuncioG0533-240222-0001_gl.html
---
<p>O Plan de transporte público de Galicia foi aprobado, logo de deliberación, polo Consello da Xunta de Galicia na súa reunión do 29 de novembro de 2018.</p>
    <p>Posteriormente, a Consellería de Infraestruturas e Mobilidade elaborou unha modificación do devandito Plan de transporte público de Galicia, mediante a incorporación a este dun anexo relativo á Área de Transporte de Galicia, cuxo documento base foi redactado pola Dirección Xeral de Mobilidade.</p>
    <p>O dito anexo foi sometido a información pública mediante o Anuncio do 27 de outubro de 2020, da Dirección Xeral de Mobilidade, polo que se somete a información pública o documento base do anexo do Plan de transporte público de Galicia sobre a Área de Transporte de Galicia, publicado no DOG núm. 230, do 13 de novembro.</p>
    <p>Con data do 25 de febreiro de 2021, o Consello da Xunta aprobou a Área de Transporte de Galicia e mediante o Anuncio do 3 de marzo de 2021 publicouse o Acordo do Consello da Xunta de Galicia, do 25 de febreiro de 2021, polo que se aproba o anexo do Plan de transporte de Galicia sobre a Área de Transporte de Galicia (DOG núm. 55, do 23 de marzo).</p>
    <p>Neste momento, considérase preciso realizar unha actualización do dito anexo coa finalidade de incorporar novas previsións dirixidas a favorecer a integración das entidades locais e facilitar a integración dos concellos rurais de reducida poboación, en liña coas accións de loita contra o despoboamento de ámbitos rurais promovidas pola Xunta de Galicia; adicionalmente, introdúcense diferentes modificacións puntuais dirixidas a acadar unha maior eficiencia nas actuacións administrativas precisas tanto para a súa implantación como para o posterior seguimento.</p>
    <p>Así, ao abeiro do previsto no primeiro parágrafo do número 3 do artigo 2 da Lei 10/2016, do 19 de xullo, de medidas urxentes para a actualización do sistema de transporte público de Galicia, e no artigo 83 da Lei 39/2015, do 1 de outubro, do procedemento administrativo común das administracións públicas, sométese a información pública o documento de modificación do anexo do Plan de transporte público de Galicia sobre a Área de Transporte de Galicia, por un período dun mes contado a partir do día seguinte ao da publicación deste anuncio no <em>Diario Oficial de Galicia</em>, co fin de que calquera persoa física ou xurídica poida examinalo e formular as alegacións que coide pertinentes, que deberán ser remitidas á Dirección Xeral de Mobilidade.</p>
    <p>Documentación que se expón:</p>
    <p>– Modificación do anexo ao Plan de transporte público de Galicia sobre a Área de Transporte de Galicia.</p>
    <p>– Memoria explicativa e xustificativa.</p>
    <p>A documentación estará dispoñible para a súa consulta no seguinte sitio web da Consellería de Infraestruturas e Mobilidade: </p>
    <p>https://infraestruturasemobilidade.xunta.gal/transparencia/procedementos-informacion-publica/outros-expedientes</p>
    <p>Santiago de Compostela, 24 de febreiro de 2022</p>
    <footer><p>Ignacio Maestro Saavedra<br>Director xeral de Mobilidade</p></footer>

