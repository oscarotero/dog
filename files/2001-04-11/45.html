---
date: '2001-04-11'
id: '6582'
page: 4
number: 72
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 26 de marzo de 2001, da Dirección Xeral de Calidade e Avaliación
  Ambiental, pola que se somete a información pública o estudio de efectos
  ambientais do proxecto de vertedoiro controlado de residuos inertes das Pías,
  no concello de Sobrado dos Monxes (A Coruña) e promovido por Perfecto Pardo
  Blanco.
range: Resolución
url: 'https://www.xunta.gal/dog/Publicados/2001/20010411/Anuncio6582_gl.html'
---
<p>En cumprimento do disposto no artigo 2, punto 4º, do Decreto 327/1991, do 4 de outubro, de avaliación</p>
<p>dos efectos ambientais para Galicia (Diario Oficial de Galicia nº 199, do 15 de outubro), e durante o prazo de vinte (20) días, o órgano ambiental someterá o estudio de efectos ambientais ó trámite de información pública, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de efectos ambientais do proxecto de vertedoiro controlado de residuos inertes das Pías.</p>
<p>2. Para os devanditos efectos informativos, poranse á disposición dos administrados exemplares nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da provincia da Coruña.</p>
<p>-Concello de Sobrado dos Monxes.</p>
<p>3. As alegacións formularanse durante o prazo de vinte (20) días, contados a partir do seguinte día ó da publicación da presente resolución no Diario Oficial de Galicia.</p>
<p>Santiago de Compostela, 26 de marzo de 2001.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

