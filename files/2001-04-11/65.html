---
date: '2001-04-11'
id: 65D2
page: 4
number: 72
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2001/20010411/Anuncio65D2_gl.html'
---
<p>A Comisión de Goberno, na sesión do 26 de febreiro de 2001, aprobou inicialmente o Plan Parcial do Polígono Único da Almáciga, promovido por Ibercelta, S.L.</p>
<p>O ámbito obxecto de ordenación está comprendido entre os seguintes lindes:</p>
<p>Norte: camiño público que linda co colexio Santiago Apóstolo, e traseiras dos edificos números 37 ó 43 da rúa de Betanzos.</p>
<p>Sur: traseiras dos edificios con fronte ó Campo da Angustia e á rúa da Costanilla do Monte (parcelas catastrais 63, 59, 31, 30, 29, 28, 36, 22 e 21 do polígono 79825).</p>
<p>Leste: rúa de Betanzos, no tramo comprendido entre os números 5 e 43, quedando fóra do ámbito os números 5, 13 ó 23, e 33 ó 43 da dita rúa.</p>
<p>Oeste: rúa da Costanilla do Monte, no tramo comprendido entre o número 20 desta rúa (excluído) e o número 65 da rúa de Teo (tamén excluído).</p>
<p>En cumprimento do que dispón o artigo 42.1º da Lei 1/1997, do solo de Galicia (LSG), o expediente sométese a información pública durante o prazo dun mes, contado desde o día seguinte ó da publicación deste anuncio no Diario Oficial de Galicia. Durante este prazo os interesados poderán consulta-lo expediente nas oficinas de planeamento e xestión, sitas no pazo de Raxoi, e formular por escrito as alegacións que xulguen oportunas.</p>
<p>Para os efectos do previsto no artigo 42.6º da LSG e co obxecto de que sirva de citación a tódolos propietarios de paradoiro ou identidade descoñecida que non poidan ser citados persoalmente para o trámite de información pública, publícase de seguido a relación das parcelas e propietarios afectados polo plan parcial.</p>
<p>Santiago de Compostela, 27 de marzo de 2001.</p>
<p>Luis Toxo Ramallo</p>
<p>Concelleiro delegado de Urbanismo</p>
<table><tbody><tr><td></td></tr>
<tr><td></td></tr>
<tr><td>Parcela</td><td>Referencia catastral</td><td>Titular</td><td>Superficie
(m)</td></tr>
<tr><td></td></tr>
</tbody></table>
<table><tbody><tr><td>1</td><td>Ibercelta, S.L.</td><td>10.800</td></tr>
<tr><td></td></tr>
<tr><td>2</td><td>7982520NH3478D</td><td>María García Méndez</td><td>1.058</td></tr>
<tr><td></td></tr>
<tr><td>3</td><td>Severino Otero Otero</td><td>689</td></tr>
<tr><td></td></tr>
<tr><td>4</td><td>7982513NH3478D</td><td>Hros. de Francisco Lado Fernández</td><td>443</td></tr>
<tr><td></td></tr>
<tr><td>5</td><td>José María Castro Tato</td><td>132</td></tr>
<tr><td></td></tr></tbody></table>

