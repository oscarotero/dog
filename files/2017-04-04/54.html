---
date: '2017-04-04'
id: G0256-230317-0002
page: 16099
number: 66
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 22 de marzo de 2017, da Área Provincial de Turismo de Pontevedra,
  pola que se dá audiencia aos interesados no procedemento de baixa e
  cancelación da inscrición no Rexistro de Empresas e Actividades Turísticas da
  Comunidade Autónoma de Galicia.
range: Cédula
url: >-
  https://www.xunta.gal/dog/Publicados/2017/20170404/AnuncioG0256-230317-0002_gl.html
---
<p>De conformidade co disposto nos artigos 44 e 82 da Lei 39/2015, do 1 de outubro, do procedemento administrativo común das administracións públicas, notifícase e outórgase audiencia ao titular do establecemento que se menciona no anexo, no procedemento de baixa e cancelación da inscrición no Rexistro de Empresas e Actividades Turísticas da Comunidade Autónoma de Galicia.</p>
    <p>Mediante a visita da inspección comprobouse que no establecemento que se relaciona no anexo I non se realiza nin exerce a actividade turística.</p>
    <p>Considerando que nos expedientes non consta ningunha comunicación do cesamento da actividade, esta área provincial acordou, ao abeiro do establecido no artigo 46 da Lei 7/2011, do 27 de outubro, do turismo de Galicia, e no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma de Galicia, iniciar o expediente de baixa de oficio do establecemento relacionado no anexo.</p>
    <p>O que se notifica ao titular do establecemento referido no dito anexo, para que no prazo de quince (15) días poida efectuar as alegacións que ache pertinentes, para o cal pode examinar o expediente e obter copias dos documentos contidos nel na Área Provincial da Axencia Turismo de Galicia de Pontevedra.</p>
    <p>Pontevedra, 22 de marzo de 2017</p>
    <footer><p>María Ángeles Herrero Pérez<br>Xefa da Área Provincial de Turismo de Pontevedra</p></footer>
    <h2>ANEXO</h2>
    <p>Establecemento: Aloia.</p>
    <p>Sinatura: V-PO-000616.</p>
    <p>Razón social: Naiara Escalante Zocas.</p>
    <p>Enderezo: Barrio de Silleiro, 10.</p>
    <p>Concello: Tomiño.</p>

