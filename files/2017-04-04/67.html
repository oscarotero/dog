---
date: '2017-04-04'
id: L257-300317-0002
page: 16122
number: 66
agency: Concello de Vigo
section: VI. Anuncios. b) Administración local.
title: >-
  ANUNCIO para a contratación da promoción turística do destino Vigo e Rías
  Baixas.
range: Anuncio
url: >-
  https://www.xunta.gal/dog/Publicados/2017/20170404/AnuncioL257-300317-0002_gl.html
---
<p>1. Entidade adxudicadora. Organismo: Concello de Vigo. Dependencia: Turismo. Nº expediente: 6628-104.</p>
    <p>2. Obxecto do contrato: a promoción turística da cidade de Vigo e das Rías Baixas en mercados turísticos vinculados á área mediterránea peninsular e insular, co obxectivo de atraer turistas procedentes destes mercados, a través do establecemento de conectitividade aérea directa desde Valencia, Palma de Mallorca e Ibiza coa cidade de Vigo e o desenvolvemento de accións de promoción turística.</p>
    <p>Lugar de execución: Vigo.</p>
    <p>Prazo de execución: 32 meses. En calquera caso, o contrato finalizará o día 31 de decembro de 2019. Prórroga: non.</p>
    <p>3. Tramitación e procedemento.</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 608.264,46 euros. IVE para soportar pola Administración: 127.735,54 euros. Orzamento total: 736.000 euros.</p>
    <p>5. Garantías exixidas. a) Provisional: non se exixe. b) Definitiva: si (5 % do prezo de adxudicación de cada lote do contrato, excluído o IVE). c) Complementaria: non.</p>
    <p>6. Obtención da documentación e información: www.vigo.org (perfil do contratante); teléfono 986 81 01 48; fax: 986 22 62 06.</p>
    <p>Data límite para solicitar documentación: ata sete (7) días antes do día de finalización do prazo de presentación de proposicións.</p>
    <p>7. Requisitos específicos do contratista: a) Documentos acreditativos da solvencia económica e financeira: declaración da cifra global de negocio no ámbito de actividades correspondentes ao obxecto do contrato expresada en anualidades e referida, como máximo, aos tres últimos exercicios. Consideraranse con solvencia económica e financeira os licitadores que no conxunto dos tres exercicios teñan un volume de facturación que sexa igual ou superior ao prezo do contrato. b) Documentos acreditativos da solvencia técnica e profesional: unha relación dos principais servizos ou traballos, de igual ou similar natureza que os que constitúan o obxecto do contrato, realizados nos últimos cinco anos, que inclúa importe, datas e o destinatario, público ou privado, deles. Considerarase acreditada a solvencia se nalgún dos últimos cinco anos acredita servizos ou traballos por importe igual ou superior a unha anualidade media do prezo do contrato. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario.</p>
    <p>8. Presentación das ofertas. Prazo: o prazo rematará o décimo quinto (15) día seguinte ao da última publicación deste anuncio no BOP ou no DOG.</p>
    <p>Documentación: a exixida nas cláusulas 12 e 13 do prego de condicións administrativas.</p>
    <p>Lugar de presentación: Rexistro Xeral do Concello de Vigo; pza. do Rei, número 1, 36202 Vigo, ata as 13.30 horas do último día de prazo.</p>
    <p>Admisión de melloras: non.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura das ofertas técnica e económica. Entidade, domicilio e localidade: véxase o punto 6 do anuncio.</p>
    <p>Data e hora: anunciarase no perfil do contratante do Concello de Vigo.</p>
    <p>10. Outras informacións: </p>
    <p>11. Páxina web para a obtención de información: www.vigo.org</p>
    <p>Vigo, 29 de marzo de 2017</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

