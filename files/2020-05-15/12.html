---
date: '2020-05-15'
id: G2156-230420-0002
page: 20354
number: 94
agency: Xulgado de Primeira Instancia número 3 de Ourense
section: V. Administración de xustiza.
title: EDICTO (882/2018).
range: Edicto
url: >-
  https://www.xunta.gal/dog/Publicados/2020/20200515/AnuncioG2156-230420-0002_gl.html
---
<p>Eu, María Dolores Prieto Rascado, letrada da Administración de xustiza do Xulgado de Primeira Instancia número 3 de Ourense, fago saber que no presente procedemento de xuízo verbal nº 882/2018, seguido por instancia de Grenke Rent, S.L. fronte a Orengres, S.L., se ditou sentenza con data 26.3.2019 e auto que a completa con data 3.4.2019, cuxo encabezamento, resolución e parte dispositiva son como segue:</p>
    <p>Sentenza:</p>
    <p>Ourense, 26 de marzo de 2019.</p>
    <p>Vistos por Águeda Rodríguez Domínguez, xuíza do Xulgado de Primeira Instancia número 3 de Ourense, os autos de xuízo verbal nº 882/2018 sobre reclamación de cantidade.</p>
    <p>Seguen antecedentes de feito.</p>
    <p>Seguen fundamentos de dereito.</p>
    <p>Resolución: </p>
    <p>Estimo a demanda formulada pola entidade Grenke Rent, S.L.U., a través da súa defensa e representación, contra a entidade Orengres, S.L. cos seguintes pronunciamentos:</p>
    <p>– Declaro resolto o contrato asinado entre as partes, condenando a parte demandada a devolver á demandante os bens obxecto de contrato de arrendamento na forma prevista no contrato (domicilio da entidade demandante ou de quen esta designe, asumindo o demandado os gastos e custos da entrega).</p>
    <p>– Condeno á parte demandada a que aboe á parte demandante a cantidade total de dous mil catrocentos oitenta e catro euros con oitenta e cinco céntimos de euro (2.484,85 euros: 2.053,33 euros en concepto de principal, máis 431,52 euros en virtude da cláusula contractual penal por incumprimento), máis os xuros moratorios percibidos desde a data do requirimento de pagamento ata a data da sentenza, e desde este data e ata o completo pagamento, os xuros do artigo 576 da LAC.</p>
    <p>As custas impóñenselle á entidade Orengres, S.L.</p>
    <p>Esta resolución é firme e contra ela non cabe interpoñer recurso, artigo 455 da LAC.</p>
    <p>Así, por esta miña sentenza, da cal se levará testemuño aos autos, quedando o orixinal no libro de sentenzas deste xulgado, pronúncioa, mándoa e asínoa.</p>
    <p>Auto:</p>
    <p>Xuíz/maxistrado xuíz: Águeda Rodríguez Domínguez.</p>
    <p>Ourense, 3 de abril de 2019.</p>
    <p>Seguen feitos.</p>
    <p>Seguen razoamentos xurídicos.</p>
    <p>Parte dispositiva:</p>
    <p>Acordo completar a sentenza do 26 de marzo de 2019, facendo constar o seguinte pronunciamento:</p>
    <p>«Condeno a parte demandada a aboar á parte demandante, en virtude da cláusula contractual penal por incumprimento, o importe de 2,32 euros diarios por cada día natural de atraso na devolución do ben. Na data da demanda, a dita débeda ascende á contía de 431,52 euros, que se deberá incrementar a razón do importe diario mencionado ata que se produza a correcta entrega dos bens á parte demandante».</p>
    <p>Contra a presente resolución non cabe interpoñer recurso.</p>
    <p>Así o acorda, manda e asina Águeda Rodríguez Domínguez, maxistrada do Xulgado de Primeira Instancia número 3 de Ourense.</p>
    <p>E ao estar o dito demandado, Orengres S.L., en paradoiro descoñecido, expídese o presente edicto co fin de que lle sirva de notificación en forma.</p>
    <p>Ourense, 14 de maio de 2019</p>
    <footer><p>A letrada da Administración de xustiza</p></footer>

