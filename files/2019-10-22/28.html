---
date: '2019-10-22'
id: CA01-101019-0002
page: 46319
number: 201
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 2 de outubro de 2019, da Secretaría Xeral Técnica e do
  Patrimonio da Consellería de Facenda, pola que se declara a Comunidade
  Autónoma de Galicia como herdeira ab intestato de Lourdes Reboiras Torrado.
range: Resolución
url: >-
  https://www.xunta.gal/dog/Publicados/2019/20191022/AnuncioCA01-101019-0002_gl.html
---
<p>Antecedentes.</p>
    <p>Mediante Resolución do 20 de decembro de 2018 acordouse a incoación do procedemento administrativo para a declaración da Comunidade Autónoma de Galicia como herdeira <em>ab intestato</em> de Lourdes Reboiras Torrado (ABI/2016/0039). </p>
    <p>A citada resolución publicouse no <em>Boletín Oficial del Estado</em> (supl. N., nº 19, do 22 de xaneiro de 2019), no <em>Diario Oficial de Galicia</em> (DOG nº 13, do 18 de xaneiro), na páxina web da Consellería de Facenda e foi exposta no taboleiro de anuncios dos concellos de Rois, Pontevedra e Sanxenxo por prazo non inferior a un mes. </p>
    <p>Constan no expediente os correspondentes certificados de defunción e derradeiras vontades relativos á persoa causante, nos cales se acredita o seu falecemento, o 31 de decembro de 2014 na cidade de Pontevedra, e que, aínda que tiña outorgado testamento, este resultou ineficaz por premoriencia dos instituídos. Así mesmo, figura igualmente incorporado certificado do seu empadroamento no Concello de Pontevedra, queda así xustificada a súa veciñanza civil galega.</p>
    <p>Non se teñen recibido alegacións, documentos ou outros elementos de xuízo que cuestionen a sucesión a favor da Administración autonómica, o que corrobora o informe emitido para o efecto pola Policía autonómica de Galicia e as manifestacións de terceiras persoas unidas ao expediente.</p>
    <p>Das consultas efectuadas ante o Catastro Inmobiliario, no Índice xeral informatizado de predios e dereitos do Rexistro da Propiedade e no Rexistro Xeral de Contratos de Seguros de Cobertura de Falecemento, así como da información acadada de diferentes entidades bancarias e por outras fontes, determinouse, en principio, que polo menos forman parte do caudal hereditario da persoa finada os bens e dereitos que se adxudican no punto segundo desta resolución, sen prexuízo da inclusión na herdanza daqueles outros que se identifiquen con posterioridade a esta declaración como de titularidade da persoa causante, particularmente os procedentes das herdanzas dos seus finados tíos Joaquina e Peregrino Reboiras Torrado.</p>
    <p>A Asesoría Xurídica da Consellería de Facenda emitiu informe sobre a adecuación e suficiencia das actuacións practicadas para a declaración da Comunidade Autónoma como herdeira <em>ab intestato</em> da persoa causante. </p>
    <p>Fundamentos xurídicos.</p>
    <p>Lei 2/2006, do 14 de xuño, de dereito civil de Galicia, artigos 267 e seguintes. </p>
    <p>Código civil, artigos 657 e seguintes.</p>
    <p>Lei 33/2003, do 3 de novembro, do patrimonio das administracións públicas, artigos 20.6, 20 bis e 20 ter.1.</p>
    <p>Lei 5/2011, do 30 de setembro, do patrimonio da Comunidade Autónoma de Galicia, artigos 4 e 56.</p>
    <p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Decreto 30/2017, do 30 de marzo, polo que se establece a estrutura orgánica da Consellería de Facenda, artigos 4 e 7.</p>
    <p>Segundo o anterior,</p>
    <p>RESOLVO:</p>
    <p>Primeiro. Declarar á Comunidade Autónoma de Galicia única e universal herdeira <em>ab intestato</em> de Lourdes Reboiras Torrado, con DNI: 35198613B, entendendo legalmente aceptada a herdanza a beneficio de inventario.</p>
    <p>Segundo. Adxudicar á Administración autonómica os seguintes bens e dereitos da herdanza identificados:</p>
    <p>a) Bens inmobles:</p>
    <p>– Piso do andar terceiro, letra D, do edificio nº 16, portal B, da rúa Augusto García Sánchez da cidade de Pontevedra, de 94,59 m2 útiles. Estrema: fronte, descanso en caixa da escaleira B, oco do elevador, piso letra C e, en parte, patio interior; dereita entrando, rúa de situación; esquerda, patio interior e piso letra E, con entrada polo portal C; fondo, rúa E do polígono de Campolongo. Ten como anexos un rocho sinalado co número 8 e unha praza de aparcamento sinalada co número 19, ambos dous situados no soto do inmoble. Cota de participación: catro enteiros e vinte centésimas. Constan cargas hipotecarias.</p>
    <p>Referencia catastral: 9675010NG2997N0014XR.</p>
    <p>Valor catastral: 70.410,63 euros.</p>
    <p>Inscrición rexistral: Rexistro da Propiedade de Pontevedra nº 1, tomo 716, libro 300, folla 4, predio nº 28380.</p>
    <p>– Vivenda nº 26, tipo dúplex, de 74 m2 útiles, repartidos entre os andares terceiro e cuarto, que constitúe o denominado apartamento 311A do bloque A do Complexo Turístico Arnelas, Padriñán, municipio de Sanxenxo (Pontevedra), con entrada pola avenida Luis Rocafort, nº 53. Estrema: fronte, corredor común de acceso aos apartamentos; dereita, vivenda nº 27; esquerda: vivenda nº 25; e fondo, terraza ou soleira superior dos garaxes do semisoto e despois parque infantil ou zona de recreo. Cota de participación: 4,05 por cento. Gravada con servidumes a favor do predio rexistral nº 6821. Sen máis cargas.</p>
    <p>Referencia catastral: 5349703NG1954N0066UI.</p>
    <p>Valor catastral: 42.483,94 euros.</p>
    <p>Inscripción rexistral: Rexistro da Propiedade de Cambados, tomo 503, libro 81, folla 16, predio nº 8603.</p>
    <p>– Praza de aparcamento 311A do Complexo Turístico Arnelas, nº 23 segundo o Catastro Inmobiliario, en Padriñán, municipio de Sanxenxo (Pontevedra), que se corresponde co 3,030304 % do dominio do local nº 38, situado no semisoto do bloque A, formado por 33 prazas de garaxe, cunha superficie total construída de 950 m2. O complexo ten a súa entrada pola avenida Luis Rocafort, nº 53. Estrema o local: fronte, esquerda e fondo, con elementos comúns do complexo turístico; e dereita, avenida Rocafort. Cota de participación do local: 3,3 por cento. Sen cargas.</p>
    <p>Referencia catastral: 5349703NG1954N0023XM.</p>
    <p>Valor catastral: 4.992,62 euros.</p>
    <p>Inscripción rexistral: Rexistro da Propiedade de Cambados, tomo 772, libro 153, folla 83, predio nº 16868.</p>
    <p>b) Contratos e outros efectos bancarios:</p>
    <p>– Abanca, conta á vista: 2080 5138 83 3000003828.</p>
    <p>– Abanca, conta á vista: 2080 5138 80 3040004604.</p>
    <p>– Abanca, conta a prazo: 2080 5138 81 3810019609.</p>
    <p>Terceiro. Publicar a presente resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda, área temática de patrimonio, anuncios, que se pode consultar no seguinte enlace: http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, nos taboleiros de anuncios dos concellos de Rois, Pontevedra e Sanxenxo.</p>
    <p>Contra esta resolución poderá recorrerse por infracción das normas sobre competencia e procedemento mediante recurso de alzada, no prazo dun mes, ante o conselleiro de Facenda, de conformidade cos artigos 112.1, 114 e 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Os que se consideren prexudicados en canto ao seu mellor dereito á herdanza ou noutros dereitos de carácter civil pola declaración de herdeira <em>ab intestato</em> ou a adxudicación de bens a favor da Comunidade Autónoma de Galicia, poderán exercer as accións pertinentes ante o órgano da xurisdición civil correspondente.</p>
    <p>Santiago de Compostela, 2 de outubro de 2019</p>
    <footer><p>A secretaria xeral técnica e do Patrimonio da Consellería de Facenda<br>P.D. (Resolución do 1.10.2019)<br>Luis Emilio Araújo Rodríguez<br>Vicesecretario xeral da Consellería de Facenca</p></footer>

