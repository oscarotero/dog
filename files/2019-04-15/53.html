---
date: '2019-04-15'
id: L174-090419-0002
page: 18857
number: 73
agency: Concello de Rois
section: VI. Anuncios. b) Administración local.
title: >-
  ANUNCIO de información pública sobre o texto inicial do convenio urbanístico
  con Aluminios Cortizo, S.A.
range: Anuncio
url: >-
  https://www.xunta.gal/dog/Publicados/2019/20190415/AnuncioL174-090419-0002_gl.html
---
<p>O Pleno do Concello de Rois, na sesión ordinaria que tivo lugar o 15 de marzo de 2019, aprobou por unanimidade dos presentes o texto inicial do convenio urbanístico entre o Concello de Rois e Aluminios Cortizo, S.A., co fin de monetizar o aproveitamento urbanístico que lle corresponde ao Concello no proxecto sectorial de incidencia supramunicipal instado pola empresa.</p>
    <p>En aplicación do establecido no artigo 168.1 da Lei 2/2016, do 10 de febreiro, do solo de Galicia, sométese o citado convenio a información pública mediante anuncios que se publicarán no <em>Diario Oficial de Galicia</em> e nun dos xornais de maior difusión da provincia.</p>
    <p>O que se fai público para que durante o período dun mes, contado a partir do día seguinte ao da última publicación, as persoas interesadas poidan consultar o texto íntegro do convenio nas oficinas municipais, de luns a venres, das 9.00 ás 14.00 horas, e na páxina web www.concelloderois.org, e poidan formular as alegacións que consideren oportunas.</p>
    <p>Rois, 27 de marzo de 2019</p>
    <footer><p>Ramón Tojo Lens<br>Alcalde</p></footer>

