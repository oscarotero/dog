---
date: '1997-06-03'
id: 6F0A
page: 5
number: 105
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 23 de maio de 1997 pola que se declara de interese galego e se ordena
  a inscrición no Rexistro de Fundacións de Interese Galego, da Fundación Hogar
  Santa Lucía, de Arteixo (A Coruña).
range: Orde
url: 'https://www.xunta.gal/dog/Publicados/1997/19970603/Anuncio6F0A_gl.html'
---
<p>Visto o expediente de recoñecemento de interese galego e inscrición no Rexistro de Fundacións de Interese Galego da Fundación Hogar Santa Lucía.</p>
<p>Supostos de feito</p>
<p>Primeiro.-Con data do 12-7-1997 solicitouse o recoñecemento de interese galego e inscrición no Rexistro de Fundacións de Interese Galego da Fundación Hogar Santa Lucía, por medio de escrito</p>
<p>presentado por Carmen Rodríguez Losada-Trulock, actuando como presidenta do Padroado da Fundación Hogar Santa Lucía.</p>
<p>Segundo.-A fundación constituíuse en escritura pública outorgada o 28 de maio de 1996, perante o notario da Coruña, José Miguel Sánchez-Andrade Fernández, co número mil setenta e cinco, do seu protocolo.</p>
<p>Terceiro.-A comisión integrada por tódolos secretarios xerais, elevoulle ó conselleiro da Presidencia e Administración Pública, proposta de clasificación como de interese benéfico-social da Fundación Hogar Santa Lucía, dado o seu obxecto, polo que, cumprindo cos requisitos recollidos na Lei estatal 30/1994, do 24 de novembro, na Lei 7/1983, do 22 de xuño, de fundacións de interese galego, modificada pola Lei 11/1991, do 8 de novembro, e segundo se dispón no Regulamento de organización e funcionamento do protectorado das fundacións de interese galego (Decreto 248/1992, do 18 de xuño), correspóndelle a execución das facultades inherentes a aquel, á Consellería de Familia, Muller e Xuventude.</p>
<p>Cuarto.-A vista da proposta da Comisión de Secretarios Xerais, pola orde da Consellería da Presidencia e Administración Pública do 2 de maio de 1997 (DOG nº 84, do 5 de maio), clasificouse como de interese benéfico-social a Fundación Hogar Santa Lucía, tendo en conta o disposto no artigo 32.2.c) do Regulamento de organización e funcionamento do protectorado de fundacións de interese galego.</p>
<p>Quinto.-Segundo consta no artigo 4 dos seus estatutos, é obxecto e finalidade da fundación «o acollemento e coidado de mulleres sen teito e sen limitación ningunha en canto á idade, raza ou credo».</p>
<p>Sexto.-Na escritura pública pola que se constitúe a fundación, nos estatutos e na demais documentación que figura no expediente, constan, entre outros, os seguintes extremos: acreditación da personalidade do fundador, dotación inicial da fundación, estatutos nos que consta o obxecto e a denominación (Fundación Hogar Santa Lucía), a composición do órgano de goberno e o réxime de adopción de acordos.</p>
<p>O padroado da fundación está integrado polos seguintes membros: Carmen Rodríguez-Losada Trulock, como presidenta; Mª del Pilar Roca Trashorras, como secretaria; Mª Luísa Marqués Velo, como tesoreira; Ana Marqués Velo, vocal; Amelia Correa Corredoira, vocal; Mª Luisa Méndez Barreiro, vocal; e Carmen García Miralles, vocal.</p>
<p>Sétimo.-A Secretaría Xeral da Consellería de Familia, Muller e Xuventude solicitou informe da asesoría xurídica, conforme o disposto no artigo 32.3.a) do Regulamento de organización e funcionamento do protectorado das fundacións de interese galego, que aquela emitiu con data do 13 de maio de 1997.</p>
<p>Vista a Constitución española de 1978, o Estatuto de autonomía de Galicia, a Lei 30/1994, do 24 de novembro, de fundacións e incentivos fiscais á par</p>
<p>ticipación privada en actividades de interese xeral; a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro; o Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego; o Decreto 2/1994, do 13 de xaneiro, polo que se establece a estructura orgánica da Consellería de Familia, Muller e Xuventude, a Lei 30/1992, do 26 de novembro, de réxime xurídico das administracións públicas e do procedemento administrativo común, así como a demais normativa do seu desenvolvemento e a de xeral aplicación.</p>
<p>Fundamentos de dereito</p>
<p>Primeiro.-O artigo 34 da Constitución española recoñece o dereito de fundación para fins de interese xeral, de acordo coa Lei. O artigo 27.26º do Estatuto de autonomía para Galicia atribúelle a esta Comunidade Autónoma competencia exclusiva sobre o réxime das fundacións de interese galego.</p>
<p>Segundo.-Conforme o artigo 32.3.a) do Regulamento de organización e funcionamento do protectorado das fundacións de interese galego, así como co artigo 1 do Decreto 2/1994, do 13 de xaneiro, polo que se establece a estructura orgánica da Consellería de Familia, Muller e Xuventude, é competencia desta consellería a declaración de interese galego e a inscrición no Rexistro de Fundacións, da Fundación Hogar Santa Lucía, dado o seu obxecto, coincidente coas competencias desenvolvidas por aquela, asumindo as funcións que como protectorado lle corresponden á Xunta de Galicia.</p>
<p>Terceiro.-Ó abeiro do disposto no artigo 7.5º da Lei 7/1983, do 22 de xuño, á realización da finalidade fundacional débese destinar, cando menos, o oitenta por cento das rendas que obteña a fundación e dos outros ingresos que non formen parte da dotación da fundación.</p>
<p>Cuarto.-A Lei 11/1991, do 8 de novembro, da nova redacción ó artigo 21.2º da Lei 7/1983, establecendo a obriga de, por unha banda, formular e presenta-lo orzamento de ingresos e gastos ó protectorado con anterioridade ó inicio do exercicio económico e, por outra banda, a de efectuar un inventario-balance, pechado na data do remate do exercicio, unha memoria das actividades realizadas durante o ano e da xestión económica do patrimonio, así como a liquidación do orzamento de ingresos e gastos do ano anterior, que deberán presentarse ó protectorado no prazo de seis meses desde a data de peche do exercicio.</p>
<p>Este conxunto de obrigas débense entender asumidas pola fundación, aínda que non se recollan expresamente nos seus estatutos.</p>
<p>Quinto.-Á vista do exposto, pódense entender substancialmente cumpridos os requisitos legais e regulamentarios para a declaración de interese gale</p>
<p>go e a súa inscrición no Rexistro de Fundacións, sección da Consellería de Familia, Muller e Xuventude.</p>
<p>Por todo isto,</p>
<p>DISPOÑO:</p>
<p>Primeiro.-Recoñecer e declarar de interese galego a Fundación Hogar Santa Lucía, de Arteixo (A Coruña).</p>
<p>Segundo.-Ordena-la súa inscrición no Rexistro de Fundacións de Interese Galego, sección da Consellería de Familia, Muller e Xuventude, para o que o padroado aboou a taxa correspondente en virtude do disposto na Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia.</p>
<p>Terceiro.-Aproba-los seus estatutos e a composición do seu órgano de goberno.</p>
<p>Cuarto.-A dita fundación queda sometida ó disposto na normativa de xeral aplicación citada, en especial á obriga de darlles publicidade suficiente ás súas actividades e á ausencia de ánimo de lucro na prestación dos seus servicios, quedando obrigada a renderlle contas anualmente ó protectorado e a xustificar, a través dunha memoria anual, o cumprimento das cargas fundacionais, así como a presenta-lo proxecto de orzamento con anterioridade ó inicio do exercicio económico para o que se formula, debendo solicita-las preceptivas autorizacións do protectorado cando sexan necesarias.</p>
<p>Santiago de Compostela, 23 de maio de 1997.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>4241</p>

