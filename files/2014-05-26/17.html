---
date: '2014-05-26'
id: G2018-190514-0002
page: 23644
number: 99
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 19 de maio de 2014 pola que se aproba e fai pública a listaxe
  definitiva de persoas admitidas e excluídas e se convoca a persoa aspirante,
  pola quenda de acceso libre, á realización do primeiro exercicio (probas de
  lingua galega) do proceso selectivo para cubrir tres prazas da categoría
  profesional de técnico/a especialista de investigación, especialidade química
  (resonancia magnética), grupo III, desta universidade.
range: Resolución
url: >-
  https://www.xunta.gal/dog/Publicados/2014/20140526/AnuncioG2018-190514-0002_gl.html
---
<p>Por Resolución reitoral do 4 de decembro de 2013 (DOG do 18 de decembro e BOE do 26 de decembro), convocáronse probas selectivas para cubrir tres prazas da categoría profesional de técnico/a especialista de investigación, especialidade química (resonancia magnética), grupo III, dúas pola quenda de promoción interna e unha pola quenda de acceso libre.</p>
    <p>Por Resolución reitoral do 28 de marzo de 2014 (DOG do 11 de abril), aprobouse a relación provisional de persoas aspirantes admitidas e excluídas nas mencionadas probas selectivas, fixándose un prazo para emendar os defectos que motivaran a exclusión ou omisión.</p>
    <p>Rematado o dito prazo e consonte o establecido na base 4.4 da convocatoria, o reitor </p>
    <h2>RESOLVE:</h2>
    <p>Primeiro. Declarar aprobada e facer pública a listaxe definitiva de persoas admitidas e excluídas pola quenda de acceso libre ás citadas probas.</p>
    <p>Segundo. Declarar que non hai persoas aspirantes pola quenda de promoción interna.</p>
    <p>Terceiro. Indicar que a listaxe definitiva de persoas aspirantes admitidas e excluídas está exposta nos taboleiros de anuncios da Reitoría, da Casa da Balconada, do Edificio de Servizos Administrativos e Biblioteca Intercentros e na web:</p>
    <p>http://www1.usc.es/webpas/SPAS/Laborais/Indice.htm</p>
    <p>Cuarto. Convocar a persoa aspirante admitida pola quenda de acceso libre para a realización do primeiro exercicio da fase de oposición (probas de lingua galega), o día 16 de xuño de 2014, ás 12.00 horas, na sala de xuntas do Servizo de Normalización Lingüística (Vivendas dos Catedráticos, 1º andar, avenida das Ciencias, Campus Vida, Santiago de Compostela).</p>
    <p>A publicación dos sucesivos anuncios de celebración dos demais exercicios será efectuda polo tribunal, nos locais onde se realizara o primeiro deles, na Reitoría da universidade e na páxina web:</p>
    <p>http://www.usc.es/gl/goberno/xerencia/selecciondepersoal.html</p>
    <p>Contra a presente resolución, que esgota a vía administrativa, poderase interpoñer un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 19 de maio de 2014</p>
    <footer><p>Juan José Casares Long<br>Reitor da Universidade de Santiago de Compostela</p></footer>

