---
date: '2014-01-02'
id: G0164-201213-0002
page: 53
number: 1
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 20 de decembro de 2013, da Dirección Xeral de Centros e Recursos
  Humanos, polo que se comunica a publicación das puntuacións provisionais e a
  relación de excluídos provisionais en diversas especialidades abertas polo
  Anuncio do 30 de setembro de 2013 (Diario Oficial de Galicia do 17 de
  outubro).
range: Anuncio
url: >-
  https://www.xunta.gal/dog/Publicados/2014/20140102/AnuncioG0164-201213-0002_gl.html
---
<p>Finalizado o prazo para presentar a solicitude e realizada a baremación dos méritos das especialidades de Sistemas Electrónicos (590124) e Sistemas Electrotécnicos e Automáticos (590125) do corpo de profesores de ensino secundario, Mecanizado e Mantemento de Máquinas (591211) do corpo de profesores técnicos de formación profesional, e na especialidade de Alemán (592001) do corpo de escolas oficiais de idiomas, procede a publicación das puntuacións provisionais e a relación de excluídos provisionais, na páxina web desta consellería.</p>
    <p>En consecuencia, esta dirección xeral</p>
    <h2>RESOLVE: </h2>
    <p>Primeiro. Facer públicas na páxina web desta consellería (http://www.edu.xunta.es), as puntuacións provisionais e a relación de excluídos provisional do baremo para prazas de interinidades e substitucións para impartir docencia nas especialidades de Sistemas Electrónicos (590124) e Sistemas Electrotécnicos e Automáticos (590125) do corpo de profesores de ensino secundario, Mecanizado e Mantemento de Máquinas (591211) do corpo de profesores técnicos de formación profesional, e na especialidade de Alemán (592001) do corpo de escolas oficiais de idiomas.</p>
    <p>Segundo. Contra estas puntuacións provisionais e relación de excluídos provisionais poderá interpoñerse reclamación no prazo de dez días naturais, a partir do día seguinte ao da publicación deste anuncio no <em>Diario Oficial de Galicia</em>, ante o director xeral de Centros e Recursos Humanos da Consellería de Educación e Ordenación Universitaria.</p>
    <p>Santiago de Compostela, 20 de decembro de 2013</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

