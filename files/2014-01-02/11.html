---
date: '2014-01-02'
id: G2347-111213-0001
page: 63
number: 1
agency: Xulgado do Social número 4 da Coruña
section: V. Administración de xustiza.
title: EDICTO (354/2010).
range: Edicto
url: >-
  https://www.xunta.gal/dog/Publicados/2014/20140102/AnuncioG2347-111213-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 354/2010 por instancia de Juan Manuel Pombo Muñiz contra o Instituto Nacional da Seguridade Social e a Tesouraría Xeral da Seguridade Social, o Servizo Público de Emprego, a Mutua Gallega de Accidentes de Trabajo, a empresa Prefabricación y Montajes del Noroeste, S.A., a empresa Montajes Metálicos Fervaz, S.L., a empresa Maseico, S.L. e a Administración concursal da empresa Maseico, S.L., sobre incapacidade, nos cales se ditou sentenza o 4 de decembro de 2013 que, copiada nos particulares necesarios, di así:</p>
    <p>«Resolvo que se estima parcialmente a demanda formulada por Juan Manuel Pombo Muñiz fronte ao Instituto Nacional da Seguridade Social e a Tesouraría Xeral da Seguridade Social, o Servizo Público de Emprego Estatal, a Mutua Gallega de Accidentes de Trabajo, a empresa Prefabricación y Montajes del Noroeste, S.A., a empresa Montajes Metálicos Fervaz, S.L., a empresa Maseico, S.L. e a Administración concursal de Maseico, S.L., e en consecuencia:</p>
    <p>– Declárase a existencia de infracotización por parte das empresas Prefabricación y Montajes del Noroeste, S.A. e Maseico, S.L. nos seguintes períodos de tempo en que o demandante prestou servizos para estas:</p>
    <p>• Prefabricación y Montajes del Noroeste, S.A., de febreiro a xuño de 2005, ambos incluídos.</p>
    <p>• Maseico, S.L., de abril de 2007 a xaneiro de 2008.</p>
    <p>Declárase a responsabilidade das devanditas empresas nos períodos que afecten cada unha delas e son condenadas a aboar a diferenza, sen prexuízo da obriga de anticipo da diferenza de pensión a cargo do INSS, vinculando á administración concursal de Maseico, S.L. tales cantidades.</p>
    <p>– Declárase que a base reguladora da pensión de incapacidade permanente total que corresponde a Juan Manuel Pombo Muñiz debe ser calculada, ademais de cos salarios efectivamente percibidos nos períodos de infracotización, tendo en conta o período comprendido desde o mes de febreiro de 2004 ao mes de febreiro de 2009, e condénase a entidade xestora ao aboamento da prestación de IPT conforme a devandita base reguladora.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Así o acorda, manda e asina, Nicolás E. Pita Lloveres, maxistrado xuíz do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Montajes Metálicos Fervaz, S.L. expido e asino o presente edicto.</p>
    <p>A Coruña, 11 de decembro de 2013</p>
    <footer><p>A secretaria xudicial</p></footer>

