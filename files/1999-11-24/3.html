---
date: '1999-11-24'
id: 124EE
page: 13
number: 227
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 301/1999, do 11 de novembro, polo que se acorda a imposición de
  afectacións secundarias sobre parcelas situadas nos portos de Muxía, Burela e
  Cariño a favor da Consellería de Pesca, Marisqueo e Acuicultura.
range: Decreto
url: 'https://www.xunta.gal/dog/Publicados/1999/19991124/Anuncio124EE_gl.html'
---
<p>Os portos de Muxía, Burela e Cariño están integrados no patrimonio da Comunidade Autónoma de Galicia</p>
<p>en virtude do Real decreto 3214/1982, do 24 de xullo (BOE nº 285, do 27 de novembro) e adscritos ó ente público Portos de Galicia, segundo o establecido no artigo 17 da Lei 5/1994, do 29 de novembro, de creación do dito ente.</p>
<p>Con data do 28 de xuño de 1999, a Consellería de Pesca, Marisqueo e Acuicultura solicitou a iniciación dos trámites para a afectación secundaria de parcelas nos anteditos portos para a construcción de aulas de extensión pesqueira para imparti-los programas de formación dirixidos ós pescadores.</p>
<p>Con data do 2 de novembro de 1999, Portos de Galicia, logo da solicitude da Secretaría Xeral e do Patrimonio, manifestou a conformidade coa imposición das anteditas afectacións secundarias.</p>
<p>Segundo o establecido nos artigos 12.3º da Lei 3/1985, do 12 de abril, do patrimonio da Comunidade Autónoma de Galicia e 31 do seu regulamento, as afectacións secundarias dos bens de dominio público requiren acordo do Consello da Xunta de Galicia baixo a forma de decreto, logo da instrucción do correspondente expediente pola Consellería de Economía e Facenda.</p>
<p>Na súa virtude, por proposta do conselleiro de Economía e Facenda e logo de deliberación do Consello da Xunta de Galicia, na súa reunión do día once de novembro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Acórdase a imposición de afectacións secundarias sobre parcelas de 330 m, 625 m e 800 m situadas, respectivamente, nos portos de Muxía, Burela e Cariño e delimitadas, segundo os planos incorporados ó expediente, a favor da Consellería de Pesca, Marisqueo e Acuicultura, con destino á construcción de aulas de extensión pesqueira para imparti-los programas de formación dirixidos ós pescadores.</p>
<p>Artigo 2º</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do disposto neste decreto.</p>
<p>Santiago de Compostela, once de novembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

