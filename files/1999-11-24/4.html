---
date: '1999-11-24'
id: 124F2
page: 13
number: 227
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Resolución do 18 de novembro de 1999, da Dirección Xeral de Producción
  Agropecuaria, pola que se convocan tres cursos de aplicador/manipulador de
  praguicidas de usos fitosanitario e gandeiro.
range: Resolución
url: 'https://www.xunta.gal/dog/Publicados/1999/19991124/Anuncio124F2_gl.html'
---
<p>A Orde do 30 de xullo de 1997, conxunta das Consellerías de Agricultura, Gandería e Montes e de Sanidade e Servicios Sociais, pola que se establece na Comu</p>
<p>nidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipulador destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que vaia realizar.</p>
<p>En consecuencia, anúnciase a convocatoria de tres cursos de aplicador/manipulador de praguicidas que terá lugar de acordo coas seguintes bases:</p>
<p>1. Clase de curso que se vai impartir:</p>
<p>Curso de aplicador/manipulador de productos fitosanitarios e de uso gandeiro.- Nivel básico.</p>
<p>2. Datos do organismo organizador:</p>
<p>O organismo organizador será o Servicio de Sanidade Vexetal da Subdirección Xeral de Sanidade e Producción Vexetal.</p>
<p>3. Obxectivos dos cursos:</p>
<p>Conseguir unha formación adecuada para o persoal dos establecementos e empresas que manipulen ou presten servicios de tratamentos con praguicidas fitosanitarios ou de uso gandeiro, co obxecto de que poidan obte-lo carné de manipulador destes productos que os capacite para exerceren a dita actividade en todo o territorio estatal.</p>
<p>4. Destinatarios:</p>
<p>a) Destinatarios: persoal de establecementos e servicios praguicidas, aplicadores, agricultores e público en xeral.</p>
<p>b) Nº de prazas: o número de alumnos que poderá participar será de 30 como máximo.</p>
<p>c) Criterios de selección: o solicitante deberá ter idade laboral para poder traballar con praguicidas. Na selección terá prioridade, sempre que o xustifique documentalmente, o persoal dos establecementos de venda e o dos almacéns comunitarios e outros almacéns recollidos no artigo 4º, puntos 1.4º, 1.5º, 1.6º, 1.7º da Orde de 8 do abril de 1996, conxunta das Consellerías de Agricultura, Gandería e Montes e de Sanidade e Servicios Sociais, pola que se crea o Rexistro Oficial de Establecementos e Servicios praguicidas e se dictan as normas de inscrición nel na Comunidade Autónoma de Galicia.</p>
<p>5. Realización:</p>
<p>As clases correspondentes a estes cursos (un en cada centro) terán lugar nas seguintes escolas:</p>
<p>5.1. Escola de Capacitación Agraria:</p>
<p>Enderezo: Guísamo.</p>
<p>Municipio: Bergondo.</p>
<p>Provincia: A Coruña</p>
<p>Código postal: 15640.</p>
<p>Teléfono: 981 79 52 20.</p>
<p>Fax: 986 79 53 75.</p>
<p>5.2. Escola de Capacitación Forestal:</p>
<p>Enderezo: Igrexa 19.</p>
<p>Municipio: Lourizán.</p>
<p>Provincia: Pontevedra.</p>
<p>Código postal: 36153.</p>
<p>Teléfono: 986 85 64 00.</p>
<p>Fax: 981 85 64 20.</p>
<p>5.3. Escola de Capacitación Agraria:</p>
<p>Enderezo: Ramón Puga s/n.</p>
<p>Municipio: Ourense.</p>
<p>Provincia: Ourense.</p>
<p>Código postal: 32005.</p>
<p>Teléfono: 988 22 05 46.</p>
<p>Duración e horario:</p>
<p>Os cursos terán lugar nas seguintes datas:</p>
<p>Guísamo: 13-17 de decembro de 1999.</p>
<p>Lourizán: 10-14 de xaneiro do 2000.</p>
<p>Ourense: 24-28 de xaneiro do 2000.</p>
<p>A duración do curso será, como mínimo, de 21 horas lectivas distribuídas en 13 horas de clases teóricas e 8 de clases prácticas.</p>
<p>O horario do curso será das 15 ás 19 horas de luns a xoves e das 9 ás 14 horas do venres.</p>
<p>6. Programa:</p>
<p>Os temarios que se impartirán son os que figuran no anexo II.</p>
<p>7. Coordinador técnico do curso:</p>
<p>De acordo coa facultade conferida no artigo 10 da Orde do 30 de xullo de 1997, o coordinador técnico por parte da Dirección Xeral de Producción Agropecuaria será Fernando Coduras Orera, Xefe de Área de Defensa dos Vexetais.</p>
<p>8. Solicitudes e inscrición:</p>
<p>a) Documentación: o persoal que desexe participar neste curso deberá presentar cuberta a solicitude que figura como anexo I xunto cunha fotocopia compulsada do DNI e, se é o caso, certificación do organismo ou servicio de praguicidas especificando o labor que desempeña o solicitante nel.</p>
<p>A documentación sinalada anteriormente presentarase nos rexistros xerais da Consellería de Agricultura, Gandería e Política Agroalimentaria en horarios das 9 ás 14 horas, ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación será de 10 día naturais, contados desde o seguinte ó da publicación desta resolución.</p>
<p>b) Admisión: a relación de solicitantes admitidos expoñerase no taboleiro de anuncios do organismo convocante e do centro, no prazo de 5 días naturais contados a partir do seguinte ó do prazo de finalización da inscrición.</p>
<p>9. Certificación de superación do curso:</p>
<p>É obrigatoria a asistencia a tódolas sesións do curso. Finalizado este, a entidade organizadora realizará as probas pertinentes que avalen os coñecementos adquridos polo alumno, e no caso de superalas, expedirá o certificado co que poderá solicitar á Dirección Xeral de Producción Agropecuaria o carné de manipulador de productos fitosanitarios e de uso gandeiro, nivel básico, que é o único documento válido para poder exerce-la actividade, e para os efectos de inspección por parte dos organismos oficiais correspondentes.</p>
<p>Santiago de Compostela, 18 de novembro de 1999.</p>
<p>Antonio Crespo Iglesias</p>
<p>Director xeral de Producción Agropecuaria</p>
<p>ANEXO II</p>
<p>Programa do curso de nivel básico para productos fitosanitarios e de uso gandeiro.</p>
<p>1.-Praguicidas: descrición e xeneralidades.</p>
<p>2.-Riscos derivados da utilización dos praguicidas.</p>
<p>3.-Perigosidade dos praguicidas para a saúde. Intoxicacións.</p>
<p>4.-Práctica da protección fitosanitaria. Relación traballo-saúde, primeiros auxilios no caso de intoxicación.</p>
<p>5.-Medidas preventivas e protectoras para evita-lo risco de uso de praguicidas.</p>
<p>6.-Boa práctica fitosanitaria. Protección do ambiente e normas legais.</p>
<p>7.-Exercicios prácticos.</p>
<p>8.-Proba de avaliación.</p>

