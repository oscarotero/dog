---
date: '2021-11-17'
id: G0427-121121-0001
page: 56465
number: 221
agency: Consellería do Mar
section: III. Outras disposicións.
title: >-
  RESOLUCIÓN do 9 de novembro de 2021 pola que se modifica a Resolución do 23 de
  outubro de 2021 pola que se autoriza o plan de xestión de pesca coa arte de
  bou de vara e a arte de rapeta ou bou de man, tempada 2021-2022.
range: Resolución
url: >-
  https://www.xunta.gal/dog/Publicados/2021/20211117/AnuncioG0427-121121-0001_gl.html
---
<p>Feitos:</p>
    <p>Mediante a Resolución do 23 de outubro de 2021, a Consellería do Mar autorizou o plan de xestión de pesca coa arte de bou de vara e a arte de rapeta ou bou de man, tempada 2021-2022.</p>
    <p>O número 7 da devandita resolución di: «7. Especies. O obxecto da captura serán a voandeira e zamburiña, así como outras especies demersais.</p>
    <p>Todas as especies deberán cumprir cos tamaños mínimos exixidos segundo o disposto na Orde do 27 de xullo de 2012 pola que se regulan os tamaños mínimos de diversos produtos pesqueiros na Comunidade Autónoma de Galicia, non estar en veda e cumprir coas disposicións legais que lle sexan de aplicación. Os individuos que non acaden o tamaño legal deberán ser devoltos ao mar inmediatamente».</p>
    <p>O sector pesqueiro, a través das federacións, realiza proposta relativa aos topes de captura establecidos para algunhas especies.</p>
    <p>Con base no anterior, esta consellería</p>
    <h2>RESOLVE:</h2>
    <p>Modificar o número «7. Especies» da Resolución do 23 de outubro de 2021 pola que se autoriza o plan de xestión de pesca coa arte de bou de vara e a arte de rapeta ou bou de man, tempada 2021-2022, de tal xeito que queda reflectido como a seguir se indica:</p>
    <p>«7. Especies. O obxecto da captura serán a voandeira e zamburiña, así como outras especies demersais.</p>
    <p>Cando unha especie mariña teña asignada cotas ou topes máximos de captura e desembarco no marco dun plan de xestión ou doutra norma en vigor, ditas cotas ou topes serán de aplicación para a mesma especie capturada polas artes de bou de vara e rapeta ou bou de man.</p>
    <p>Todas as especies deberán cumprir cos tamaños mínimos exixidos segundo o disposto na Orde do 27 de xullo de 2012 pola que se regulan os tamaños mínimos de diversos produtos pesqueiros na Comunidade Autónoma de Galicia, non estar en veda e cumprir coas disposicións legais que lle sexan de aplicación. Os individuos que non acaden o tamaño legal deberán ser devoltos ao mar inmediatamente».</p>
    <p>A presente resolución non modifica o resto das condicións establecidas no plan.</p>
    <p>Contra esta resolución, que esgota a vía administrativa, poderá interpoñerse recurso de reposición no prazo dun mes, contado desde o día seguinte ao da súa notificación, ante a conselleira do Mar, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 9 de novembro de 2021</p>
    <footer><p>Rosa Mª Quintana Carballo<br>Conselleira do Mar</p></footer>

