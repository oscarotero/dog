---
date: '2018-10-02'
id: C3K1-200918-0001
page: 44571
number: 188
agency: Consellería de Sanidade
section: VI. Anuncios. a) Administración autonómica.
title: >-
  RESOLUCIÓN do 17 de setembro de 2018, da Secretaría Xeral Técnica da
  Consellería de Sanidade, pola que se acorda a remisión do expediente
  administrativo requirido polo Tribunal Superior de Xustiza de Galicia por mor
  da ampliación do recurso contencioso-administrativo P.O. 02/4046/2018
  interposto contra o Decreto 127/2017, do 23 de novembro, polo que se aproba o
  mapa farmacéutico de Galicia, se planifica a autorización de novas oficinas de
  farmacia e se fixa a delimitación territorial para a súa localización.
range: Resolución
url: >-
  https://www.xunta.gal/dog/Publicados/2018/20181002/AnuncioC3K1-200918-0001_gl.html
---
<p>A Secretaría Xeral Técnica da Consellería de Sanidade recibiu da Sección Segunda da Sala do Contencioso-Administrativo do Tribunal Superior de Xustiza de Galicia un oficio polo cal lle comunica que acordou a ampliación á Resolución do 2 de xullo de 2018, da Secretaría Xeral Técnica da Consellería de Sanidade, pola que se convoca concurso público para a adxudicación de novas oficinas de farmacia, do recurso contencioso-administrativo P.O. 02/4046/2018, interposto por Montserrat Iglesias Núñez, Mª del Carmen Álvarez Lebredo, Pedro Díaz Fernández e Virginia Boada Garrote contra o Decreto 127/2017, do 23 de novembro, polo que se aproba o mapa farmacéutico de Galicia, se planifica a autorización de novas oficinas de farmacia e se fixa a delimitación territorial para a súa localización. </p>
    <p>En consecuencia, esta secretaría xeral técnica acordou nesta data, e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento que son emprazadas para que poidan comparecer como parte nos autos na Sección Segunda da Sala do Contencioso-Administrativo do Tribunal Superior de Xustiza no prazo de 9 (nove) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 17 de setembro de 2018</p>
    <footer><p>Alberto Fuentes Losada<br>Secretario xeral técnico da Consellería de Sanidade</p></footer>

