---
date: '2018-10-02'
id: G0164-240918-0004
page: 44536
number: 188
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  RESOLUCIÓN do 20 de setembro de 2018, da Dirección Xeral de Centros e Recursos
  Humanos, pola que se publica o anuncio da convocatoria dun procedemento para a
  elaboración das listas de interinidades e substitucións para impartir docencia
  en diversas especialidades do corpo de catedráticos de música e artes
  escénicas.
range: Resolución
url: >-
  https://www.xunta.gal/dog/Publicados/2018/20181002/AnuncioG0164-240918-0004_gl.html
---
<p>Con base no previsto no punto décimo do texto refundido do Acordo do 20 de xuño de 1995, polo que se regulan o acceso e as condicións de traballo do persoal docente interino e substituto dependente desta consellería que imparte ensinanzas distintas das universitarias, publicado no Diario Oficial de Galicia do 11 de xullo de 2017 por unha Resolución da Dirección Xeral de Centros e Recursos Humanos do 28 de xuño de 2017, esta Dirección Xeral de Centros e Recursos Humanos resolve anunciar:</p>
    <p>Primeiro</p>
    <p>Que no portal da internet da Consellería de Cultura, Educación e Ordenación Universitaria da Xunta de Galicia, www.edu.xunta.gal, estará dispoñible a convocatoria dun procedemento para a elaboración das listas de interinidades e substitucións para impartir docencia en diversas especialidades do corpo de catedráticos de música e artes escénicas.</p>
    <p>Segundo</p>
    <p>Que o prazo de presentación de instancias será de dez días hábiles contados a partir do día seguinte ao da publicación deste anuncio no Diario Oficial de Galicia.</p>
    <p>Terceiro</p>
    <p>Que as persoas interesadas deberán formular unha solicitude e un aboamento de taxas por cada unha das especialidades nas que desexe inscribirse. Con elas deberán achegar unha copia compulsada da documentación xustificativa dos requisitos mínimos previstos na base segunda e da documentación acreditativa daqueles méritos que aleguen susceptibles de valoración segundo o previsto na base novena. O modelo de solicitude será o que figure publicado no portal da internet da Consellería de Cultura, Educación e Ordenación Universitaria www.edu.xunta.gal na epígrafe de colectivo&gt;profesorado&gt;xestión de profesorado.</p>
    <p>Santiago de Compostela, 20 de setembro de 2018</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

