---
date: '1995-10-31'
id: '5656'
page: 8
number: 209
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 25 de outubro de 1995, da Dirección Xeral de Transportes, pola
  que se anuncia a licitación do concurso de asistencia técnica de estudio sobre
  as necesidades de transporte público de viaxeiros na mancomunidade de
  concellos limítrofes do concello de Ourense.
range: Resolución
url: 'https://www.xunta.gal/dog/Publicados/1995/19951031/Anuncio5656_gl.html'
---
<p>A Dirección Xeral de Transportes de conformidade coa Resolución do 25-10-1995 da Consellería de Política Territorial, Obras Públicas e Vivenda, anuncia o seguinte concurso:</p>
<p>Obxecto: concurso de asistencia técnica de estudio sobre as necesidades de transporte público de viaxeiros na mancomunidade de concellos limítrofes do concello de Ourense.</p>
<p>Orzamento: 5.000.000 de ptas.</p>
<p>Prazo: 2 meses.</p>
<p>Documentos de interese para os licitadores: os pregos de cláusulas administrativas particulares, así como o prego de prescricións técnicas, estarán de manifesto</p>
<p>e a disposición dos concursantes para o seu exame nos servicios centrais da Dirección Xeral de Transportes, e nas delegacións provinciais da Consellería de Política Territorial, Obras Públicas e Vivenda, durante o prazo de presentación de proposicións, tódolos días laborais, agás sábados, durante as horas hábiles de oficina.</p>
<p>Modelo de proposición: proposición económica, formulada estrictamente conforme o modelo que se xunta no anexo número 1 do prego de cláusulas administrativas particulares.</p>
<p>Presentación de proposicións: as proposicións deberán ser entregadas en man, no rexistro xeral da Consellería de Política Territorial, Obras Públicas e Vivenda, desde as 9 h as 14 h ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciar ó órgano de contratación a remisión da oferta, mediante télex o telegrama, no mesmo día, de conformidade co artigo 100 do Regulamento xeral de contratación do Estado redactado polo Real decreto 2528/1986, do 28 de novembro.</p>
<p>Prazo de presentación: será de vinteseis (26) días naturais contados a partir do seguinte ó da publicación do anuncio da convocatoria no Diario Oficial de Galicia.</p>
<p>Clasificación necesaria: non se esixe</p>
<p>Apertura de proposicións:</p>
<p>Lugar: na sala de xuntas da Dirección Xeral de Transportes da Consellería de Política Territorial, Obras Públicas e Vivenda, Praza de Europa, 5-A (2º andar)-Área Central, As Fontiñas, Santiago de Compostela.</p>
<p>Día e hora: ás 11 horas do quinto día natural, que non sexa sábado, seguinte a data do remate do prazo de presentación de proposicións.</p>
<p>Documentos que deben presenta-los licitadores: os que figuren no prego de cláusulas administrativas particulares, segundo as circunstancias de cada licitador.</p>
<p>Será por conta do adxudicatario o gasto ocasionado pola inserción da presente resolución no Diario Oficial de Galicia.</p>
<p>Santiago de Compostela, 25 de outubro de 1995.</p>
<p>Juan Carlos Villarino Tejada</p>
<p>Director xeral de Transportes</p>
<p>9506718</p>

