---
date: '1996-07-01'
id: 7ECA
page: 6
number: 128
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 21 de xuño de 1996, do Servicio Provincial de Estradas de
  Ourense, pola que se sinala a data para o levantamento das actas previas á
  ocupación dos bens afectados polas obras de acondicionamento da estrada
  OUR-122 de Sobradelo a Casaio, treito Sobradelo-Casaio, clave N/OU/87.5.
range: Resolución
url: 'https://www.xunta.gal/dog/Publicados/1996/19960701/Anuncio7ECA_gl.html'
---
<p>No artigo 28 do vixente Estatuto de autonomía de Galicia, no seu apartado 2º, establécese a competencia da Comunidade Autónoma galega sobre o desenvolvemento lexislativo, así como a execución do Estado en materia de expropiación forzosa.</p>
<p>As obras descritas no encabezamento da presente resolución están incluídas no programa de obras que se van realizar con cargo ó programa 413-b, construcción, conservación e explotación de estradas.</p>
<p>Con data do 15 de febreiro de 1996 procedeuse á aprobación do proxecto de trazado da obra de acondicionamento da estrada OUR-122 de Sobradelo a Casaio, treito Sobradelo-Casaio, clave N/OU/87.5, polo conselleiro de Política Territorial, Obras Públicas e Vivenda.</p>
<p>Con data do 29 de febreiro de 1996, a Xunta de Galicia procedeu á declaración da utilidade pública e urxente ocupación dos bens e dereitos afectados por la execución do proxecto de acondicionamento da estrada OUR-122 de Sobradelo a Casaio, treito Sobradelo-Casaio, clave N/OU/87.5, polo Decreto 88/1996 publicado no DOG número 51.</p>
<p>Na súa virtude, e en cumprimento do disposto no artigo 52 da vixente Lei de expropiación forzosa, do 16 de decembro de 1954, e concordantes do regulamento para a súa aplicación, este servicio, no uso das facultades que lle confire o artigo 98 da mencionada Lei de expropiación forzosa, resolveu convoca-los titulares de bens e dereitos afectados que figuran no taboleiro da Casa do Concello de Carballeda de Valdeorras para os efectos previstos no mencionado artigo 52 e sinala-la data, os lugares e horas que de seguido se citan, para proceder ó levantamento das actas previas á ocupación que recollan os datos necesarios para determina-los dereitos afectados, o valor destes, e os prexuízos derivados da rápida ocupación, sen prexuízo de se trasladaren ó lugar dos predios se se considera preciso.</p>
<p>Lugar do levantamento das actas previas</p>
<p>Casa do Concello de Carballeda de Valdeorras</p>
<p>Núm. prediosData  Hora</p>
<p>Da 1 á 50  15-7-199610 a 14</p>
<p>Da 51 á 100 15-7-199616 a 20</p>
<p>Da 101 á 15016-7-199610 a 14</p>
<p>Da 151 á 20016-7-199616 a 20</p>
<p>Da 201 á 25017-7-199610 a 14</p>
<p>Da 251 á 30017-7-199616 a 20</p>
<p>Núm. prediosData  Hora</p>
<p>Da 301 á 35018-7-199610 a 14</p>
<p>Da 351 á 40018-7-199616 a 20</p>
<p>Da 401 ó final19-7-199610 a 14</p>
<p>Ó devandito acto deberán acudi-los titulares afectados, persoalmente ou ben representados por persoas debidamente autorizadas para actuaren no seu nome, achegando os documentos acreditativos de titularidade, DNI e o último recibo da contribución, podéndose acompañar a súa costa, se o consideran preciso, dos seus peritos e notario.</p>
<p>Así mesmo e en cumprimento do establecido no artigo 56 do regulamento da Lei de expropiación forzosa, ábrese información pública perante un prazo de 15 días ou, en todo caso, ata o momento do levantamento das actas previas á ocupación correspondente co fin de que os interesados poidan formular por escrito diante deste Servicio Provincial de Estradas da Xunta de Galicia en Ourense, r/ Sáenz Díez nº 1, as alegacións que consideren oportunas co obxecto de emendar posibles erros padecidos ó relaciona-los bens afectados por urxente ocupación.</p>
<p>Ourense, 21 de xuño de 1996.</p>
<p>José Manuel González Sánchez</p>
<p>Xefe do Servicio de Estradas de Ourense</p>
<p>1413</p>

