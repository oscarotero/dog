---
date: '1996-07-01'
id: 7F0E
page: 6
number: 128
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 14 de maio de 1996, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación polo
  procedemento aberto, mediante concurso, da subministración de próteses para
  traumatoloxía.
range: Resolución
url: 'https://www.xunta.gal/dog/Publicados/1996/19960701/Anuncio7F0E_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no apartado f do artigo 7 da Orde de 15 de setembro de 1994 (DOG nº 191 de 3 de outubro),convoca</p>
<p>expediente de contratación polo procedemento aberto, mediante concurso, da subministración de próteses para traumatoloxía.</p>
<p>I. Obxecto e orzamento.</p>
<p>Lote nº 1.-Subministración de próteses de cadeira cementadas por un orzamento máximo de 11.250.000 ptas. (IVE incluído).</p>
<p>Lote nº 2.-Subministración de próteses de cadeira híbridas, por un orzamento máximo de 4.000.000 de ptas. (IVE incluído).</p>
<p>Lote nº 3.-Subministración de próteses de rescate, por un orzamento máximo de 6.000.000 de ptas. (IVE incluído).</p>
<p>Lote nº 4.-Subministración de próteses de xeonllo, por un orzamento máximo de 8.400.000 ptas. (IVE incluído).</p>
<p>II. Prazo de entrega.</p>
<p>O material obxecto do presente concurso público deberá de ser entregado segundo a progamación que estableza o centro, a partir da data de notificación de adxudicación.</p>
<p>III. Documentos de interese para os licitadores.</p>
<p>O prego de cláusulas administrativas particulares e demais documentación complementaria poden ser solicitadas no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa s/n. Tfno. (982) 29 65 52 e fax (982) 21 29 24.</p>
<p>IV. Fianzas.</p>
<p>Deberá consignarse unha fianza provisional do 2% do orzamento de licitación, por un importe de duascentas vintecinco mil pesetas (225.000 ptas.) para o lote nº 1; de oitenta mil pesetas (80.000 ptas.) para o lote nº 2, de cento vinte mil pesetas (120.000 ptas.) para o lote nº 3, de de cento sesenta e oito mil pesetas (168.000 ptas.) para o lote nº 4, e unha fianza definitiva do 4% do orzamento. As devanditas fianzas constituiranse segundo o disposto nos artigos 36 e 37 da Lei 13/1995 de 18 de maio, de contratos das administracións públicas.</p>
<p>V. Solvencia económica e financeira.</p>
<p>Acreditarase por un ou varios dos medios establecidos no artigo 16 da Lei 13/1995, do 18 de maio, de contratos das administrancións públicas.</p>
<p>VI. Solvencia técnica.</p>
<p>Acreditarase por un ou varios dos medios establecidos no artigo 18 da Lei 13/1995, do 18 de maio de contratos das administracións públicas.</p>
<p>VII. Clasificación.</p>
<p>Non se precisa.</p>
<p>VIII. Criterios de adxudicación.</p>
<p>-Valoración técnica ata 5 puntos.</p>
<p>-Prezo ata 4 puntos.</p>
<p>-Prazo de entrega ata 3 puntos.</p>
<p>IX. Admisión de variantes.</p>
<p>Non se admiten variantes.</p>
<p>X. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle o Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>XI. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo-primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>XII. Documentación que deberán aporta-los licitadores.</p>
<p>Os documentos que figuran no prego de cláusulas administrativas particulares.</p>
<p>XIII. Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 14 de maio de 1996.</p>
<p>Luis E. Vicente Sánchez</p>
<p>Director xerente do Complexo Hospitalario Xeral-Calde de Lugo</p>
<p>4720</p>

