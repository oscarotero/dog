---
date: '1996-07-01'
id: 7EF6
page: 6
number: 128
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 21 de xuño de 1996, da Dirección Xeral de Marisqueo e
  Acuicultura, pola que se notifica a modificación do prego de prescricións
  técnicas que se aplica ó concurso público para a adquisición de mobiliario e
  material de laboratorio para o Centro de Control de Calidade do Medio Mariño.
range: Resolución
url: 'https://www.xunta.gal/dog/Publicados/1996/19960701/Anuncio7EF6_gl.html'
---
<p>No Diario Oficial de Galicia nº 115, do 12 de xuño de 1996, publicouse a Resolución do 22 de maio de 1996, da Dirección Xeral de Marisqueo e Acuicultura, pola que se anuncia a licitación, polo sistema de procedemento aberto, mediante concurso público, para a contratación da adquisición de mobiliario e material de laboratorio para o Centro de Control de Calidade do Medio Mariño.</p>
<p>No referido anuncio constan cinco (5) lotes, contendo o prego de prescricións técnicas as adecuadas especificacións para cada un deles.</p>
<p>Non obstante, advertiuse un erro de transcrición nas prescricións técnicas correspondentes ó lote número catro, que impide a exacta determinación das unidades comprendidas nel.</p>
<p>En consecuencia, co obxecto de que os licitadores poidan formular adecuada e correctamente as súas ofertas, esta dirección xeral,</p>
<p>RESOLVE:</p>
<p>Primeiro.-Para o xeral coñecemento de cantos licitadores estean interesados no concurso público para a contratación da adquisición de mobiliario e material de laboratorio para o Centro de Control de Calidade do Medio Mariño, notifica-la modificación do prego de prescricións técnicas do citado concurso.</p>
<p>Segundo.-O novo prego de prescricións técnicas estará á disposición dos interesados no mesmos lugares que se sinalan no punto 6 da Resolución do 22 de maio de 1996 citada.</p>
<p>Terceiro.-Modifica-la data límite de presentación das ofertas indicada no punto 8.a) da Resolución do 22 de maio de 1996, e abrir novamente o prazo de presentación de ofertas, que rematará ás catorce horas do vixésimo sexto día natural seguinte ó da publicación da presente resolución no Diario Oficial de Galicia.</p>
<p>Santiago de Compostela, 21 de xuño de 1996.</p>
<p>Amancio Landín Jaráiz</p>
<p>Director xeral de Marisqueo e Acuicultura</p>
<p>4796</p>

