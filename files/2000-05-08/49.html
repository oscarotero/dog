---
date: '2000-05-08'
id: '9972'
page: 7
number: 87
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da modificación puntual do PXOU-PEPRI de Bouzas
  (expediente 5165/411).
range: Anuncio
url: 'https://www.xunta.gal/dog/Publicados/2000/20000508/Anuncio9972_gl.html'
---
<p>O Pleno do Concello de Vigo, en sesión do día 27 de marzo de 2000, acordou aprobar inicialmente a modificación puntual do expediente de emenda de deficiencias na adaptación do PXOU de Vigo á Lasga, no ámbito do PERI II-09 Bouzas, conforme a documentación elaborada pola arquitecta Mª Asunción Leboreiro Amaro, en execución de contrato de</p>
<p>asistencia técnica realizado con esta Xerencia Municipal de Urbanismo, contida na denominada carpeta de documentación modificada.</p>
<p>Procédese ó trámite de información pública do expediente, polo prazo mínimo dun mes, mediante anuncios que se publicarán no Diario Oficial de Galicia, e nun xornal dos de maior circulación na provincia, conforme o establecido no artigo 42.1º da Lei 1/1997, do 24 de marzo, do solo de Galicia. O prazo entenderase aberto desde a primeira publicación ata o mes, contado desde o día seguinte ó da derradeira publicación.</p>
<p>O expediente atópase ó dispor do público no departamento de Información Urbanística da Xerencia de Urbanismo (planta baixa do edificio da Xerencia).</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados.</p>
<p>Vigo, 11 de abril de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal de Urbanismo</p>

