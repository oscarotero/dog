---
date: '2003-01-29'
id: 3C8E
page: 1
number: 19
agency: CONSELLERÍA DE ASUNTOS SOCIAIS
section: VI. ANUNCIOS
title: >-
  Resolución do 8 de xaneiro de 2003, da Delegación Provincial de Ourense, pola
  que se anuncia o concurso público, polo procedemento aberto e tramitación
  urxente, mediante expediente anticipado de gasto, para a contratación da
  reposición do ascensor principal da Residencia do Maior NS dos Milagros de
  Cabeza de Vaca-Barbadás (Ourense).
range: Resolución
url: 'https://www.xunta.gal/dog/Publicados/2003/20030129/Anuncio3C8E_gl.html'
---
<p>De conformidade co establecido na Orde do 19 de decembro de 2001, sobre delegación de atribucións nos órganos centrais e periféricos da Consellería de Asuntos Sociais e unha vez cumpridos os trámites administrativos correspondentes, esta delegación provincial resolve anuncia-la contratación da subministración que a continuación se cita:</p>
<p>1. Obxecto e orzamento: reposición do ascensor principal da Residencia do Maior NS dos Milagros de Cabeza de Vaca (Ourense), por un importe máximo de 68.347,20 euros (IVE incluído).</p>
<p>2. Solvencia económica, financeira e técnica: deberán acreditarse conforme o previsto nos puntos 16 e 17 das follas de especificacións do prego de cláusulas administrativas particulares.</p>
<p>3. Prazo de execución: 6 meses.</p>
<p>4. Documentos de interese para os licitadores: o prego de cláusulas administrativas e demais documentación complementaria pódense solicitar nas delegacións provinciais da Consellería de Asuntos Sociais durante as horas de oficina, tódolos días laborais desde as 9 ata as 14 horas ou a través da páxina web www.xunta.es/contratación. (Telefono de información: 988 38 63 12, fax: 988 38 61 51).</p>
<p>5. Garantía provisional: 1.366,94 euros.</p>
<p>6. Admisión de variantes: non se admiten.</p>
<p>7. Criterios de adxudicación: ver punto 11 da folla de especificacións do prego de cláusulas administrativas particulares.</p>
<p>8. Presentación das proposicións: as proposicións deberán presentarse en man, en sobres pechados e asinados polo licitador ou persoa que o represente no rexistro da Delegación Provincial de Asuntos Sociais de Ourense, na rúa Antonio Sáenz Díez, nº 33, antes das 14 horas do sétimo día natural contado a partir do seguinte ó da publicación desta resolución no Diario Oficial de Galicia, ou enviados por correo na maneira indicada no punto 5.2 do prego de cláusulas administrativas particulares.</p>
<p>9. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Delegación Provincial de Ourense, a partir das 10 horas do sexto día natural, contado a partir do seguinte aquel no que remate o prazo de presentación das ofertas. No caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>10. Documentación que deberán achega-los licitadores: os documentos sinalados no prego de cláusulas administrativas particulares.</p>
<p>11. Anuncio: o pagamento deste anuncio será por conta do adxudicatario ou adxudicatarios.</p>
<p>Ourense, 8 de xaneiro de 2003.</p>
<p>Cristina Fernández Rodríguez</p>
<p>Delegada provincial de Ourense</p>

