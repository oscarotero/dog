---
date: '2003-01-29'
id: 3CB2
page: 1
number: 19
agency: DEPUTACIÓN PROVINCIAL DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030129/Anuncio3CB2_gl.html'
---
<p>José Luis Almau Supervía, secretario xeral da Deputación Provincial da Coruña, certifica que na sesión plenaria ordinaria celebrada o día trinta de decembro de dous mil dous, se adoptou, entre outros, o seguinte acordo:</p>
<p>«4. Ampliación da delegación de competencias en materia tributaria por diversos concellos da provincia.</p>
<p>Acepta-la ampliación de competencias delegadas en materia tributaria acordada por diversos concellos da provincia, en relación coas materias e concellos seguintes:</p>
<p>-Xestión, inspección e recadación voluntaria e executiva do imposto sobre vehículos de tracción mecánica ou do imposto municipal que o complemente ou substitúa no futuro: Concello de Narón.</p>
<p>-Recadación en período executivo de tributos, prezos públicos e calquera outro ingreso de dereito público de carácter non periódico ou de periodicidade inferior ó ano: concellos de Boqueixón e Narón.</p>
<p>-Recadación voluntaria e executiva das sancións municipais por infraccións da Lei sobre tráfico, circulación e vehículos de motor e seguridade vial, incluíndo a colaboración previa cos concellos para identificación dos propietarios dos vehículos cos que se cometeran infraccións: concellos de Cambre, Cedeira, Cee, Fisterra, Muros, Narón, Neda, Ponteceso, Pontedeume, Porto do Son, Santa Comba e Valdoviño.</p>
<p>-Recadación voluntaria e executiva das seguintes taxas do Concello de Narón:</p>
<p>-Recollida de residuos sólidos no medio rural.</p>
<p>-Autorización de entrada e saída de vehículos.</p>
<p>A aceptación destas competencias realízase a expensas de que os correspondentes acordos municipais sexan elevados a definitivos.</p>
<p>O exercicio das competencias delegadas obxecto de aceptación, que se levará a cabo nos termos establecidos nas bases para a prestación de servicios tributarios ós concellos da provincia, aprobadas para o efecto por esta corporación provincial, entrará en vigor logo do día 2 de xaneiro de 2003».</p>
<p>E para que conste, e a reserva da aprobación da acta, segundo o disposto no artigo 206 do Regulamento de organización, funcionamento e réxime xurídico das corporacións locais, expido este certificado na Coruña o dezaseis de xaneiro de dous mil tres.</p>
<p>José Luis Almau Supervía</p>
<p>Secretario da Deputación Provincial da Coruña</p>
<p>Visto e prace</p>
<p>José Luis Torres Colomer</p>
<p>Presidente da Deputación Provincial da Coruña</p>

