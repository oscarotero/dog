---
date: '2003-01-29'
id: 3C16
page: 1
number: 19
agency: AUDIENCIA PROVINCIAL DE OURENSE (SECCIÓN SEGUNDA)
section: V. ADMINISTRACIÓN DE XUSTIZA
title: Cédula de notificación (40/2002).
range: Cédula
url: 'https://www.xunta.gal/dog/Publicados/2003/20030129/Anuncio3C16_gl.html'
---
<p>Alfonso Travado y Lira, secretario da Audiencia Provincial de Ourense, sección segunda, certifica que no rolo de apelación civil ó que se fará referencia, se dictou sentencia cun encabezamento e parte dispositiva do teor literal seguinte:</p>
<p>(Apelación civil).</p>
<p>A Audiencia Provincial de Ourense, sección segunda, constituída por Abel Carvajales Santa-Eufemia, presidente, Mª Mercedes Pérez Martín-Esperanza e Fernando Alañón Olmedo, maxistrados, pronunciou a seguinte sentencia.</p>
<p>En Ourense, trinta de outubro de dous mil dous.</p>
<p>Vistos en grao de apelación por sección segunda da Audiencia Provincial de Ourense, que actúa como tribunal civil, os autos de xuízo verbal civil nº 16/2001, procedentes do Xulgado de Primeira Instancia número un do Caballiño, ós que correspondeu o rolo de apelación nº 40/2002, nos que aparece como parte apelante a compañía aseguradora Axa Aurora Ibérica de Seguros y Reaseguros, S.A., representada polo procurador dos tribunais Juan Ramón Rúa Rodríguez (Mª Jesús Santana Penín para efectos de notificacións) e asistida polo letrado Perfecto Luis Rúa Rodríguez e, como apelados, Manuel González Sánchez, en situación procesual de rebeldía, Julia Graña Álvarez e a cía. aseguradora Mafre, ambos sen representación procesual e asistidos polo letrado Miguel Besteiro Díaz, así como a cía. aseguradora Uniwash Galicia, S.L., sen representación procesual, asistida pola letrada Ana María Couto Varela, sobre reclamación de cantidade. É relator Abel Carvajales Santa Eufemia.</p>
<p>Decido que se desestima o recurso de apelación interposto polo procurador dos tribunais Juan Ramón Rúa Rodríguez (Mª Jesús Santana Penín para efectos de notificacións) en nome e representación da cía. Axa Aurora Ibérica de Seguros y Reaseguros, S.A., contra a sentencia do 3-9-2001, dictada polo Xulgado de Primeira Instancia número un do Carballiño, nos autos de xuízo verbal civil nº 16/2001, rolo de apelación 40/2002, que se confirma, con imposición das custas da alzada á apelante.</p>
<p>Ó lles notificar esta resolución ás partes, fáganse as indicacións a que se refire o artigo 248 da Lei orgánica do poder xudicial.</p>
<p>Así, por esta nosa sentencia, da que en unión dos autos orixinais se remitirá certificación ó xulgado de procedencia para a súa execución e demais efectos, xulgando en segunda instancia, pronunciámolo, mandámolo e asinámolo. Abel Carvajales Santa Eufemia. Mª Mercedes Pérez Martín-Esperanza. Fernando Alañón Olmedo. Rubricados.</p>
<p>E para que conste e produza os oportunos efectos legais, co fin de que lle sirva de notificación ó apelado rebelde e ausente, en paradoiro descoñecido, Manuel González Sánchez, expido, asino e selo esta cédula, que foi lida e pronunciada en audiencia pública, en Ourense, trinta de outubro de dous mil dous.</p>
<p>O secretario</p>
<p>Rubricado</p>

