---
date: '1999-04-16'
id: 675A
page: 4
number: 72
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Resolución do 29 de marzo de 1999, da Dirección Xeral de Formación e
  Colocación, pola que se anuncia a publicación das relacións definitivas de
  admitidos e excluídos no proceso selectivo para a elaboración do catálogo de
  expertos da Xunta de Galicia en materia de formación profesional ocupacional.
range: Resolución
url: 'https://www.xunta.gal/dog/Publicados/1999/19990416/Anuncio675A_gl.html'
---
<p>Por Resolución do 17 de febreiro de 1999, da Dirección Xeral de Formación e Colocación, publicáronse as listas provisionais de admitidos e excluídos no proceso selectivo para a elaboración do Catálogo de Expertos da Xunta de Galicia en materia de formación profesional ocupacional, regulado na orde da Consellería de Familia e Promoción do Emprego, Muller e Xuventude do 30 de outubro de 1998, publicada no Diario Oficial de Galicia número 228, do 24 de novembro de 1998.</p>
<p>Transcorrido o prazo indicado na citada resolución e examinadas as reclamacións presentadas, esta dirección xeral</p>
<p>RESOLVE:</p>
<p>Aproba-las listaxes definitivas de admitidos e excluídos no proceso selectivo para a elaboración do Catálogo de Expertos da Xunta de Galicia en materia de formación profesional ocupacional.</p>
<p>Estas listaxes estarán expostas nas delegacións provinciais da Consellería de Familia e Promoción do Emprego, Muller e Xuventude, así como na Consellería da Presidencia e Administración Pública e nas oficinas comarcais da Xunta de Galicia.</p>
<p>Contra esta resolución poderá interpoñerse recurso contencioso-administrativo perante o Tribunal Superior de Xustiza de Galicia no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 29 de marzo de 1999.</p>
<p>José Jaime López Cossío</p>
<p>Director xeral de Formación e Colocación</p>

