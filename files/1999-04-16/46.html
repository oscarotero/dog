---
date: '1999-04-16'
id: 67EA
page: 4
number: 72
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 6 de abril de 1999, da Dirección Xeral de Calidade e Avaliación
  Ambiental, pola que se amplía o prazo de exposición ó público para formular
  alegacións ó estudio de efectos ambientais do proxecto de segunda fase do
  selado do vertedoiro do Zondal, sito no concello de Vigo (Pontevedra),
  sometido a información pública por Resolución do 18 de marzo de 1999 (Diario
  Oficial de Galicia número 61, do 30 de marzo).
range: Resolución
url: 'https://www.xunta.gal/dog/Publicados/1999/19990416/Anuncio67EA_gl.html'
---
<p>Por Resolución do 18 de marzo de 1999, da Dirección Xeral de Calidade e Avaliación Ambiental (DOG número 61, do 30 de marzo, páxina 3.608), pola que se somete a información pública o estudio de efectos ambientais do proxecto de segunda fase do selado do vertedoiro do Zondal, sito no concello de Vigo (Pontevedra) e promovido polo Concello de Vigo, resólvese que para os devanditos efectos informativos se porán á disposición dos administrados exemplares nas dependencias que nela se indican; e que as alegacións se formularán durante o prazo de vinte días, contados a partir do seguinte ó da súa publicación no Diario Oficial de Galicia.</p>
<p>Dado que os exemplares do devandito proxecto non estaban expostos ó público, na totalidade das dependencias indicadas na citada resolución, na data a partir da que se podían examinar e formular</p>
<p>alegacións, cómpre amplia-lo prazo de exposición ó público e para formular alegacións sinalado nela.</p>
<p>En consecuencia,</p>
<p>RESOLVO:</p>
<p>Amplia-lo prazo de exposición ó público e para formular alegacións ó estudio de efectos ambientais do proxecto de segunda fase do selado do vertedoiro do Zondal, sito no concello de Vigo (Pontevedra), sometido a información pública por Resolución do 18 de marzo de 1999 (DOG número 61, do 30 de marzo), por un período de vinte días, contados a partir da publicación da presente resolución no Diario Oficial de Galicia.</p>
<p>Santiago de Compostela, 6 de abril de 1999.</p>
<p>Francisco Pan-Montojo González</p>
<p>Director xeral de Calidade</p>
<p>e Avaliación Ambiental</p>

