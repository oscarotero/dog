---
date: '1996-03-14'
id: 43BA
page: 2
number: 53
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 26 de xaneiro de 1996, da Xefatura de Servicio de Estructuras e
  Desenvolvemento Rural da Coruña, pola que se anuncia a publicación das bases
  definitivas da zona de Castañeda-Rendal (Arzúa-A Coruña).
range: Resolución
url: 'https://www.xunta.gal/dog/Publicados/1996/19960314/Anuncio43BA_gl.html'
---
<p>Ponse en coñecemento dos interesados na concentración parcelaria da zona de Castañeda-Rendal (Arzúa-A Coruña), declarada de utilidade pública e urxente execución polo Decreto 299/1991, do 5 de setembro (DOG nº 179, do 18 de setembro), que a xunta local da zona na súa reunión do 26 de xaneiro de 1996, aproboú as bases definitivas de concentración, que estarán expostas ó público na casa do concello de Arzúa e nos lugares de costume da parroquia durante o prazo de trinta días hábiles, contados desde o seguinte ó da última inserción desta resolución no Diario Oficial de Galicia e no BOP, de conformidade co que determina a Lei de concentración parcelaria para Galicia (artigo 36).</p>
<p>Os documentos que se poden examinar no local do concello refírense á determinación do perímetro (predios da periferia que se incluíron e excluíron, suprficies que se exceptuan por seren de dominio público e relación de predios excluídos), á clasificación de tierras e á fixación de coeficientes que servirán de base para face-las compensacions que sexan necesarias, e a determinación de propietarios e titulares de gravames e outras situacions xuridicas, das que se declara formalmente a titularidade.</p>
<p>Contra destas bases os interesados poden interpoñe-lo recurso de alzada perante o conselleiro de Agricultura, Gandería e Montes dentro do prazo dos trinta días sinalado, na Xefatura de Estructuras Agrarias (edificio administrativo, Monelos s/n, 6ª Planta, A Coruña), ou nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 66 da Lei de procedemento administrativo, expresando no escrito un domicilio dentro do concello para facerlle as notificacions que procedan, e, se é o caso, a persoa residente nel a quen teñan que facérselle as notificacions.</p>
<p>A Coruña, 26 de xaneiro de 1996.</p>
<p>Rogelio del Valle Muñoz-Cobo</p>
<p>Xefe do Servicio de Estructuras e Desenvolvemento Rural</p>
<p>865</p>

