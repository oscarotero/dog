---
date: '1996-03-14'
id: 437A
page: 2
number: 53
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 27 de febreiro de 1996 pola que se fai púbico o cadro de persoal de
  profesores de ensino secundario, profesores técnicos de formación profesional,
  profesores de escolas oficiais de idiomas, catedráticos de música e artes
  escénicas, profesores de música e artes escénicas, profesores de artes
  plásticas e deseño e mestres de taller de artes plásticas e deseño para o
  curso 1996-1997.
range: Orde
url: 'https://www.xunta.gal/dog/Publicados/1996/19960314/Anuncio437A_gl.html'
---
<p>A base segunda da Orde do 10 de novembro de 1995 (DOG do 17) pola que se convocaba concurso de traslados entre funcionarios docentes dos corpos de profesores que imparten o ensino secundario, formación profesional, ensinanzas artísticas e idiomas, determinaba que se convocaban as vacantes no momento da convocatoria, as que se producisen ata o 31 de decembro de 1995 e que se incluirán aquelas vacantes que se orixinen como consecuencia das xubilación forzosas que se produzan no curso 1995-1996, todas elas sempre que se correspondan con prazas que teñen o seu funcionamento previsto na planificación xeral educativa.</p>
<p>Na súa virtude, a Consellería de Educación e Ordenación Universitaria,</p>
<p>DISPÓN:</p>
<p>Primeiro.-Publicar nos anexos I, II, III, IV, V, VI e VII desta orde os cadros de persoal de profesorado para o curso 1996-1997 en cada centro de bacharelato, de educación secundaria e profesional, de educación secundaria, de formación profesional, escola oficial de idiomas, conservatorios de música e escolas de artes aplicadas e oficios artísticos.</p>
<p>Segundo.-Tódalas vacantes que figuran nos anexos poderán ser obxecto de concurso de traslados, conforme o disposto na orde de convocatoria.</p>
<p>Terceiro.-A publicación dos cadros de persoal e a adxudicación das vacantes no concurso de traslados non prexulgan a futura adscrición da profesorado das especialidades propias da formación profesional específica.</p>
<p>Santiago de Compostela, 27 de febreiro de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>1571</p>

