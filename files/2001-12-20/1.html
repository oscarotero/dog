---
date: '2001-12-20'
id: 14C4E
page: 16
number: 245
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Orde do 18 de decembro de 2001 pola que se desenvolve o Decreto 306/2001, do
  15 de decembro, polo que se establece a estructura orgánica da Xunta de
  Galicia, en materia de xestión de créditos orzamentarios.
range: Orde
url: 'https://www.xunta.gal/dog/Publicados/2001/20011220/Anuncio14C4E_gl.html'
---
<p>A aprobación da nova estructura orgánica da Xunta de Galicia polo Decreto 306/2001, do 15 de decembro, desenvolvido polos decretos 309 e 310/2001, do 17 de decembro, fai necesario adaptar parcialmente o marco de titularidade da xestión establecido no orzamento da Comunidade Autónoma para 2001. Os criterios utilizados responden a razóns de identificación competencial, aínda que nalgún caso obedecen a motivos estrictamente operativos, de xeito que a execución dos créditos e dos expedientes que dela derivan non resulten afectados. Por outra banda, tívose en conta que a peculiaridade representada polo escaso período de tempo que resta ata a finalización do actual exercicio fai aconsellable non modifica-la estructura dos códigos orzamentarios.</p>
<p>Na súa virtude, e conforme a facultade conferida pola disposición derradeira segunda da Lei 4/2000, do 27 de decembro, e a disposición derradeira primeira do Decreto 310/2001, do 15 de decembro, polo que se fixa a estructura orgánica dos departamentos da Xunta de Galicia,</p>
<p>DISPOÑO:</p>
<p>Artigo 1º</p>
<p>Un.-Os créditos recollidos no estado de gastos do orzamento da Comunidade Autónoma para 2001, cos códigos que se detallan a seguir, serán xestionados polas consellerías que se indican:</p>
<table><tbody><tr><td></td></tr>
<tr><td></td></tr>
<tr><td>Código de
sección</td><td>Servicio</td><td>Programa</td><td>Concepto</td><td>Consellería</td></tr>
<tr><td></td></tr>
</tbody></table>
<table><tbody><tr><td>04</td><td>03</td><td>213A</td><td>-</td><td>Emigración e Cooperación Exterior</td></tr>
<tr><td></td></tr>
<tr><td>04</td><td>05</td><td>111E</td><td>790.0</td><td>Emigración e Cooperación Exterior</td></tr>
<tr><td></td></tr>
<tr><td>04</td><td>13</td><td>121A</td><td>490.0</td><td>Emigración e Cooperación Exterior</td></tr>
<tr><td></td></tr>
<tr><td>04</td><td>13</td><td>121A</td><td>790.0</td><td>Emigración e Cooperación Exterior</td></tr>
<tr><td></td></tr>
<tr><td>06</td><td>03</td><td>342A</td><td>710.0</td><td>Medio Ambiente</td></tr>
<tr><td></td></tr>
<tr><td>06</td><td>03</td><td>412A</td><td>410.0</td><td>Medio Ambiente</td></tr>
<tr><td></td></tr>
<tr><td>06</td><td>03</td><td>412A</td><td>710.0</td><td>Medio Ambiente</td></tr>
<tr><td></td></tr>
<tr><td>06</td><td>50</td><td>-</td><td>-</td><td>Medio Ambiente</td></tr>
<tr><td></td></tr>
<tr><td>11</td><td>03</td><td>-</td><td>-</td><td>Asuntos Sociais</td></tr>
<tr><td></td></tr>
<tr><td>23</td><td>01</td><td>511A</td><td>442.0</td><td>Política Agroalimentaria e Desenvolvemento Rural</td></tr>
<tr><td></td></tr>
<tr><td>23</td><td>01</td><td>511A</td><td>740.0</td><td>Política Agroalimentaria e Desenvolvemento Rural</td></tr>
<tr><td></td></tr></tbody></table>
<p>Dous.-A xestión dos restantes créditos do orzamento de gastos para 2001, asignados a seccións de carácter administrativo, levarana a cabo as consellerías inte</p>
<p>gradas na nova estructura de acordo coa seguinte táboa de equivalencias:</p>
<table><tbody><tr><td></td></tr>
<tr><td></td></tr>
<tr><td>Sección</td><td>Consellería</td></tr>
<tr><td></td></tr>
</tbody></table>
<table><tbody><tr><td>04</td><td>Presidencia, Relacións Institucionais e Administración Pública</td></tr>
<tr><td></td></tr>
<tr><td>05</td><td>Economía e Facenda</td></tr>
<tr><td></td></tr>
<tr><td>06</td><td>Política Territorial, Obras Públicas e Vivenda</td></tr>
<tr><td></td></tr>
<tr><td>07</td><td>Educación e Ordenación Universitaria</td></tr>
<tr><td></td></tr>
<tr><td>08</td><td>Industria e Comercio</td></tr>
<tr><td></td></tr>
<tr><td>09</td><td>Política Agroalimentaria e Desenvolvemento Rural</td></tr>
<tr><td></td></tr>
<tr><td>10</td><td>Cultura, Comunicación Social e Turismo</td></tr>
<tr><td></td></tr>
<tr><td>11</td><td>Sanidade</td></tr>
<tr><td></td></tr>
<tr><td>12</td><td>Pesca e Asuntos Marítimos</td></tr>
<tr><td></td></tr>
<tr><td>13</td><td>Xustiza, Interior e Relacións Laborais</td></tr>
<tr><td></td></tr>
<tr><td>14</td><td>Familia e Promoción do Emprego, Muller e Xuventude</td></tr>
<tr><td></td></tr>
<tr><td>15</td><td>Medio Ambiente</td></tr>
<tr><td></td></tr>
<tr><td>16</td><td>Asuntos Sociais</td></tr>
<tr><td></td></tr>
<tr><td>17</td><td>Emigración e Cooperación Exterior</td></tr>
<tr><td></td></tr></tbody></table>
<p>Tres.-O criterio establecido nos epígrafes precedentes será tamén aplicable á xestión dos créditos incorporados ó orzamento de 2001 procedentes de exercicios anteriores.</p>
<p>Artigo 2º</p>
<p>A codificación do orzamento de gastos para 2001 mantense invariable. En tal sentido, a expedición de documentos de xestión orzamentaria e a súa posterior contabilización continuará realizándose de acordo coas mesmas claves utilizadas no momento da entrada en vigor do Decreto 306/2001, do 15 de decembro, polo que se fixa a estructura orgánica dos departamentos da Xunta de Galicia.</p>
<p>Disposicións derradeiras</p>
<p>Primeira.-A Intervención Xeral da Comunidade Autónoma dictará as instruccións necesarias para a fiscalización dos expedientes derivados da xestión dos créditos ós que se fixo referencia.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 18 de decembro de 2001.</p>
<p>José Antonio Orza Fernández</p>
<p>Conselleiro de Economía e Facenda</p>

