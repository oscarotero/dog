---
date: '2001-12-20'
id: 14CA6
page: 16
number: 245
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto (92/2000).
range: Edicto
url: 'https://www.xunta.gal/dog/Publicados/2001/20011220/Anuncio14CA6_gl.html'
---
<p>Ana López Suevos Fraguela, maxistrada xuíza do Xulgado do Social número dous dos de Santiago de Compostela, fai saber que nos autos de execución</p>
<p>nº 92/2000, seguidos neste xulgado por instancia de Raimundo Rey Camino, contra a empresa Laminox, S.L., sobre despedimento, por resolución desta data, se acordou sacar a pública poxa os bens embargados á executada, que logo se dirán, e sinalar para a realización da poxa o día 17 de xaneiro do vindeiro ano, ás 10.30 horas, na sala de audiencia deste xulgado, sito na rúa Viena s/n, no polígono das Fontiñas desta cidade. Se por forza maior ou causas alleas ó xulgado non puidese realizarse a poxa no día e hora sinalado, terá lugar o seguinte día hábil, á mesma hora, exceptuando os sábados, e rexeranse polas seguintes condicións:</p>
<p>a) Para tomar parte na poxa, os licitadores non executantes deberán consignar previamente o 20% do valor de taxación dos bens ou dos lotes na conta de consignacións deste xulgado, nº 1596, clave 64, aberta na O.P. do Banco Bilbao Vizcaya, sita na rúa Senra, nº 3-5 desta cidade.</p>
<p>b) Non procederá a aprobación do remate se a cantidade ofrecida non supera o 50% da valoración para os bens mobles, ou o 70% para os inmobles ou, sendo inferior, non cobre polo menos a cantidade pola que se despachou execución, incluíndo a previsión para xuros e custas.</p>
<p>c) Poderán facerse ofertas por escrito en prego pechado depositado na mesa desta secretaría ata que teña lugar a poxa, xunto co importe da consignación a que se refire a letra A).</p>
<p>d) Os licitadores aceptan a titulación e cargas que constan no expediente.</p>
<p>e) Só a adaptación ou adxudicación practicada a favor dos executantes ou dos responsables legais solidarios ou subsidiarios poderá efectuarse en calidade de lla ceder a terceiros.</p>
<p>Bens obxecto de poxa:</p>
<p>-Lote número un:</p>
<p>Un torno Amutio HB 575, valorado pericialmente en 3.500.000 pesetas.</p>
<p>Valor total do lote nº un: tres millóns cincocentas mil pesetas (3.500.000 ou 21.035,43 euros).</p>
<p>-Lote número dous:</p>
<p>Unha pregadora Promecan Mebusa, valorada pericialmente en 3.000.000 de pesetas.</p>
<p>Valor total do lote número dous: tres millóns de pesetas (3.000.000 de pesetas ou 18.030,36 euros).</p>
<p>-Lote número tres:</p>
<p>* Unha tronzadora cutting, motor 13 cabalos, disco metálico, valorada pericialmente en 500.000 pesetas.</p>
<p>* Un rolo para curvar chapa, marca Disma, modelo 14TR, código 104.109P, ano de fabricación 1/1991, valorado pericialmente en 1.000.000 de pesetas.</p>
<p>* Un trade marca Sudad, modelo T.Z. de 16, valorado pericialmente en 75.000 pesetas.</p>
<p>Valor total do lote número tres: un millón cincocentas setenta e cinco mil pesetas (1.575.000 pesetas ou 9.465,94 euros).</p>
<p>Os referidos bens están depositados no domicilio social da executada, sito na Costa de Santa Isabel nº 21 desta cidade. O seu depositario é o representante legal da empresa, Jesús Ángel Lamas Arias.</p>
<p>Os autos estarán de manifesto na secretaría do xulgado, onde poderán ser examinados por todos aqueles que queiran participar na poxa.</p>
<p>Este edicto servirá de notificación e citación ás partes para tódolos efectos.</p>
<p>A maxistrada xuíza</p>
<p>Rubricado</p>
<p>O secretario</p>
<p>Rubricado</p>

