---
date: '2016-04-01'
id: O3C2-220316-0002
page: 11756
number: 62
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 17 de marzo de 2016 pola que se convoca un curso selectivo de
  acceso á escala executiva, categoría de inspector principal dos corpos da
  Policía local.
range: Resolución
url: >-
  https://www.xunta.gal/dog/Publicados/2016/20160401/AnuncioO3C2-220316-0002_gl.html
---
<p>Dentro das actividades programadas para o ano 2016, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, e o establecido nos artigos 38 e 39 do Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais, anúnciase a convocatoria dun curso selectivo para o acceso á categoría de inspector principal da Policía local, conforme as seguintes bases:</p>
    <p>Obxectivos:</p>
    <p>Mellorar o compromiso profesional de servizo público aos cidadáns baixo parámetros actitudinais de eficacia e de ética policial.</p>
    <p>Facilitarlles aos alumnos unha actualización xurídico-normativa e de operativa profesional que lles permita un mellor exercicio da súa función.</p>
    <p>Dotalos das ferramentas de coñecemento necesarias para a organización e estruturación adecuada dos recursos humanos e dos medios materiais de que dispoñan.</p>
    <p>Destinatarios/as: persoal dos corpos de policía local que superaron o proceso selectivo para a categoría de inspector principal e que non realizasen este curso.</p>
    <p>Inscrición: a inscrición dos/as participantes será gratuíta.</p>
    <p>Prazas: sen límite.</p>
    <p>Solicitudes:</p>
    <p>1. Os concellos deberán remitir un escrito á Academia Galega de Seguridade Pública en que soliciten a participación no curso da/s persoa/s que se encontren nesta situación, para efectuar a correspondente reserva de praza para a realización do dito curso.</p>
    <p>2. O prazo para a remisión de escritos rematará o día 6 de abril de 2016.</p>
    <p>Duración e contido: o curso terá unha duración de 250 horas lectivas e desenvolverase de xeito presencial na Academia Galega de Seguridade Pública; algún módulo poderase realizar fóra das instalacións da Academia.</p>
    <p>Este curso contén os seguintes módulos:</p>
    <p>– Módulo I: módulo operativo.</p>
    <p>– Módulo II: módulo xurídico.</p>
    <p>– Módulo III: módulo técnico.</p>
    <p>– Módulo IV: módulo administrativo.</p>
    <p>– Módulo V: módulo de xestión directiva e técnicas de mando.</p>
    <p>Datas: o curso realizarase do 8 de abril ao 20 de maio de 2016.</p>
    <p>Desenvolvemento do curso: os alumnos da Academia Galega de Seguridade Pública, durante o seu período de permanencia nesta, rexeranse polo seu regulamento de réxime interior, publicado pola Orde do 4 de febreiro de 2009, da Consellería de Presidencia, Administracións Públicas e Xustiza, no DOG núm. 30, do 12 de febreiro.</p>
    <p>Certificado: unha vez superado este curso, a AGASP emitirá un informe ao concello correspondente en que certifique esta circunstancia, de xeito que se poida proceder ao nomeamento como funcionario de carreira e á toma de posesión como oficial do corpo de Policía local.</p>
    <p>Modificacións: a Academia Galega de Seguridade Pública poderá modificar o desenvolvemento normal do curso para adaptalo ás necesidades da Administración e ás continxencias que poidan xurdir.</p>
    <p>A Estrada, 17 de marzo de 2016</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

