---
date: '2016-04-01'
id: G0422-010216-0004
page: 11789
number: 62
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 26 de xaneiro de 2016, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para unha ampliación de explotación porcina
  de ceba, propiedade de Víctor Manuel Pérez Villamarín y Otros, S.C., en
  Figueiroa, concello de San Amaro (Ourense) (clave 2015-IPPC-I-40).
range: Anuncio
url: >-
  https://www.xunta.gal/dog/Publicados/2016/20160401/AnuncioG0422-010216-0004_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– Ampliación de explotación porcina de ceba de 2.353 a 2.648 cabezas.</p>
    <p>Víctor Manuel Pérez Villamarín y otros, S.C.</p>
    <p>Figueroa, San Amaro (Ourense).</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que considere convenientes. A citada documentación estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultala na páxina web da Consellería de Medio Ambiente e Ordenación do Territorio, no seguinte enlace:</p>
    <p>(http://www.cmati.xunta.es/seccion-tema/c/Prevencion_e_control_de_actividades?content=SX_Calidade_Avaliacion_Ambiental/Autorizacion_ambiental_integrada/seccion.html&amp;ui=SX_Calidade_Avaliacion_Ambiental/Autorizacion_ambiental_integrada/dinamico/listado_ippc_central.html).</p>
    <p>Santiago de Compostela, 26 de xaneiro de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2015-IPPC-I-40.</p>
    <p>Peticionaria: Víctor Manuel Pérez Villamarín y otros, S.C.</p>
    <p>Domicilio social: lugar de San Cibrao, s/n, 32455 San Amaro (Ourense).</p>
    <p>Localización da instalación: lugar de Figueroa, s/n, 32455 San Amaro (Ourense). Un punto de localización das instalacións é o definido polas coordenadas UTM (ETRS89): X: 579.860, Y: 4.691.580. </p>
    <p>Actividade: explotación porcina de ceba.</p>
    <p>Descrición do proceso: trátase dunha explotación porcina de ceba existente, formada por tres naves para o aloxamento dos animais e unha fosa exterior para o xurro. Na última nave atópase un almacén, que será reformado para dispoñer de máis aloxamentos para os animais. Estes aloxamentos serán iguais aos existentes, prolongando as filas de cubículos ata a cabeceira da nave ata obter 228 prazas máis. Ademais, eliminaranse todas as prazas dedicadas a lazareto en todas as naves, excepto na nave 1, na cal se deixará un cubículo de 4 prazas con esta función. Como alternativa empregarase o lazareto exterior, que conta con 37 prazas e que se emprega ademais como almacén e cortes para gando ovino. </p>
    <p>Deste xeito, a nave 1 pasará a ter 688 prazas, a nave 2, 780 prazas e a nave 3, 1.180 prazas. A capacidade total máxima da explotación tras a ampliación será de 2.648 prazas.</p>
    <p>Os ciclos de produción comezan coa entrada nas naves dos animais procedentes das granxas de pre-ceba con 20 kg de peso, nas cales permanecen ata que acadan un peso de sacrificio, entre os 85 e os 95 kg de peso vivo, unhas 15 semanas despois. Neste momento retíranse da explotación para o seu traslado ao matadoiro.</p>
    <p>Ao final de cada ciclo, unha vez que os animais abandonan a explotación, retírase parte do xurro xerado na explotación para ser empregado como fertilizante en parcelas agrícolas propiedade do titular da explotación. A maior parte do xurro xerado será enviado a unha planta de subprodutos animais de categoría II autorizada. A continuación procederase á limpeza e desinfección das instalacións. A explotación permanece pechada quince días ata que se introduce un novo lote de animais.</p>
    <p>Verteduras: as verteduras procedentes dos aseos e vestiarios e das augas de limpeza da explotación porcina conduciranse ás fosas de xurro, e serán empregadas xunto con este como fertilizante en parcelas agrícolas. As augas pluviais non serán recollidas e verteranse directamente ao terreo.</p>

