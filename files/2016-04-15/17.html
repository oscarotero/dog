---
date: '2016-04-15'
id: CA01-110416-0002
page: 13774
number: 72
agency: Consellería de Facenda
section: IV. Oposicións e concursos.
title: >-
  RESOLUCIÓN do 11 de abril de 2016, da Dirección Xeral da Función Pública, pola
  que se aproba a relación definitiva de admitidos e excluídos do concurso
  (F0116) para a provisión de postos de traballo vacantes do corpo superior da
  Administración  da Xunta de Galicia, escala superior de estatísticos, e do
  corpo de xestión da Xunta de Galicia, escala técnica de estatísticos,
  convocado pola Resolución do 18 de xaneiro de 2016.
range: Resolución
url: >-
  https://www.xunta.gal/dog/Publicados/2016/20160415/AnuncioCA01-110416-0002_gl.html
---
<p>Mediante a Resolución do 4 de marzo de 2016 (DOG núm. 50, do 14 de marzo) publicáronse as relacións provisionais de admitidos e excluídos no concurso para a provisión de postos vacantes do corpo superior da Administración da Xunta de Galicia, escala superior de estatísticos, e do corpo de xestión da Xunta de Galicia, escala técnica de estatísticos, convocado pola Resolución do 18 de xaneiro de 2016 (DOG núm. 50, do 14 de marzo). Transcorrido o prazo que se establece nela para presentar as correspondentes alegacións, unha vez examinadas estas, esta dirección xeral</p>
    <h2>RESOLVE:</h2>
    <p>Elevar a definitivas as relacións de solicitantes admitidos e excluídos no concurso para a provisión de postos de traballo vacantes do corpo superior da Administración xeral da Xunta de Galicia, escala superior de estatísticos, e do corpo de xestión da Xunta de Galicia, escala técnica de estatísticos.</p>
    <p>A lista de solicitantes admitidos pódese consultar no portal web da Xunta de Galicia (www.xunta.gal), na epígrafe Función pública autonómica.</p>
    <p>Non resultou ningún solicitante excluído.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición ante o director xeral da Función Pública, no prazo dun mes contado desde o día seguinte ao da publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou poderase impugnar directamente ante o Xulgado do Contencioso-Administrativo de Santiago de Compostela, no prazo de dous meses contados desde a mesma data, segundo a Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de abril de 2016</p>
    <footer><p>José María Barreiro Díaz<br>Director xeral da Función Pública</p></footer>

