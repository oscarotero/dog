---
date: '2021-07-08'
id: G2018-010721-0002
page: 34914
number: 129
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 29 de xuño de 2021 pola que se contrata persoal laboral fixo na
  categoría profesional técnico/a de investigación, área electrónica-mecánica,
  grupo III, en virtude de probas selectivas convocadas pola Resolución do 2 de
  outubro de 2019.
range: Resolución
url: >-
  https://www.xunta.gal/dog/Publicados/2021/20210708/AnuncioG2018-010721-0002_gl.html
---
<p>De conformidade coa proposta elevada polo tribunal cualificador das probas selectivas convocadas pola Resolución do 2 de outubro de 2019 (<em>Diario Oficial de Galicia</em> do 15 de outubro) para cubrir con persoal laboral fixo unha praza da categoría profesional técnico/a de investigación, área electrónica-mecánica, grupo III, unha vez comprobado que a persoa seleccionada reúne os requisitos exixidos na base 2 da convocatoria e de conformidade co disposto no artigo 85.j) dos estatutos da USC, </p>
    <h2>RESOLVO:</h2>
    <p>Primeiro. Aprobar a proposta feita polo tribunal cualificador e contratar como persoal laboral fixo na categoría profesional técnico/a de investigación, área electrónica-mecánica, a persoa que superou o proceso selectivo pola quenda de acceso libre e que se relaciona no anexo desta resolución. </p>
    <p>Segundo. A persoa seleccionada formalizará o seu contrato no Servizo de Xestión de Persoal, situado na Casa da Balconada (Rúa Nova, número 6, Santiago de Compostela) no prazo dun mes, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 29 de xuño de 2021</p>
    <footer><p>Antonio López Díaz<br>Reitor da Universidade de Santiago de Compostela</p></footer>
    <h2>ANEXO</h2>
    <p>Categoría laboral: técnico/a de investigación, área electrónica-mecánica.</p>
    <p>Quenda de acceso libre.</p>
    <table>
     <tbody>
      <tr>
       <td>Número de orde</td>
       <td>DNI</td>
       <td>Apelidos e nome</td>
      </tr>
      <tr>
       <td>1</td>
       <td>***0601**</td>
       <td>Parga Ures, Eladio</td>
      </tr>
     </tbody>
    </table>

