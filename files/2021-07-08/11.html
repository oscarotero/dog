---
date: '2021-07-08'
id: G0597-300621-0002
page: 34869
number: 129
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 25 de xuño de 2021, do tribunal designado para xulgar o proceso
  selectivo para o ingreso no corpo de xestión da Administración xeral da
  Comunidade Autónoma de Galicia, subgrupo A2, escala técnica de finanzas,
  convocado pola Orde do 1 de marzo de 2018.
range: Resolución
url: >-
  https://www.xunta.gal/dog/Publicados/2021/20210708/AnuncioG0597-300621-0002_gl.html
---
<p>Unha vez recibido o informe-proposta motivado da Secretaría Xeral Técnica e do Patrimonio da Consellería de Facenda e Administración Pública, formulado mediante escrito do 22 de xuño de 2021, e de conformidade co establecido nas bases da convocatoria, en sesión que tivo lugar o día 25 de xuño de 2021, o tribunal nomeado pola Orde do 31 de maio de 2019 (DOG núm. 107, do 7 de xuño) para cualificar o proceso selectivo para o ingreso no corpo de xestión da Administración xeral da Comunidade Autónoma de Galicia, subgrupo A2, escala técnica de finanzas, convocado por Orde do 1 de marzo de 2018 (DOG núm. 48, do 8 de marzo), </p>
    <h2>ACORDOU:</h2>
    <p>Primeiro. Declarar aptas a todas as persoas participantes no período de prácticas a que se refire a base III da convocatoria que figuran no anexo desta resolución e que foron nomeadas funcionarias en prácticas en virtude da Resolución do 29 de marzo de 2021 da Consellería de Facenda e Administración Pública (DOG núm. 62, do 5 de abril). </p>
    <p>A orde de prelación, que se recolle no anexo desta resolución, establécese de acordo coa puntuación obtida no proceso selectivo para o ingreso no corpo de xestión da Administración xeral da Comunidade Autónoma de Galicia, subgrupo A2, escala técnica de finanzas, convocado pola Orde do 1 de marzo de 2018 (DOG núm. 48, do 8 de marzo).</p>
    <p>Segundo. Declarar, do mesmo xeito, apta no dito curso e de acordo coa mesma proposta, a Marta Ramos Pena (***2556**) participante neste curso, e que foi incorporada a este por Resolución da Secretaría Xeral Técnica e do Patrimonio (a subdirectora xeral de Apoio Técnico-Xurídico por Resolución do 10 de xuño de 2018) do 26 de xullo de 2018, tras ter superado a fase de oposición do proceso selectivo convocado pola Orde do 2 de decembro de 2016 para o ingreso no corpo de xestión da Administración xeral da Comunidade Autónoma de Galicia, subgrupo A2, escala técnica de finanzas (DOG núm. 238, do 15 de decembro).</p>
    <p>A orde de prelación de Marta Ramos Pena será a que lle corresponda atendendo á puntuación obtida na fase de oposición do seu correspondente proceso selectivo.</p>
    <p>Terceiro. Propoñer ás persoas participantes relacionadas no anexo a que se refire o punto primeiro desta resolución para o seu nomeamento como persoal funcionario de carreira, de conformidade co disposto na normativa vixente.</p>
    <p>Cuarto. De conformidade co disposto na base IV.13 da convocatoria, contra este acordo poderá interpoñerse recurso de alzada nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 25 de xuño de 2021</p>
    <footer><p>Mónica López González<br>Presidenta suplente do tribunal</p></footer>
    <h2>ANEXO</h2>
    <h3>Acceso libre</h3>
    <table>
     <tbody>
      <tr>
       <td>Nº orde</td>
       <td>DNI</td>
       <td>Apelidos e nome</td>
      </tr>
      <tr>
       <td>1</td>
       <td>***4386**</td>
       <td>Serramito Calvo, Cristina</td>
      </tr>
      <tr>
       <td>2</td>
       <td>***2601**</td>
       <td>Pérez González, Óscar</td>
      </tr>
      <tr>
       <td>3</td>
       <td>***1890**</td>
       <td>Agrelo Carballeda, Silvia</td>
      </tr>
      <tr>
       <td>4</td>
       <td>***5004**</td>
       <td>Iglesias Fernández, Verónica</td>
      </tr>
      <tr>
       <td>5</td>
       <td>***8508**</td>
       <td>Moreno Veloso, María Sonia</td>
      </tr>
      <tr>
       <td>6</td>
       <td>***2273**</td>
       <td>Vázquez Regueiro, María Dolores</td>
      </tr>
      <tr>
       <td>7</td>
       <td>***7892**</td>
       <td>Jiménez Acevedo, Jenifer</td>
      </tr>
      <tr>
       <td>8</td>
       <td>***2556**</td>
       <td>Ramos Pena, Marta</td>
      </tr>
      <tr>
       <td>9</td>
       <td>***5987**</td>
       <td>Seoane Fernández, Julián</td>
      </tr>
      <tr>
       <td>10</td>
       <td>***4766**</td>
       <td>Martínez Nieto, Eva</td>
      </tr>
      <tr>
       <td>11</td>
       <td>***5589**</td>
       <td>Grela Carballeira, Irene</td>
      </tr>
     </tbody>
    </table>

