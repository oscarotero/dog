---
date: '2021-07-08'
id: G0426-220621-0001
page: 34949
number: 129
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de xuño de 2021, do Xurado Provincial de Clasificación de Montes
  Veciñais en Man Común de Lugo, polo que se comunica aos posibles titulares de
  dereitos e intereses o acordo adoptado por este xurado relativo ao
  deslindamento parcial do monte de Baamonde, no concello de Begonte (expediente
  1-77/6DES-2019).
range: Anuncio
url: >-
  https://www.xunta.gal/dog/Publicados/2021/20210708/AnuncioG0426-220621-0001_gl.html
---
<p>Na sesión celebrada polo Xurado Provincial o día 2.6.2021 figura o seguinte acordo:</p>
    <p>Monte Baamonde (expediente 1/77), pertencente aos veciños da parroquia de Baamonde, no concello de Begonte, clasificado polo Xurado o 28.11.1977.</p>
    <p>– O 20.11.2019 ten entrada unha proposta aprobada pola comunidade de Baamonde, de deslindamento parcial do monte veciñal con propiedades particulares. A proposta, tras serlle requirido, resultou emendada coa documentación presentada o 29.6.2020.</p>
    <p>– O 7.8.2020 o Servizo de Montes emite un informe favorable da proposta de deslindamento.</p>
    <p>– O 21.8.2020 envíase ao concello de Begonte o anuncio para os efectos da súa publicidade no seu taboleiro.</p>
    <p>– O 10.9.2020 publícase no Diario Oficial de Galicia o anuncio polo que se fai pública a proposta de deslindamento e se abre o prazo para alegacións.</p>
    <p>Tras analizar as alegacións presentadas, o 12.1.2021 a comunidade de Baamonde presenta unha proposta, que recibe informe favorable do Servizo de Montes o 17.3.2021.</p>
    <p>– O 31.3.2021 a comunidade de Baamonde presenta a proposta da liña de deslindamento definitiva e achega a documentación requirida no artigo 54 da Lei 7/2012, de montes de Galicia.</p>
    <p>– O 20.5.2021 o Servizo de Montes emite un informe en que se especifican as modificacións que se producen como consecuencia do deslindamento. Segundo a nova cartografía, o monte de Baamonde pasa a ter una superficie de 233,8 hectáreas.</p>
    <p>De acordo co disposto no artigo 54.3 da Lei 7/2012, no caso de informe favorable, unha vez ratificado o deslindamento provisional pola asemblea xeral, darase traslado ao xurado provincial dos acordos alcanzados e o xurado provincial de montes veciñais en man común ditará resolución aprobatoria do deslindamento.</p>
    <p>Visto o anterior, o Xurado, por unanimidade, acorda aprobar o deslindamento e proceder a realizar as oportunas correccións no expediente, de conformidade co informe elaborado polo Servizo de Montes.</p>
    <p>O plano que figura no anexo, ao final deste anuncio, corresponde ao monte veciñal após o deslindamento aprobado.</p>
    <p>Contra este acordo, desde o día seguinte ao da súa publicación no Diario Oficial de Galicia, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 17 de xuño de 2021</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de<br>Montes Veciñais en Man Común de Lugo</p></footer>

