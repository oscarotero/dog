---
date: '2021-07-08'
id: G0426-230621-0001
page: 34945
number: 129
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de xuño de 2021, da Xefatura Territorial da Coruña, polo que se
  empraza a persoa interesada para ser notificada por comparecencia no
  expediente MON-CO-0225-2018 V.
range: Anuncio
url: >-
  https://www.xunta.gal/dog/Publicados/2021/20210708/AnuncioG0426-230621-0001_gl.html
---
<p>De conformidade co disposto no artigo 46 da Lei 39/2015, do 1 de outubro (BOE núm. 236, do 2 de outubro), do procedemento administrativo común das administracións públicas, logo de intentar a notificación persoal dúas veces a través do servizo de Correos, emprázase a persoa interesada que se sinala no anexo para ser notificada por comparecencia. É tamén de aplicación o artigo 44 desta lei, segundo o cal esta notificación ten que ser feita no BOE, cuxa data de publicación é a que determina a eficacia do acto notificado.</p>
    <p>O acto foi adoptado polo xefe territorial.</p>
    <p>A comparecencia deberase efectuar no prazo de dez días contados desde o seguinte ao da publicación deste anuncio, na sede do Servizo Xurídico-Administrativo da Xefatura Territorial da Coruña, sita na rúa Vicente Ferrer, 2, Edificio Administrativo Monelos, 3º andar, ala sur, A Coruña, das 9.00 ás 14.00 horas, de luns a venres.</p>
    <p>Transcorrido o dito prazo sen efectuarse a comparecencia, a notificación entenderase producida desde o día seguinte ao desta publicación.</p>
    <p>Contra esta resolución, que non pon fin á vía administrativa, poderase interpoñer recurso de alzada ante o conselleiro do Medio Rural no prazo dun mes, contado desde o día seguinte ao da publicación do presente anuncio no BOE.</p>
    <p>A Coruña, 17 de xuño de 2021</p>
    <footer><p>José Manuel Santos Maneiro<br>Xefe territorial da Coruña</p></footer>
    <h2>Anexo</h2>
    <p>Expediente: MON-CO-0225-2018 V.</p>
    <p>Denunciado: 76390403C.</p>
    <p>Acto de notificación: notificación imposición 6ª multa coercitiva.</p>

