---
date: '2020-09-09'
id: O150-020920-0001
page: 35504
number: 183
agency: Escola Galega de Administración Pública
section: VI. Anuncios. a) Administración autonómica.
title: >-
  ANUNCIO do 2 de setembro de 2020 polo que se fai pública a resolución da
  Dirección da Escola Galega de Administración Pública de adxudicación das
  subvencións destinadas ao financiamento de plans de formación das entidades
  locais (código de procedemento PR780A).
range: Anuncio
url: >-
  https://www.xunta.gal/dog/Publicados/2020/20200909/AnuncioO150-020920-0001_gl.html
---
<p>Mediante Resolución da Escola Galega de Administración Pública (EGAP) do 8 de maio de 2020 (DOG núm. 96, do 19 de maio) aprobáronse as bases reguladoras e convocáronse subvencións, en réxime de concorrencia competitiva e en réxime de concorrencia non competitiva, destinadas ao financiamento de plans de formación das entidades locais de Galicia no ano 2020, no marco do Acordo de formación para o emprego das administracións públicas.</p>
    <p>En cumprimento do establecido na base 14ª da convocatoria, a Comisión Paritaria de Formación Local da Comunidade Autónoma de Galicia emitiu informe sobre os plans de formación presentados, resultando aprobados todos aqueles que cumprían cos requisitos da convocatoria. </p>
    <p>Pola súa banda, en cumprimento do establecido na base 13ª da dita convocatoria, requiriuse a todas as entidades cuxos plans foron aprobados por un importe inferior ao solicitado a adaptación dos ditos plans ás cantidades propostas e consta no expediente que todas as entidades requiridas achegaron as súas respectivas adaptacións, que contan, ademais, coa conformidade da Comisión de Valoración.</p>
    <p>De acordo co exposto e coa obriga de publicidade recollida na base décimo sexta da antedita Resolución do 8 de maio de 2020, faise pública a Resolución da directora da EGAP do 2 de setembro de adxudicación das subvencións destinadas ao financiamento de plans de formación das entidades locais que literalmente di:</p>
    <p>«Sobre a base dos anteriores antecedentes e consideracións legais e técnicas e na Lei 39/2015, do 1 de outubro, de procedemento administrativo común das administracións públicas e a normativa vixente en materia de subvencións, </p>
    <h2>RESOLVO:</h2>
    <p>Primeiro. Conceder as axudas económicas para o financiamento dos plans de formación das entidades que se reflicten no anexo, con indicación das entidades beneficiarias e o importe da axuda. O gasto orixinado polas ditas subvencións impútase ás seguintes aplicacións orzamentarias:</p>
    <p>1º. 05.80.122B.460.1 para as subvencións de plans unitarios e plans agrupados.</p>
    <p>2º. 05.80.122B.481.0 para a subvención do plan interadministrativo.</p>
    <p>Segundo. Informar ás adxudicatarias de subvencións con importe non superior a 18.000 euros que, de acordo co disposto pola base 21ª, poderanse realizar pagamentos anticipados por importe ata o 80 % da subvención outorgada, que suporán entregas de fondos con carácter previo á xustificación, como financiamento necesario para poder levar a cabo as actuacións inherentes á subvención. As entidades beneficiadas deberán xustificar o pagamento que da lugar a subvención de acordo co previsto na base 23ª da convocatoria. </p>
    <p>Terceiro. Advertir ás entidades beneficiarias do seguinte:</p>
    <p>1. Só serán subvencionables os gastos que se realicen entre o 1 de xaneiro e o 15 de novembro de 2020 e que se atopen efectivamente pagados o 3 de decembro de 2020, data de finalización do período de xustificación.</p>
    <p>A partir do momento da adxudicación das subvencións, as entidades beneficiarias poderán modificar os seus plans de formación, debendo realizalo mediante solicitude que se dirixirá á EGAP antes do 15 de outubro de 2020, unicamente no caso daquelas modificacións que se consideren substanciais. </p>
    <p>2. A xustificación realizarase mediante a achega á EGAP da correspondente conta xustificativa na forma que se determina na convocatoria na súa base 23ª.</p>
    <p>3. De acordo co establecido no artigo 45 do Decreto 11/2009, do 8 de xaneiro, se transcorrido o prazo de xustificación a beneficiaria non presenta a documentación xustificativa, a EGAP requiriraa para que no prazo improrrogable de dez (10) días, sexa presentada, con apercibimento de que a falta de presentación dará lugar perda do dereito ao cobramento total ou parcial da subvención, á exixencia de reintegro e ás demais responsabilidades establecidas na lei de subvencións de Galicia.</p>
    <p>4. As beneficiarias deberán incorporar de forma visible no material de difusión das actividades formativas subvencionadas o seu financiamento público.</p>
    <p>Cuarto. Denegar a concesión da axuda ao Concello de Cangas por non superar o seu plan de formación o limiar de 35 puntos fixado na base 15ª da convocatoria.</p>
    <p>Quinto. Ordenar que se notifique esta resolución de concesión mediante o Sistema de notificación electrónica de Galicia-Notifica.gal despoñible a través da sede electrónica da Xunta de Galicia (https://sede.xunta.gal), coa advertencia de que unha vez transcorridos dez (10) días naturais desde a posta á disposición da notificación sen que se acceda ao seu contido entenderase rexeitada».</p>
    <p>Contra esta resolución, que pon fin á vía administrativa, poderase interpoñer con carácter potestativo, recurso de reposición ante a directora da EGAP, no prazo dun mes contado desde o día seguinte ao da notificación da resolución nos termos dos artigos 123 e 124 da Lei 39/2015, do procedemento administrativo común das administracións públicas, ou directamente, recurso contencioso-administrativo ante os xulgados do contencioso-administrativo de Santiago de Compostela no prazo de dous (2) meses contados desde o día seguinte ao da notificación da resolución, de conformidade co establecido nos artigos 8.2.a), 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de setembro de 2020</p>
    <footer><p>A directora da Escola Galega de Administración Pública<br>P.D. (Resolución do 17.12.2007; DOG núm. 3, do 2.1.2008)<br>Sergio Domingo Baamonde Boquete<br>Secretario xeral da Escola Galega de Administración Pública</p></footer>
    <h2>ANEXO I</h2>
    <h3>Plans aprobados</h3>
    <table>
     <tbody>
      <tr>
       <td colspan="4">Plan unitario</td>
      </tr>
      <tr>
       <td>Nº expediente</td>
       <td>Beneficiario</td>
       <td>Orzamento solicitado</td>
       <td>Importe da axuda concedida</td>
      </tr>
      <tr>
       <td>6</td>
       <td>Concello de Vigo</td>
       <td>60.378,60 €</td>
       <td>16.530,14 €</td>
      </tr>
      <tr>
       <td>4</td>
       <td>Concello de Pontevedra</td>
       <td>26.792,50 €</td>
       <td>5.870,63 €</td>
      </tr>
      <tr>
       <td>8</td>
       <td>Concello da Coruña</td>
       <td>163.555 €</td>
       <td>18.073,76 €</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Plan agrupado</td>
      </tr>
      <tr>
       <td>Nº expediente</td>
       <td>Beneficiario</td>
       <td>Orzamento solicitado</td>
       <td>Importe da axuda concedida</td>
      </tr>
      <tr>
       <td>2</td>
       <td>Deputación Provincial de Lugo</td>
       <td>79.585 €</td>
       <td>52.884,30 €</td>
      </tr>
      <tr>
       <td>5</td>
       <td>Deputación Provincial da Coruña</td>
       <td>293.146 €</td>
       <td>103.422,77 €</td>
      </tr>
      <tr>
       <td>7</td>
       <td>Deputación Provincial de Ourense</td>
       <td>276.449,90 €</td>
       <td>58.280,90 €</td>
      </tr>
      <tr>
       <td>3</td>
       <td>Deputación Provincial de Pontevedra</td>
       <td>112.410€ €</td>
       <td>75.479,54 €</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Plan interadministrativo</td>
      </tr>
      <tr>
       <td>Nº expediente</td>
       <td>Beneficiaria</td>
       <td>Orzamento solicitado</td>
       <td>Importe da axuda concedida</td>
      </tr>
      <tr>
       <td>1</td>
       <td>Federación Galega de Municipios e Provincias</td>
       <td>73.301,45 €</td>
       <td>73.301,45 €</td>
      </tr>
     </tbody>
    </table>
    <h2>ANEXO II</h2>
    <h3>Plans non aprobados</h3>
    <table>
     <tbody>
      <tr>
       <td></td>
       <td>Concello de Cangas</td>
       <td>-</td>
       <td>-</td>
      </tr>
     </tbody>
    </table>

