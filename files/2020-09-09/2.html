---
date: '2020-09-09'
id: G0534-010920-0003
page: 35432
number: 183
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 31 de agosto de 2020 pola que se modifica a autorización do centro
  privado EFAG A Cancela das Neves.
range: Orde
url: >-
  https://www.xunta.gal/dog/Publicados/2020/20200909/AnuncioG0534-010920-0003_gl.html
---
<p>O representante da titularidade da escola familiar agraria (EFAG) A Cancela, das Neves (Pontevedra), solicita autorización para impartir o ciclo formativo de grao medio (CM) Coidados Auxiliares de Enfermaría e o ciclo de grao superior (CS) Educación Infantil.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación da autorización</p>
    <p>Autorízase o ciclo formativo de grao medio (CM) Coidados Auxiliares de Enfermaría e o ciclo de grao superior (CS) Educación Infantil, no centro cuxos datos se sinalan a seguir:</p>
    <p>Denominación xenérica: centro privado (CPR).</p>
    <p>Denominación específica: EFAG A Cancela.</p>
    <p>Código do centro: 36005671.</p>
    <p>Enderezo: Tortoreos, s/n.</p>
    <p>Localidade: As Neves (Santa María).</p>
    <p>Código postal: 36449.</p>
    <p>Concello: As Neves.</p>
    <p>Provincia: Pontevedra.</p>
    <p>Titular: Asociación EFA A Cancela.</p>
    <p>Composición resultante:</p>
    <p>• 1 CM Xestión Administrativa (2 unidades 20 alumnos/as cada unha).</p>
    <p>• 1 CM Panadaría, Repostaría e Confeitaría (2 unidades 30 alumnos/as cada unha).</p>
    <p>• 1 CS Administración e Finanzas (2 unidades para 20 alumnos/as cada unha).</p>
    <p>• 1 CM Coidados Auxiliares de Enfermaría (1 unidade para 20 alumnos/as).</p>
    <p>• 1 CS Educación Infantil (2 unidades de 30 alumnos/as cada unha).</p>
    <p>Artigo 2. Inicio da actividade</p>
    <p>Para a posta en funcionamento da unidade que se autoriza, a Xefatura Territorial da Consellería de Educación, Universidade e Formación Profesional de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia, así como o equipamento axeitado.</p>
    <p>Artigo 3. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun (1) mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous (2) meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 31 de agosto de 2020</p>
    <footer><p>Carmen Pomar Tojo<br> Conselleira de Educación, Universidade e Formación Profesional</p></footer>

