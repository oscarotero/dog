---
date: '1996-11-20'
id: D872
page: 10
number: 227
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 13 de novembro de 1996 pola que se anuncia, polo sistema de
  concurso aberto e trámite de urxencia, a contratación da obra de
  rehabilitación do mosteiro de Santa María de San Clodio do Ribeiro de
  Avia-Leiro (Ourense), e da asistencia técnica: control de calidade para a obra
  de rehabilitación do mosteiro de Santa María de San Clodio do Ribeiro de
  Avia-Leiro (Ourense).
range: Resolución
url: 'https://www.xunta.gal/dog/Publicados/1996/19961120/AnuncioD872_gl.html'
---
<p>Esta Consellería de Cultura e Comunicación Social, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, trámite de urxencia, a contratación da seguinte obra e asistencia técnica:</p>
<p>-Rehabilitación do mosteiro de Santa María de San Clodio do Ribeiro de Avia (Leiro-Ourense):</p>
<p>Orzamento de licitación: catrocentos corenta e nove millóns trescentas setenta e oito mil seiscentas cincuenta pesetas (449.378.650 ptas), IVE incluído.</p>
<p>-Prazo de execución: dezaoito meses (18) máximo, catorce meses (14) mínimo.</p>
<p>Clasificación esixida: grupo K, subgrupo 7, categoria «e».</p>
<p>Fianza provisional: non se esixe.</p>
<p>-Control de calidade para as obras de rehabilitación do mosteiro de Santa María de San Clodio do Ribeiro de Avia (Leiro-Ourense).</p>
<p>Orzamento de licitación: tres millóns cincocentas oitenta e unha mil oitocentas corenta e oito pesetas (3.581.848 ptas.), IVE incluído.</p>
<p>Prazo de execución: trece meses (13).</p>
<p>Fianza provisional: non se esixe.</p>
<p>Exposición dos pregos: o proxecto de obra, os pregos de prescricións técnicas e os pregos de cláusulas administrativas estarán de manifesto no servicio de obras e contratación da Consellería de Cultura e Comunicación Social, e nas delegacións provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 13 días naturais contados a partir do día seguinte á publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares, os licitadores que concorran a máis dunha obra, deberán presenta-la documentación para cada unha delas.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta do adxudicatario.</p>
<p>Santiago de Compostela, 13 de novembro de 1996.</p>
<p>José Mª Sánchez González</p>
<p>Secretario xeral da Consellería de Cultura</p>
<p>e Comunicación Social</p>

