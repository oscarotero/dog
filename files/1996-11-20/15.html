---
date: '1996-11-20'
id: D82E
page: 10
number: 227
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 12 de novembro de 1996, da Secretaría Xeral e do Patrimonio da
  Consellería de Economía e Facenda, pola que se anuncia concurso público polo
  procedemento aberto pola tramitación de urxencia para a contratación do
  servicio de limpeza dos locais da Delegación Territorial de Vigo da
  Consellería de Economía e Facenda (expediente 1/1997).
range: Resolución
url: 'https://www.xunta.gal/dog/Publicados/1996/19961120/AnuncioD82E_gl.html'
---
<p>A Consellería de Economía e Facenda anuncia o concurso público polo procedemento aberto pola tramitación de urxencia para a contratación do servicio de limpeza dos locais da Delegación Territorial de Vigo da Consellería de Economía e Facenda. As características básicas da contratación son as seguintes:</p>
<p>1. Entidade adxudicadora: Consellería de Economía e Facenda, Secretaría Xeral e do Patrimonio. San Caetano, 15704 Santiago de Compostela. Tfno.544134. Expediente 1/97.</p>
<p>2. Obxecto do contrato: prestación dos servicios de limpeza dos locais da Delegación Territorial de Vigo da Consellería de Economía e Facenda.</p>
<p>O prazo de execución será o comprendido entre o 1 de xaneiro e o 31 de decembro de 1997.</p>
<p>3. Tramitación, procedemento e forma de adxudicación: concurso polo procedemento aberto, tramitación urxente.</p>
<p>4. Orzamento base de licitación: importe total: catro millóns duascentas mil pesetas. (4.200.000 ptas.), IVE incluído.</p>
<p>5. Garantía provisional: oitenta e catro mil pesetas (84.000 ptas.).</p>
<p>6. Obtención da documentación e información: nas dependencias da Secretaría Xeral e do Patrimonio da Consellería de Economía e Facenda, no edificio administrativo San Caetano, s/n, C.P. 15704. Santiago de Compostela, teléfono: 54 41 34, telefax 54 41 25.</p>
<p>A data límite de obtención da documentación e información será a fixada para o prazo de presentación das proposicións.</p>
<p>7. Presentación de ofertas: as proposicións presentaranse antes das 14 horas do décimo terceiro día seguinte ó da publicación do anuncio no Diario Oficial de Galicia e elaboraranse segundo o modelo que figura no prego de cláusulas administrativas particulares. Tódolos documentos esixidos no prego de cláusulas administrativas particulares deberanse presentar en man no rexistro xeral da Consellería de Economía e Facenda, ou por correo na forma establecida no artigo 100 do Regulamento xeral de contratación do Estado, dirixidos á Consellería de</p>
<p>Economía e Facenda, Secretaría Xeral e do Patrimonio, edificio administrativo San Caetano, s/n C.P. 15704, Santiago de Compostela.</p>
<p>8. Apertura de ofertas: a mesa de contratación procederá á apertura das proposicións económicas en acto público ó que poderán asisti-los licitadores ou os seus representantes, nas dependencias da Secretaría Xeral e do Patrimonio da Consellería de Economía e Facenda, en San Caetano (Santiago de Compostela) ás 11 horas do cuarto día, que non coincida en sábado, seguinte ó da finalización do prazo de presentación das proposicións.</p>
<p>O importe do anuncio de licitación será por conta do adxudicatario.</p>
<p>Santiago de Compostela, 12 de novembro de 1996.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>

