---
date: '1996-11-20'
id: D802
page: 10
number: 227
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 31 de outubro de 1996, da Dirección Xeral de Centros e
  Inspección Educativa, pola que se lle autoriza a ampliación dunha unidade do
  segundo ciclo de educación infantil ó centro privado Divina Pastora do Barco
  de Valdeorras (Ourense).
range: Resolución
url: 'https://www.xunta.gal/dog/Publicados/1996/19961120/AnuncioD802_gl.html'
---
<p>Examinado o expediente incoado pola titularidade do centro privado Divina Pastora do Barco de Valdeorras (Ourense) no que solicita a ampliación dunha unidade do segundo ciclo de educación infantil.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Ourense que o envía cos informes emitidos pola inspección de educación e pola unidade técnica.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), o Deereto 133/1995, do 10 de maio (DOG do 22), a Orde do 20 de setembro de 1995 (DOG 15 de decembro) e demais disposicións complementarias.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste real decreto,enténdense autorizados para poder imparti-lo segundo ciclo de educación infantil, suposto que se dá nos centros solicitantes.</p>
<p>Esta dirección xeral,</p>
<p>RESOLVE:</p>
<p>Autoriza-la ampliación dunha unidade do segundo ciclo de educación infantil ó centro privado que se relaciona no anexo da presente resolución, facendo constar que, para a súa posta en funcionamento, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 31 de outubro de 1996.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia de Ourense.</p>
<p>Concello: O Barco de Valdeorras.</p>
<p>Localidade: O Barco de Valdeorras.</p>
<p>Enderezo: Ramón del Valle Inclán, 2.</p>
<p>Denominación: Divina Pastora.</p>
<p>Titular: religiosas franciscanas.</p>
<p>Nivel: educación infantil-2º ciclo.</p>
<p>Unidades de que constaba: 3.</p>
<p>Unidades novas autorizadas: 1.</p>
<p>Total de unidades autorizadas: 4.</p>

