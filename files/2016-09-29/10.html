---
date: '2016-09-29'
id: G0427-190916-0008
page: 44697
number: 186
agency: Consellería do Mar
section: III. Outras disposicións.
title: >-
  EXTRACTO da Orde do 13 de setembro de 2016 pola que se establecen as bases
  reguladoras para a concesión, en réxime de concorrencia competitiva, de
  subvencións para investimentos que potencien os efectos positivos no ambiente,
  a eficiencia dos recursos e a redución do uso de auga e químicos,
  cofinanciadas co Fondo Europeo Marítimo e da Pesca (FEMP), e se procede á súa
  convocatoria para o ano 2016.
range: Orde
url: >-
  https://www.xunta.gal/dog/Publicados/2016/20160929/AnuncioG0427-190916-0008_gl.html
---
<p>BDNS (Identif:): 317894.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Entidades beneficiarias</p>
    <p>Poderán ser beneficiarias das subvencións, sen prexuízo de reuniren os demais requisitos establecidos nestas bases, as empresas acuícolas.</p>
    <p>Para os efectos desta orde considéranse empresas acuícolas as persoas físicas ou xurídicas titulares de establecementos de acuicultura situados nas zonas terrestre, marítimo-terrestre ou marítima, que teñan as súas instalacións na Comunidade Autónoma de Galicia, así como as que establezan novos centros en Galicia.</p>
    <p>Segundo. Finalidade</p>
    <p>Esta orde ten por obxecto establecer as bases reguladoras para a concesión, en réxime de concorrencia competitiva, das axudas destinadas á realización das actuacións que a continuación se detallan, co fin de fomentar unha acuicultura sustentable desde unha perspectiva ambiental, socialmente responsable, baseada no coñecemento e competitiva:</p>
    <p>a) Investimentos en redución do impacto negativo ou potenciación dos efectos positivos no ambiente, e incremento da eficiencia enerxética.</p>
    <p>b) Investimentos que dean como resultado unha redución considerable do impacto das empresas acuícolas na utilización e calidade da auga, en particular diminuíndo a cantidade de auga, produtos químicos, antibióticos e outros medicamentos utilizados, ou mellorando a calidade do caudal de saída, mesmo a través do desenvolvemento de sistemas acuícolas multitróficos.</p>
    <p>c) Promover sistemas acuícolas en circuíto pechado, nos cales os produtos da acuicultura se crían dentro duns sistemas de recirculación en circuíto pechado, reducindo así a un mínimo o consumo de auga.</p>
    <p>Terceiro. Bases reguladoras</p>
    <p>Orde do 13 de setembro de 2016 pola que se establecen as bases reguladoras para a concesión, en réxime de concorrencia competitiva, de subvencións para investimentos que potencien os efectos positivos no ambiente, a eficiencia dos recursos e a redución do uso de auga e químicos, cofinanciadas co Fondo Europeo Marítimo e de Pesca (FEMP), e se procede á súa convocatoria para o ano 2016.</p>
    <p>Cuarto. Importe</p>
    <p>Para o ano 2016 as axudas concederanse con cargo á aplicación orzamentaria 14.02.723A.772.5, que figura dotada no orzamento de gastos da Consellería do Mar para o ano 2016 aprobado pola Lei 12/2015, do 24 de decembro, de orzamentos xerais da Comunidade Autónoma de Galicia para o ano 2016. A concesión das subvencións queda supeditada á existencia de crédito adecuado e suficiente nos orzamentos de gastos da Comunidade Autónoma de Galicia para 2016. Os importes máximos das subvencións que se concedan no dito exercicio orzamentario ascenderán a 3.500.000,00 euros.</p>
    <p>Quinto. Prazo de presentación de solicitudes</p>
    <p>Un mes contado desde o día seguinte ao da publicación da orde.</p>
    <p>Entenderase como último día do prazo para a presentación de solicitudes o correspondente ao mesmo ordinal do día da súa publicación. Se o último día do prazo é inhábil, entenderase prorrogado ao primeiro día hábil seguinte, e se no mes de vencemento non hai día equivalente ao inicial do cómputo, entenderase que o prazo finaliza o último día do mes.</p>
    <p>Santiago de Compostela, 13 de setembro de 2016</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

