---
date: '2023-04-14'
id: G0597-110423-0001
page: 23490
number: 72
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 11 de abril de 2023 pola que se fan públicas as puntuacións
  provisionais das persoas participantes admitidas no concurso ordinario para a
  provisión de postos de traballo vacantes do corpo superior da Administración
  xeral da Comunidade Autónoma de Galicia, escala superior de finanzas, e do
  corpo de xestión da Administración xeral da Comunidade Autónoma de Galicia,
  escala técnica de finanzas, convocado pola Resolución do 14 de xullo de 2021.
range: Resolución
url: >-
  https://www.xunta.gal/dog/Publicados/2023/20230414/AnuncioG0597-110423-0001_gl.html
---
<p>Convocado o concurso para a provisión de postos de traballo vacantes do corpo superior da Administración xeral da Comunidade Autónoma de Galicia, escala superior de finanzas, e do corpo de xestión da Administración xeral da Comunidade Autónoma de Galicia, escala técnica de finanzas, pola Resolución do 14 de xullo de 2021, á vista da proposta da comisión encargada de valorar os méritos alegados polas persoas concursantes e de conformidade coa base VIII da convocatoria, esta dirección xeral</p>
    <h2>RESOLVE:</h2>
    <p>Primeiro. Publicar as puntuacións provisionais das persoas concursantes admitidas, para cada un dos postos solicitados, no portal web corporativo da Dirección Xeral da Función Pública (https://www.xunta.gal/funcion-publica/concurso-de-traslados/).</p>
    <p>Segundo. As persoas interesadas poderán formular reclamación contra as puntuacións provisionais no prazo de 10 días hábiles contados a partir do día seguinte ao da publicación desta resolución no Diario Oficial de Galicia. O formulario de reclamación estará á disposición das persoas interesadas no portal web corporativo da Dirección Xeral da Función Pública e deberá cubrirse e presentarse electronicamente. </p>
    <p>No formulario deberán especificar a alínea ou alíneas da base V sobre as cales se reclama, con indicación expresa daqueles méritos que se consideran erroneamente puntuados e a causa concreta obxecto de reclamación.</p>
    <p>Se a persoa reclamante quere engadir documentación que estea formada por documentos electrónicos asinados electronicamente e/ou con código seguro de verificación ou copias electrónicas auténticas, presentaraa a través da mesma aplicación.</p>
    <p>Se a documentación que anexa é un documento orixinal en papel, deberá presentala nas oficinas de Rexistro da Xunta de Galicia e nos demais lugares previstos no artigo 16 da Lei 39/2015, do 1 de outubro, do procedemento administrativo común das administracións públicas, para que o persoal funcionario do rexistro acredite que é copia electrónica auténtica de documento, e deberá dirixirse á Dirección Xeral da Función Pública, Servizo de Concursos.</p>
    <p>Santiago de Compostela, 11 de abril de 2023</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>

