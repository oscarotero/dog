---
date: '2005-05-24'
page: 8
number: 98
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 9 de maio de 2005 pola que se modifica a do 19 de novembro de 2003,
  pola que se fai pública a composición do Consello Social da Universidade de
  Vigo.
range: Orde
---
<p>Pola Orde do 19 de novembro de 2003 (DOG do 24 de novembro) fíxose pública a composición do Consello Social da Universidade de Vigo.</p>
<p>De acordo co artigo 10.1º b) da Lei 1/2003, do 9 de maio, dos consellos sociais do sistema universitario de Galicia, os membros dos consellos sociais cesarán por renuncia, incapacidade declarada por resolución xudicial firme, morte ou declaración de falecemento.</p>
<p>A renuncia deberá presentárselles por escrito á autoridade, entidade ou institución designante e ao presidente do Consello Social, quen lla comunicará á consellería competente en materia universitaria, e publicarase no Diario Oficial de Galicia, data desde a que producirá efectos.</p>
<p>Segundo o artigo 10.2º da dita Lei 1/2003, do 9 de maio, dos consellos sociais do sistema universitario de Galicia, as vacantes deberán cubrirse pola autoridade, entidade ou institución correspondente no prazo máximo de 3 meses.</p>
<p>De acordo co artigo 7.4º da citada Lei 1/2003, os acordos de designación de membros do Consello Social seranlle comunicados ao conselleiro competente en materia universitaria, quen procederá ao seu nomeamento mediante orde da súa consellería.</p>
<p>Con data do 4 de abril de 2005, o secretario do Consello Social da Universidade de Vigo, en cumprimento do disposto no artigo 10 da Lei 1/2003, do 9 de maio, dos consellos sociais do sistema universitario de Galicia, comunica o cesamento por xubilación de Augusto Viso Alonso, no seu cargo como xerente da Universidade de Vigo e o nomeamento de Manuel Castro Oliva como novo xerente, por acordo do Pleno do Consello Social da Universidade de Vigo con data do 10 de marzo de 2005.</p>
<p>Con data do 4 de abril de 2005, o presidente do Consello Social da Universidade de Vigo, en cumprimento do disposto no artigo 10 da Lei 1/2003, do 9 de maio, dos consellos sociais do sistema universitario de Galicia, comunica a renuncia de Luis Casanova González, por motivos persoais, como representante do sindicato da Unión Xeral de Traballadores de Galicia no Consello Social da Universidade de Vigo e a designación de Benito Gama Calvo como novo representante.</p>
<p>Por todo iso,</p>
<p>DISPOÑO:</p>
<p>Artigo 1.-Nomear a Manuel Castro Oliva como representante do Consello de Goberno da Univer</p>
<p>sidade de Vigo en substitución de Augusto Viso Alonso.</p>
<p>Artigo 2.-Nomear a Benito Gama Calvo como representante do sindicato da Unión Xeral de Traballadores de Galicia no Consello Social da Universidade de Vigo en substitución de Luis Casanova González.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 9 de maio de 2005.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

