---
date: '2015-11-05'
id: G0164-281015-0001
page: 42312
number: 211
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 26 de outubro de 2015 pola que se conceden as axudas da Orde do
  26 de xuño de 2015 pola que se establecen as bases reguladoras para a
  concesión, en réxime de concorrencia competitiva, das axudas para a creación,
  recoñecemento e estruturación de agrupacións estratéxicas do Sistema
  universitario de Galicia, e se procede á súa convocatoria para o exercicio
  2015.
range: Resolución
url: >-
  https://www.xunta.gal/dog/Publicados/2015/20151105/AnuncioG0164-281015-0001_gl.html
---
<p>A Orde do 26 de xuño de 2015 (DOG do 8 de xullo) estableceu as bases e convocou, en réxime de concorrencia competitiva, as axudas para a creación, recoñecemento e estruturación de agrupacións estratéxicas do Sistema universitario de Galicia para 2015.</p>
    <p>Rematada a tramitación establecida na convocatoria, de acordo co establecido no artigo 9 da orde de convocatoria, e atendendo á proposta de resolución elevada polo órgano instrutor a través da Secretaría Xeral de Universidades, esta consellería</p>
    <h2>RESOLVE:</h2>
    <p>Primeiro. Concederlles ás universidades do Sistema universitario de Galicia as axudas que a continuación se relacionan (con indicación da persoa coordinadora da agrupación destinataria) para a creación, recoñecemento e estruturación de agrupacións estratéxicas do Sistema universitario de Galicia para o ano 2015, en réxime de concorrencia competitiva, e na contía que se indica en cada caso.</p>
    <table>
     <tbody>
      <tr>
       <td>Nº de expediente</td>
       <td>Coordinador da agrupación</td>
       <td>Acrónimo</td>
       <td>Univ.</td>
       <td>2015</td>
       <td>2016</td>
       <td>2017</td>
       <td>Total</td>
      </tr>
      <tr>
       <td>AGRUP2015/02</td>
       <td>Juan Lema Rodicio</td>
       <td>CITA</td>
       <td>USC</td>
       <td>100.000 €</td>
       <td>250.000 €</td>
       <td>150.000 €</td>
       <td>500.000 €</td>
      </tr>
      <tr>
       <td>AGRUP2015/08</td>
       <td>Carlos Hervés Beloso</td>
       <td>ECOBAS</td>
       <td>UVIGO</td>
       <td>100.000 €</td>
       <td>250.000 €</td>
       <td>150.000 €</td>
       <td>500.000 €</td>
      </tr>
      <tr>
       <td>AGRUP2015/11</td>
       <td>Carlos Salgado López</td>
       <td>AEFIS</td>
       <td>USC</td>
       <td>100.000 €</td>
       <td>250.000 €</td>
       <td>150.000 €</td>
       <td>500.000 €</td>
      </tr>
      <tr>
       <td>AGRUP2015/05</td>
       <td>Jaime Rodríguez González</td>
       <td>CICA-INIBIC</td>
       <td>UDC</td>
       <td>100.000 €</td>
       <td>250.000 €</td>
       <td>150.000 €</td>
       <td>500.000 €</td>
      </tr>
     </tbody>
    </table>
    <p>Segundo. As solicitudes non incluídas na resolución de concesión entenderanse denegadas ou desestimadas.</p>
    <p>Terceiro. A subvención será librada á universidade solicitante á cal pertenza a agrupación de investigación, conforme a resolución de concesión e de acordo coa normativa vixente.</p>
    <p>As axudas terán como data de inicio o 1 de xaneiro de 2015 e como data límite de finalización o 30 de novembro de 2017, polo que se admitirán gastos e pagamentos dese período.</p>
    <p>Para poder proceder ao libramento dos fondos será preciso que a universidade beneficiaria expida, na data límite do 30 de novembro do exercicio correspondente á anualidade de que se trate, a certificación expresiva da realización do gasto e do pagamento acompañada dunha memoria explicativa do logro dos obxectivos da creación, recoñecemento e estruturación de agrupacións estratéxicas. Esta memoria explicativa irá asinada polo coordinador do grupo de investigación xunto cunha certificación das variacións da composición da agrupación, durante a anualidade que xustifica e un informe de auditor inscrito como exercente no Rexistro Oficial de Auditores de Contas, que deberá manifestarse sobre os conceptos, período de realización e pagamentos dos gastos presentados nesa anualidade.</p>
    <p>Para poder facer o pagamento da subvención, de conformidade co artigo 31.7 da Lei 9/2007, do 13 de xuño, de subvencións de Galicia, e de conformidade co establecido no artigo 11.e) do Decreto 11/2009, do 8 de xaneiro, polo que se aproba o Regulamento da Lei 9/2007, de subvencións de Galicia, a obriga de presentar a certificación do cumprimento de obrigas coa Administración pública da comunidade autónoma, coa Administración do Estado e coa Seguridade Social, será substituída por unha declaración responsable de cada universidade de estar ao día no cumprimento das obrigas tributarias ou fronte á Seguridade Social e de non ter pendente de pagamento ningunha outra débeda coa Administración.</p>
    <p>Segundo o establecido no artigo 45.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, transcorrido o prazo establecido de xustificación sen se ter presentado perante o órgano administrativo competente, este requirirá o beneficiario para que no prazo improrrogable de dez días a presente. A falta de presentación da xustificación comportará a perda do dereito ao cobramento parcial ou total da subvención, a exixencia do reintegro e demais responsabilidades establecidas na Lei de subvencións de Galicia.</p>
    <p>Para efectuar o último pagamento, o beneficiario presentará unha declaración complementaria do conxunto das axudas solicitadas, tanto aprobadas ou concedidas como as pendentes de resolución para o mesmo proxecto, das distintas administracións públicas competentes ou dos seus organismos, entes ou sociedades.</p>
    <p>Cuarto. O incumprimento por parte dos beneficiarios de calquera das bases establecidas na orde da convocatoria suporá a perda do dereito a percibir a axuda correspondente. </p>
    <p>Quinto. Contra esta resolución que esgota a vía administrativa, os interesados poderán interpoñer recurso potestativo de reposición ante o conselleiro de Educación e Ordenación Universitaria no prazo dun mes a partir do día seguinte ao da publicación da resolución no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente recurso contencioso-administrativo no prazo de dous meses perante a Sala do Contencioso-Administrativo do Tribunal Superior de Xustiza de Galicia, de conformidade cos artigos 19 e 46 da Lei 29/1998, do 13 de xullo, da xurisdición contencioso-administrativa.</p>
    <p>Disposición derradeira</p>
    <p>Esta resolución entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 26 de outubro de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

