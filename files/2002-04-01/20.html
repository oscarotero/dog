---
date: '2002-04-01'
id: 5B12
page: 4
number: 62
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 20 de marzo de 2002 pola que se convoca concurso público aberto
  de tramitación ordinaria, para a contratación dunha asistencia técnica para a
  Secretaría Xeral de Investigación e Desenvolvemento.
range: Resolución
url: 'https://www.xunta.gal/dog/Publicados/2002/20020401/Anuncio5B12_gl.html'
---
<p>En virtude das facultades conferidas na vixente normativa de contratación, anúnciase a licitación dun contrato, suxeito ás seguintes bases:</p>
<p>1. Entidade adxudicadora:</p>
<p>a) Organismo: Secretaría Xeral de Investigación e Desenvolvemento, adscrita á Consellería da Presidencia, Relacións Institucionais e Administración Pública.</p>
<p>b) Dependencia que tramita o expediente: Servicio de Xestión.</p>
<p>2. Obxecto do contrato:</p>
<p>a) Descrición do obxecto: o obxecto da asistencia técnica solicitada é o desenvolvemento do programa Carteira Tecnolóxica 2002, que ten como finalidade darlles cobertura ás universidades do Sistema Universitario de Galicia e organismos dependentes do CSIC radicados en Galicia no proceso de detección e definición de tecnoloxías para a súa transferencia ó mercado, a partir dunha metodoloxía axeitada para tal proceso.</p>
<p>b) Prazo de execución: o traballo obxecto deste contrato realizarase por fases, e os prazos de execución son os seguintes:</p>
<p>-Fase preliminar: constitución dun equipo de traballo e establecemento dos mecanismos de coordinación entre os distintos participantes. Sesión formativa sobre a metodoloxía para 10 persoas, é dicir, dúas de cada OTRI e dúas da Secretaría Xeral de I+D.</p>
<p>-Fase 1: entrevistas coas OTRIS das universidades e da Delegación en Galicia do CSIC, así como con investigadores para detecta-las tecnoloxías que puidesen acollerse a este programa. O resultado desta fase debe consistir na identificación de, alomenos, 30 tecnoloxías.</p>
<p>Os traballos correspondentes ás fases preliminar e fase 1 deberán estar rematados o 31 de xullo de 2002.</p>
<p>-Fase 2: análise das 30 tecnoloxías detectadas na fase anterior.</p>
<p>-Fase 3: selección de, alomenos, 10 tecnoloxías entre as previamente analizadas, que despois da aplicación da metodoloxía se consideren con potencial de comercialización.</p>
<p>-Fase 4: elaboración dos materiais comerciais correspondentes ás 10 tecnoloxías que foron seleccionadas.</p>
<p>Os traballos de realización das fases 2, 3 e 4 deberán estar rematados o 30 de novembro de 2002.</p>
<p>3. Tramitación, procedemento e forma de adxudicación:</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento base de licitación:</p>
<p>Importe total: o orzamento máximo autorizado ascende a setenta e dous mil euros (72.000 euros), que se financiará con cargo á aplicación orzamentaria 04-06-432 A640.0 do proxecto de orzamentos da Comunidade Autónoma para o ano 2002, aprobado polo Consello da Xunta de Galicia e presentado no Parlamento de Galicia.</p>
<p>5. Garantía provisional:</p>
<p>A garantía provisional, por un importe equivalente ó 2% do orzamento de licitación, ascende a mil catrocentos corenta euros (1.440 euros).</p>
<p>Obtención de documentación e información: poderán retirala no Rexistro da Secretaría Xeral de Inves</p>
<p>tigación e Desenvolvemento; rúa dos Feáns, nº 7, 15706 Santiago de Compostela. Teléfonos: 981 54 10 87/981 54 10 88.</p>
<p>7. Requisitos específicos do contratista:</p>
<p>a) Clasificación: non se esixe.</p>
<p>b) Outros requisitos: as empresas licitadoras deberán acredita-la súa solvencia económico-financeira e técnica ou profesional, de conformidade co esixido no prego de cláusulas administrativas particulares.</p>
<p>8. Presentación de ofertas:</p>
<p>Presentaranse, de conformidade co previsto no prego de cláusulas administrativas particulares, no prazo de 15 días naturais contados a partir do seguinte ó da publicación deste anuncio no Diario Oficial de Galicia, no Rexistro da Secretaría Xeral de Investigación e Desenvolvemento, das 9 ás 14 horas, ou ben na forma prevista no TRLCAAP.</p>
<p>9. Apertura de ofertas:</p>
<p>Realizarase o décimo primeiro día hábil seguinte ó de remate do prazo de presentación de ofertas, ás 12 horas, nas dependencias da Secretaría Xeral de Investigación e Desenvolvemento.</p>
<p>Por tratarse dun expediente tramitado ó abeiro da orde da Consellería de Economía e Facenda do 11 de febreiro de 1998, pola que se regula a tramitación anticipada de expedientes de gastos, modificada por orde da Consellería de Economía e Facenda do 27 de novembro de 2000, a adxudicación definitiva estará condicionada á aprobación polo Parlamento de Galicia dos orzamentos xerais da Comunidade Autónoma para o ano 2002.</p>
<p>O importe deste anuncio será por conta da empresa adxudicataria.</p>
<p>Santiago de Compostela, 20 de marzo de 2002.</p>
<p>P.D. (Orde 11-1-2002)</p>
<p>Miguel A. Ríos Fernández</p>
<p>Secretario xeral de Investigación</p>
<p>e Desenvolvemento</p>

