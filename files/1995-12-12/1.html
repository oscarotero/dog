---
date: '1995-12-12'
id: '6766'
page: 9
number: 236
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Orde do 22 de novembro de 1995 pola que se regulan as titulacións equivalentes
  para efectos de docencia para o acceso ás escalas de profesores numerarios e
  mestres de taller de institutos politécnicos marítimo-pesqueiros, e se
  establecen as titulacións necesarias para o desempeño de postos en réxime de
  interinidade.
range: Orde
url: 'https://www.xunta.gal/dog/Publicados/1995/19951212/Anuncio6766_gl.html'
---
<p>A Lei 12/1992, do 9 de novembro, de creación de determinadas escalas de persoal funcionario ó servicio da Xunta de Galicia, crea as escalas de profesores numerarios (grupo A) e mestres de taller (grupo B) de institutos politécnicos marítimo-pesqueiros.</p>
<p>Para o acceso ás escalas de profesores numerarios e mestres de taller requírese estar en posesión, respectivamente, do título de doutor, enxeñeiro, arquitecto, licenciado superior ou equivalente a efectos de docencia e do título de diplomado, arquitecto técnico, enxeñeiro técnico ou equivalente para efectos de docencia.</p>
<p>Neste sentido, a disposición transitoria segunda do Decreto 428/1993, do 17 de decembro, polo que se regula e refunde a normativa en materia de formación náutico-pesqueira, habilita a Consellería de Pesca, Marisqueo e Acuicultura para aproba-las titulacións requiridas para os efectos de equivalencia para cada unha das materias que deben imparti-los profesores numerarios e mestres de taller, recollidos nos artigos 3.3º e 4.3º da Lei 12/1992.</p>
<p>Como excepción, e para o desempeño en réxime de interinidade dos postos de profesores numerarios e mestres de taller, cómpre establece-las titulacións esixibles para cada unha das especialidades ou materias que se imparten nas ensinanzas marítimo-pesqueiras. A necesidade de concreta-lo sistema de cobertura temporal de vacantes establecido no Decreto 252/1992, do 30 de xullo, a través da esixencia dunha titulación específica, xustifícase pola conveniencia de garantir que o persoal interino seleccionado reúna as condicións precisas de coñecemento e competencia para desenvolve-la súa función docente, tendo en conta que estas condicións non se demostran nun previo concurso-oposición e que para a inclusión nas listas que prevé o citado decreto só se require unha titulación xenérica segundo a escala de que se trate, na súa virtude, estas consellerías,</p>
<p>DISPOÑEN:</p>
<p>Artigo 1º.-Materias e especialidades.</p>
<p>1. As materias que terán que imparti-los profesores numerarios de institutos politécnicos marítimo-pesqueiros agrúpanse nas especialidades que se indican no apartado 1 do anexo I.</p>
<p>2. As materias que terán que imparti-los mestres de taller de institutos politécnicos marítimo-pesqueiros agrúpanse nas especialidades que se indican no apartado 1 do anexo II.</p>
<p>3. A impartición dunha determinada materia suporá a adscrición do profesor numerario ou mestre de taller de institutos politécnicos marítimo-pesqueiros á especialidade que corresponda.</p>
<p>Por necesidades docentes poderá esixírselle ó devandito persoal a impartición doutras materias da mesma especialidade.</p>
<p>Artigo 2º.-Equivalencias para efectos de docencia.</p>
<p>En relación co disposto nos artigos 3.3º e 4.3º da Lei 12/1992, decláranse equivalentes para efectos de docencia as titulacións que se expresan no apartado 2 do anexo I para profesores numerarios e no apartado 2 do anexo II para mestres de taller.</p>
<p>Artigo 3º.-Desempeño de postos en réxime de interinidade.</p>
<p>1. Para o desempeño de postos de profesores numerarios e mestres de taller en réxime de interinidade utilizaranse as listas elaboradas ó abeiro do Decreto 252/1992, do 30 de xullo.</p>
<p>2. Para cada unha das especialidades das escalas de profesores numerarios e de mestres de taller de institutos politécnicos marítimo-pesqueiros, o chamamento de aspirantes con ocasión de vacante efectuarase segundo a orde obtida nesas listas, sempre que conten con algunha das titulacións consideradas idóneas, que se recollen nos anexos III e IV.</p>
<p>3. Da posesión destas titulacións estarán exceptuados os aspirantes que, unha vez celebrado concurso-oposición para o ingreso nas referidas escalas, superen tódalas probas da fase de oposición pero non o proceso selectivo, na especialidade a que corresponda á praza vacante.</p>
<p>Disposición adicional</p>
<p>O conselleiro de Pesca, Marisqueo e Acuicultura poderá aproba-la ampliación, supresión ou modificación de materias e especialidades de conformidade cos plans de estudio que no futuro se establezan.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 22 de novembro de 1995.</p>
<p>Dositeo Rodríguez RodríguezJuan Caamaño Cebreiro</p>
<p>Conselleiro da PresidenciaConselleiro de Pesca,</p>
<p>e Administración PúblicaMarisqueo e Acuicultura</p>
<p>ANEXO I</p>
<p>1. Materias que deben imparti-los profesores numerarios de institutos politécnicos marítimo-pesqueiros, e especialidades ás que corresponden.</p>
<table><tbody><tr><td>Materia</td><td>Especialidade</td></tr>
</tbody></table>
<table><tbody><tr><td>Navegación e meteoroloxía</td><td>Náutica e transporte marítimo.</td></tr>
<tr><td>Coñecementos do buque, estabilidade, manobra, regulamentos e estiba</td><td>Náutica e transporte marítimo.</td></tr>
<tr><td>Dereito marítimo e lexislación pesqueira</td><td>Náutica e transporte marítimo.</td></tr>
</tbody></table>
<table><tbody><tr><td>Materia</td><td>Especialidade</td></tr>
</tbody></table>
<table><tbody><tr><td>Seguridade marítima</td><td>Náutica e transporte marítimo.</td></tr>
<tr><td>Hixiene no traballo e primeiros auxilios a bordo</td><td>Náutica e transporte marítimo.</td></tr>
<tr><td>Inglés marítimo</td><td>Náutica e transporte marítimo.</td></tr>
<tr><td>Motores de combustión interna e instalacións propulsoras</td><td>Máquinas navais.</td></tr>
<tr><td>Sistemas mecánicos e pneumohidráulicos</td><td>Máquinas navais.</td></tr>
<tr><td>Sistemas auxiliares, vapor e frío</td><td>Máquinas navais</td></tr>
<tr><td>Sistemas eléctricos e electrónicos</td><td>Sistemas eléctricos e electrónicos.</td></tr>
<tr><td>Bioloxía pesqueira</td><td>Bioloxía pesqueira.</td></tr>
<tr><td>Pesca marítima</td><td>Pesca marítima.</td></tr>
<tr><td>Cultivos mariños</td><td>Procesos de cultivo acuícola.</td></tr>
<tr><td>Educación física</td><td>Educación física.</td></tr>
<tr><td>Matemáticas</td><td>Ciencias.</td></tr>
<tr><td>Física</td><td>Ciencias.</td></tr>
<tr><td>Formación humanística</td><td>Sociais.</td></tr>
<tr><td>Lingua e literatura galega</td><td>Lingua galega.</td></tr>
<tr><td>Lingua e literatura española</td><td>Lingua española.</td></tr>
<tr><td>Debuxo técnico</td><td>Expresión gráfica.</td></tr>
<tr><td>Relacións no medio de traballo</td><td>Formación e orientación laboral.</td></tr>
<tr><td>Formación e orientación laboral</td><td>Formación e orientación laboral.</td></tr>
<tr><td>Administración, xestión e comercialización na pequena empresa</td><td>Formación e orientación laboral.</td></tr>
</tbody></table>
<p>2. Equivalencias de titulacións para efectos de docencia para o ingreso na escala de profesores mumerarios.</p>
<p>Para a impartición das materias correspondentes ás especialidades que se sinalan, decláranse equivalentes ós títulos de doutor, licenciado, enxeñeiro ou arquitecto as titulacións seguintes:</p>
<p>2.1. Especialidade de:</p>
<p>-Náutica e transporte marítimo</p>
<p>titulación equivalente:</p>
<p>-Diplomado en navegación marítima.</p>
<p>2.2. Especialidade de:</p>
<p>-Máquinas navais.</p>
<p>titulacións equivalentes:</p>
<p>-Diplomado en máquinas navais.</p>
<p>-Enxeñeiro técnico naval, especialidade en propulsión e servicios do buque.</p>
<p>-Enxeñeiro técnico naval, especialidade en estructuras mariñas.</p>
<p>2.3. Especialidade de:</p>
<p>-Sistemas eléctricos e electrónicos.</p>
<p>titulación equivalente:</p>
<p>-Diplomado en radioelectrónica naval.</p>
<p>2.4. Especialidade de:</p>
<p>-Formación e orientación laboral.</p>
<p>titulacións equivalentes:</p>
<p>-Diplomado en ciencias empresariais.</p>
<p>-Diplomado en relacións laborais.</p>
<p>-Diplomado en traballo social.</p>
<p>-Diplomado en educación social.</p>
<p>2.5. Especialidade de:</p>
<p>-Expresión gráfica.</p>
<p>titulación equivalente:</p>
<p>-Arquitecto técnico.</p>
<p>2.6. Especialidade de:</p>
<p>-Pesca marítima.</p>
<p>titulación equivalente:</p>
<p>-Capitán de pesca (adicional 2ª do Decreto 428/1993, do 17 de decembro).</p>
<p>ANEXO II</p>
<p>1. Materias que deben imparti-los mestres de taller de institutos politécnicos marítimo-pesqueiros, e especialidades ás que corresponden.</p>
<table><tbody><tr><td>Materia</td><td>Especialidade</td></tr>
</tbody></table>
<table><tbody><tr><td>Instructor de pesca</td><td>Pesca marítima</td></tr>
<tr><td>Prácticas do buque (ponte e cuberta)</td><td>Navegación marítima</td></tr>
<tr><td>Soldadura e caldeirería</td><td>Máquinas navais</td></tr>
<tr><td>Axuste e torno</td><td>Máquinas navais</td></tr>
<tr><td>Conducción, vapor e frío</td><td>Máquinas navais</td></tr>
<tr><td>Motores de combustión interna</td><td>Máquinas navais</td></tr>
<tr><td>Pneumática e hidráulica</td><td>Máquinas navais</td></tr>
<tr><td>Electricidade, electrónica e e procedementos radiotelefónicos</td><td>Electricidade, eléctronica e procedementos radiotelefónicos</td></tr>
<tr><td>Instalacións e equipos de cultivo</td><td>Máquinas e instalacións acuícolas</td></tr>
<tr><td>Técnicas de cultivos auxiliares</td><td>Instalacións e equipos de cría e cultivo</td></tr>
<tr><td>Parámetros e condicions de cultivo</td><td>Instalacións e equipos de cría e cultivo</td></tr>
</tbody></table>
<p>2. Equivalencias de titulacións para efectos de docencia para o ingreso na escala de mestres de taller.</p>
<p>Para a impartición das materias correspondentes ás especialidades que se sinalan, decláranse equivalentes ós títulos de diplomado, enxeñeiro técnico ou arquitecto técnico as titulacións seguintes:</p>
<p>2.1. Especialidade de:</p>
<p>-Pesca marítima.</p>
<p>titulacións equivalentes:</p>
<p>-Patrón de pesca de altura.</p>
<p>8043</p>

