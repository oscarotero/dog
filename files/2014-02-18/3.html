---
date: '2014-02-18'
id: G0244-070214-0006
page: 6627
number: 33
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 31 de xaneiro de 2014 pola que se crea o Rexistro Auxiliar da Área
  Provincial de Turismo de Ourense.
range: Orde
url: >-
  https://www.xunta.gal/dog/Publicados/2014/20140218/AnuncioG0244-070214-0006_gl.html
---
<p>O Decreto 191/2011, do 22 de setembro, de organización e funcionamento dos rexistros da Administración xeral e das entidades públicas instrumentais da Comunidade Autónoma de Galicia, dispón no seu artigo 8.2 que a creación, modificación ou supresión das oficinas de rexistro auxiliares se fará mediante orde da consellería competente en materia de administracións públicas por proposta da consellería ou entidade correspondente e logo de informe da Oficina de Rexistro Xeral.</p>
    <p>Con data do 9 de outubro de 2012 publícase no Diario Oficial de Galicia o Decreto 196/2012, do 27 de setembro, polo que se crea a Axencia de Turismo de Galicia e se aproban os seus estatutos. </p>
    <p>Así, a Axencia Turismo de Galicia asume as competencias, recursos e medios materiais que lle corresponden á Secretaría Xeral para o Turismo, aos servizos de turismo nas xefaturas territoriais, á Sociedade de Imaxe e Promoción Turística de Galicia, S.A. e ao consorcio Instituto de Estudos Turísticos, desde o momento en que se produza a extinción da súa personalidade xurídica.</p>
    <p>O artigo 26 do Decreto 196/2012 configura as áreas provinciais da Axencia e sinala que as áreas da Axencia en cada provincia, con nivel orgánico equivalente a servizo, teñen encomendada a xestión de competencias desta no respectivo ámbito territorial.</p>
    <p>Conforme o anterior, resulta preciso proceder á creación do Rexistro da Área Provincial de Turismo de Ourense, sito na rúa Curros Enríquez nº 1-3, no concello de Ourense.</p>
    <p>Polo exposto e en uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>Créase o Rexistro da Área Provincial de Turismo de Ourense, sito na rúa Curros Enríquez nº 1-3, no concello de Ourense.</p>
    <p>Disposición derradeira primeira</p>
    <p>O establecido nesta orde non suporá incremento de gasto. </p>
    <p>Disposición derradeira segunda</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 31 de xaneiro de 2014</p>
    <footer><p>Alfonso Rueda Valenzuela<br>Vicepresidente e conselleiro de Presidencia, <br>Administracións Públicas e Xustiza</p></footer>

