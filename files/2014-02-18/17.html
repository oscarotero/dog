---
date: '2014-02-18'
id: G0164-120214-0002
page: 6763
number: 33
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 10 de febreiro de 2014, da Dirección Xeral de Centros e Recursos
  Humanos, polo que se comunica a publicación das puntuacións provisionais e a
  relación de excluídos provisionais do baremo no corpo de profesores de Música
  e Artes Escénicas, para impartir docencia na Escola Superior de Arte Dramática
  de Galicia, nas especialidades de Interpretación (594451) e Técnicas Gráficas
  (594457), aberto mediante o Anuncio do 15 de outubro de 2013 (DOG do 28 de
  outubro).
range: Anuncio
url: >-
  https://www.xunta.gal/dog/Publicados/2014/20140218/AnuncioG0164-120214-0002_gl.html
---
<p>Finalizado o prazo para presentar a solicitude e realizada a baremación dos méritos, procede a publicación das puntuacións provisionais e a relación de excluídos provisionais por medio deste anuncio e na páxina web desta consellería.</p>
    <p>En consecuencia, esta dirección xeral</p>
    <h2>RESOLVE:</h2>
    <p>Primeiro. Facer públicas no anexo deste anuncio e na páxina web (http://www.edu.xunta.es) as puntuacións provisionais (coa relación provisional de candidatos seleccionados e a relación provisional de candidatos non seleccionados de conformidade co especificado no punto III do baremo, publicado no anuncio da convocatoria) e a relación de excluídos provisionais do baremo para prazas de interinidades e substitucións para impartir docencia no corpo de profesores de música e artes escénicas nas especialidades de Interpretación (594451) e Técnicas Gráficas (594457).</p>
    <p>Segundo. Contra estas puntuacións provisionais e relación provisional de excluídos poderá interpoñerse reclamación no prazo de dez días naturais, a partir do día seguinte ao da publicación deste anuncio no DOG, ante o director xeral de Centros e Recursos Humanos da Consellería de Cultura, Educación e Ordenación Universitaria.</p>
    <p>Santiago de Compostela, 10 de febreiro de 2014</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

