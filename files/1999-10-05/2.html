---
date: '1999-10-05'
id: 145FA
page: 11
number: 193
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 260/1999, do 17 de setembro, polo que se declara a urxente ocupación,
  para efectos de expropiación forzosa, polo concello de Cambados (Pontevedra),
  dos bens e dereitos necesarios para a realización do proxecto: obras de
  infraestructuras na rúa Vicente Risco, 2ª fase.
range: Decreto
url: 'https://www.xunta.gal/dog/Publicados/1999/19991005/Anuncio145FA_gl.html'
---
<p>O Concello de Cambados (Pontevedra), en sesión que tivo lugar o día 26 de febreiro de 1999, aprobou o proxecto Obras e infraestructuras na rúa Vicente Risco, 2ª fase, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no Rexistro Xeral da Consellería de Xustiza, Interior e Relacións Laborais o día 21 de xullo de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a apertura deste segundo tramo resulta xa dunha necesidade inaprazable, toda vez que, ó non estar aberta, as vivendas existentes no primeiro tramo se ven enormemente prexudicadas ó non poder acceder á zona de Fonte de Brúa e outras polo acceso máis próximo, como sería o da apertura deste tramo, segundo da rúa, evitando con isto ter que efectuar un rodeo complicado e prexudicial.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dezasete de setembro de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Cambados (Pontevedra) para efectos de expropiación forzosa, dos bens e dereitos concretados no expediente administrativo instruído para o efecto e necesarios para</p>
<p>a execución das obras do proxecto Obras de infraestructuras na rúa Vicente Risco, 2ª fase.</p>
<p>Santiago de Compostela, dezasete de setembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

