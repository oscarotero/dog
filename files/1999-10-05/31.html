---
date: '1999-10-05'
id: '14676'
page: 11
number: 193
agency: 'SOCIEDADE PÚBLICA DE INVESTIMENTOS DE GALICIA, S.A.'
section: VI. ANUNCIOS
title: Anuncio de demanda de financiamento.
range: Anuncio
url: 'https://www.xunta.gal/dog/Publicados/1999/19991005/Anuncio14676_gl.html'
---
<p>Demanda de financiamento axustada ós seguintes termos:</p>
<p>Modalidade: préstamo.</p>
<p>Importe: ata 72.150.000 euros (12.004.749.900 pesetas) cun mínimo de oferta de 2.000.000 de euros (332.772.000 pesetas) (nun ou varios tramos).</p>
<p>Período de disposición: ata 6 meses nunha ou varias disposicións.</p>
<p>Moeda: euros.</p>
<p>Modalidades:</p>
<p>Opción A: tipo de xuro variable referenciado a Euribor a 3 meses. Poderase incorporar á operación</p>
<p>un «Collar» custo cero no mesmo contrato de préstamo, as condicións do cal fixaranse unha vez outorgado o correspondente mandato.</p>
<p>Prazo: 10 anos (incluída carencia).</p>
<p>Carencia: 2 anos.</p>
<p>Opción B: tipo de xuro fixo.</p>
<p>Prazo: 7 anos (incluída carencia).</p>
<p>Carencia: 2 anos.</p>
<p>Opción C: calquera estructura que a entidade financeira considere que pode ser de interese para SPI-Galicia, S.A.</p>
<p>Prazo: entre 7 e 10 anos (incluída carencia).</p>
<p>Carencia: 2 anos.</p>
<p>(SPI Galicia, S.A. resérvase, en función dos importes ofertados, o dereito a optar por calquera das tres opcións ou ben calquera das combinacións entre elas).</p>
<p>Garantías: as que se deriven do convenio marco e do PEF global de 1999 aprobado polo Consello da Xunta de Galicia o 8 de abril. O contrato que se asine poderá incluír, dentro das causas de vencemento anticipado, a modificación substancial do accionariado de SPI Galicia, S.A.</p>
<p>Presentación de ofertas:</p>
<p>As ofertas dirixiranse en sobre pechado á atención do presidente de SPI Galicia, S.A., Praza de Europa, 10 A-5º, 15703 Santiago de Compostela, facendo constar nel, na marxe superior esquerda o seguinte: «Oferta préstamo outubro 1999».</p>
<p>Prazo de presentación de ofertas:</p>
<p>As ofertas deberán presentarse antes das 12 horas do día 15 de outubro de 1999 no rexistro de SPI Galicia, S.A.</p>
<p>O/os mandato/s serán outorgado/s no prazo máximo de oito días, contados desde a finalización do período de presentación de ofertas.</p>
<p>Santiago de Compostela, 29 de setembro de 1999.</p>
<p>Juan José Novoa Montero</p>
<p>Presidente da Sociedade Pública de Investimentos</p>
<p>de Galicia, S.A.</p>

