---
date: '2016-05-19'
id: G2345-280416-0001
page: 19344
number: 94
agency: Xulgado do Social número 2 da Coruña
section: V. Administración de xustiza.
title: EDICTO de notificación de sentenza (866/2015).
range: Edicto
url: >-
  https://www.xunta.gal/dog/Publicados/2016/20160519/AnuncioG2345-280416-0001_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 866/2015 deste xulgado do social, seguido por instancia de María Jesús Iglesias Vázquez contra a empresa Monsial, S.L.U., sobre despedimento, foi ditada a seguinte resolución, cuxo encabezamento e parte dispositiva é o seguinte:</p>
    <p>«Jorge Hay Alba, maxistrado do Xulgado do Social número 2 da Coruña, tendo visto os presentes autos seguidos neste xulgado co número 866/2015, nos cales son parte, dun lado como demandante María Jesús Iglesias Vázquez, representada polo letrado Pedro Pedreira Candal, e como demandada a mercantil Monsial, S.L.U., que non compareceu a pesar de estar citada en legal forma, sobre despedimento, pronunciou en nome de S.M. o Rei, a seguinte sentenza:</p>
    <p>Que, estimando a demanda interposta por María Jesús Iglesias Vázquez contra a empresa Monsial, S.L., debo declarar e declaro improcedente o despedimento efectuado ao demandante e condeno a demandada a, no prazo de cinco días desde a data da notificación da sentenza, optar entre a readmisión inmediata do demandante, nas mesmas condicións que posuía con anterioridade, ou ao aboamento dunha indemnización de 1.452,22 €. No caso de que opte pola readmisión, o traballador terá dereito aos salarios de tramitación, que ascenden 66,01 €/día.</p>
    <p>Notifíquese esta resolución ás partes, ás cales se fará saber que contra ela só cabe recurso de suplicación ante o Tribunal Superior de Xustiza de Galicia que deben anunciar ante este xulgado no prazo de cinco días contados a partir da notificación desta sentenza, e no propio termo, se o recorrente non goza do beneficio de xustiza gratuíta, deberá ao anunciar o recurso entregar comprobante de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E igualmente deberá no momento de interpoñer o recurso consignar a suma de 300 euros en concepto de depósito especial para recorrer.</p>
    <p>Así o pronuncio, mando e asino por esta miña sentenza, xulgando definitivamente».</p>
    <p>E para que sirva de notificación en legal forma a Monsial, S.L.U., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>A Coruña, 26 de abril de 2016</p>
    <footer><p>A letrada da Administración de xustiza</p></footer>

