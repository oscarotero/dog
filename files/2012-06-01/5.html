---
date: '2012-06-01'
id: G0164-290512-0004
page: 21192
number: 104
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 25 de maio de 2012 pola que se modifica a Orde do 7 de maio de 2012
  pola que se convocan, en réxime de concorrencia competitiva, as axudas para a
  consolidación e estruturación de unidades de investigación competitivas do
  Sistema Universitario de Galicia para 2012, parcialmente cofinanciada polo
  Fondo Europeo de Desenvolvemento Rexional (Feder) no marco do Programa
  operativo de Galicia 2007-2013.
range: Orde
url: >-
  https://www.xunta.gal/dog/Publicados/2012/20120601/AnuncioG0164-290512-0004_gl.html
---
<p>A Orde do 7 de maio de 2012 pola que se convocan, en réxime de concorrencia competitiva, as axudas para a consolidación e estruturación de unidades de investigación competitivas do Sistema Universitario de Galicia para 2012, parcialmente cofinanciada polo Fondo Europeo de Desenvolvemento Rexional (Feder) no marco do Programa operativo de Galicia 2007-2013, establecía no seu artigo 4.b) a obrigatoriedade de achegar o certificado da composición do grupo en data 1 de xaneiro de 2012. A data establecida causa diversas dificultades relacionadas coa xestión dos grupos de investigación, polo que a consellería aceptará as certificacións correspondentes á composición dos grupos no momento da solicitude.</p>
    <p>Polo que antecede, esta consellería</p>
    <h2>DISPÓN:</h2>
    <p>Artigo único.</p>
    <p>Modificación do artigo 4.b) da Orde do 7 de maio de 2012 (DOG do 15 de maio), que queda redactado do seguinte xeito:</p>
    <p>«Certificado da composición dos grupos emitido pola universidade de orixe, indicando o código e denominación de grupo, así como o número de membros do grupo que son mulleres. A composición certificada será a do grupo no momento da solicitude, pero en caso de se teren producido altas e baixas entre o 1 de xaneiro de 2012 e o momento da solicitude deberán ser indicadas».</p>
    <p>Santiago de Compostela, 25 de maio de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

