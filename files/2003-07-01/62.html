---
date: '2003-07-01'
id: 156B2
page: 8
number: 126
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva da II modificación puntual do Plan especial
  de ordenación do porto de Vigo (7953/411).
range: Anuncio
url: 'https://www.xunta.gal/dog/Publicados/2003/20030701/Anuncio156B2_gl.html'
---
<p>O Pleno do Concello de Vigo en sesión do 6 de xuño de 2003, adoptou entre outros o seguinte acordo:</p>
<p>«Primeiro.-Desestima-la alegación presentada por Mª Amelia Álvarez Álvarez e outros, en representación de «Voces polo Litoral de Teis», polos motivos expostos na parte expositiva deste acordo, sen prexuízo de estudia-la conveniencia de solicitar unha nova modificación do Plan especial de ordenación do porto de Vigo polos motivos expostos na alegación presentada.</p>
<p>Segundo.-Introducir, á vista do informe dos servicios técnicos municipais da Área de Seguridade, Circulación e Transportes, ó final da letra B.-Peirao da Laxe do artigo 29, ordenanza 11 do Plan especial do porto, o seguinte parágrafo:</p>
<p>«Deberase realizar un estudio de tráfico e accesos, anexo ó proxecto do centro comercial e aparcadoiros, que deberá ser supervisado e aprobado pola Consellería de Tráfico, Seguridade e Transportes».</p>
<p>Terceiro.-Aprobar definitivamente a modificación puntual do Plan especial de ordenación do porto de Vigo (expediente 7953/411), formulada pola Autoridade Portuaria de Vigo, por iniciativa do Consorcio da Zona Franca e o Concello de Vigo, segundo</p>
<p>a documentación completa, ca data de setembro de 2002, asinada polo director da autoridade portuaria Luis Lara Rubido e a xefa de división de planificación Beatriz Colunga Fidalgo, corrixida no sentido que se indica no punto anterior, no artigo 29, ordenanza 11, letra B e nos planos 1-12, 1-13 e 1-14, sobre ocupación baixo rasante do aparcadoiro subterráneo vinculado ó centro comercial do peirao da Laxe e resto de instalacións subterráneas.</p>
<p>Cuarto.-Procédase á publicación deste acordo de aprobación definitiva no DOG e da modificación das ordenanzas no BOP, de conformidade co artigo 92.2º Lei 9/2002, de ordenación urbanística e protección do medio rural de Galicia; á notificación deste á Autoridade Portuaria de Vigo e demais interesados no expediente, así como ás comunicacións e traslados previstos no punto 3º do devandito artigo».</p>
<p>Contra o devandito acordo que pon fin á vía administrativa poderá interpoñerse recurso contencioso-administrativo ante o Tribunal Superior de Xustiza de Galicia no prazo de dous meses contados desde o día seguinte da publicación deste anuncio.</p>
<p>De conformidade co artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, por medio deste anuncio, e publicación no taboleiro de edictos do concello, notifícase o acordo que nel se contén a tódolos propietarios que sexan descoñecidos, se ignore o lugar da notificación ou ben, intentada esta, non se puidese practicar.</p>
<p>Vigo, 20 de xuño de 2003.</p>
<p>Ventura Pérez Mariño</p>
<p>Alcalde, presidente da Xerencia de Urbanismo</p>

