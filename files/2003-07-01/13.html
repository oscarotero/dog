---
date: '2003-07-01'
id: 14DF6
page: 8
number: 126
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: IV. OPOSICIÓNS E CONCURSOS
title: >-
  Resolución do 13 de xuño de 2003, da Secretaría Xeral da Consellería de
  Xustiza, Interior e Administración Local, sobre a modificación da forma de
  provisión de postos de traballo reservados a funcionarios/as de Administración
  local con habilitación de carácter nacional.
range: Resolución
url: 'https://www.xunta.gal/dog/Publicados/2003/20030701/Anuncio14DF6_gl.html'
---
<p>Vista a proposta formulada pola Deputación Provincial de Ourense, segundo o acordo adoptado polo Pleno en sesión celebrada o día 25 de abril de 2003, relativa á modificación da forma de provisión do posto de traballo de tesoureiro, reservado a funcionarios de Administración local con habilitación de carácter nacional.</p>
<p>Esta consellería, de conformidade co establecido nos artigos 9 e 27 do Real decreto 1732/1994, do 29 de xullo, e no uso das facultades que lle confire o artigo 241 da Lei 5/1997, de Administración local de Galicia, o artigo 13 bis da Lei 4/1988, do 26 de maio, da función pública de Galicia, e a Orde do 12 de febreiro de 2003, sobre delegación de competencias, esta secretaría</p>
<p>DISPÓN:</p>
<p>O posto de traballo de tesoureiro da Deputación Provincial de Ourense, reservado a funcionarios/as de Administración local con habilitación de carácter nacional, clasifícase como de provisión polo sistema de libre designación.</p>
<p>Santiago de Compostela, 13 de xuño de 2003.</p>
<p>Manuel E. Martínez Oubiña</p>
<p>Secretario xeral da Consellería de Xustiza, Interior</p>
<p>e Administración Local</p>

