---
date: '2003-07-01'
id: 1566E
page: 8
number: 126
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 24 de xuño de 2003, da Dirección Xeral de Conservación da
  Natureza, pola que se somete a información pública e audiencia ós interesados
  o decreto polo que se crea a Xunta Consultiva do Parque Natural Complexo Dunar
  de Corrubedo e Lagoas de Carregal e Vixán.
range: Resolución
url: 'https://www.xunta.gal/dog/Publicados/2003/20030701/Anuncio1566E_gl.html'
---
<p>Segundo establece o artigo 42 da Lei 9/2001, do 21 de agosto, de conservación da natureza, para colaborar na xestión dos espacios naturais protexidos e canaliza-la participación dos propietarios e os intereses sociais e económicos afectados, constituirase, para cada parque natural, unha xunta consultiva de carácter asesor.</p>
<p>Dada a necesidade de someter a información pública e audiencia ós interesados,</p>
<p>RESOLVO:</p>
<p>Primeiro.-Someter a información pública e audiencia ós interesados o decreto polo que se crea a Xunta Consultiva do Parque Natural Complexo Dunar de Corrubedo e Lagoas de Carregal e Vixán.</p>
<p>Segundo.-Para os mencionados efectos administrativos, porase á disposición dos administrados o</p>
<p>decreto polo que se crean a xunta consultiva nas seguintes dependencias:</p>
<p>-Dirección Xeral de Conservación da Natureza. Consellería de Medio Ambiente. San Lázaro, s/n. Santiago de Compostela.</p>
<p>-Servicio de Espacios Naturais e Biodiversidade da Delegación da Consellería de Medio Ambiente da Coruña. Avda. Monelos, s/n. A Coruña.</p>
<p>Terceiro.-As alegacións formularanse durante o prazo de vinte días naturais que comezarán a contar a partir do día seguinte ó da publicación desta resolución no Diario Oficial de Galicia.</p>
<p>Santiago de Compostela, 24 de xuño de 2003.</p>
<p>Francisco García-Bobadilla Prósper</p>
<p>Director xeral de Conservación da Natureza</p>

