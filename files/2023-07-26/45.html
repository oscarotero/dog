---
date: '2023-07-26'
id: L178-050723-0001
page: 45959
number: 141
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do Plan parcial do solo urbanizable non
  delimitado número 4 (SUND-4). Rebordaos.
range: Anuncio
url: >-
  https://www.xunta.gal/dog/Publicados/2023/20230726/AnuncioL178-050723-0001_gl.html
---
<p>A Xunta de Goberno Local do Concello de Santiago de Compostela, na sesión celebrada o 26 de maio de 2023, adoptou o seguinte acordo:</p>
    <p>Primeiro. Aprobar inicialmente o Plan parcial de ordenación do SUND-4 (Rebordaos), promovido por iniciativa particular de Luis Gigirey y otros, C.B., e elaborado por Anaya Arquitectos.</p>
    <p>O documento que se somete a aprobación inicial é o que consta presentado o día 5 de maio de 2023, coas emendas que se relacionan no informe emitido pola arquitecta municipal o día 26 de maio de 2023.</p>
    <p>Como condición para a apertura do trámite de participación pública, a promotora deberá presentar un documento refundido que integre todas as cuestións relacionadas no citado informe técnico. </p>
    <p>Segundo. En aplicación do procedemento regulado nos artigos 75.1 da Lei 2/2016 do solo de Galicia, e 186.1 do seu regulamento, o plan parcial inicialmente aprobado someterase a información pública durante o prazo de dous meses, mediante anuncios que para o efecto se publicarán no Diario Oficial de Galicia e nun xornal dos de maior difusión na provincia. Simultaneamente, practicarase notificación persoal aos propietarios de todos os terreos afectados, segundo figuren no Catastro. </p>
    <p>Con data 21 de xuño de 2023, a promotora presentou un documento reformado, que integra as cuestións sinaladas no acordo de aprobación inicial.</p>
    <p>O que se publica co fin de que, durante o prazo de dous meses, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión Urbanística do Concello de Santiago (Pazo de Raxoi, 2º andar), de luns a venres, das 9.00 ás 14.00 horas; e na páxina web do Concello https://transparencia.santiagodecompostela.gal/PLAN-PARCIAL-DO-SUND-4.-REBORDAOS/gl</p>
    <p>As alegacións poderán presentarse na sede electrónica do Concello de Santiago de Compostela na epígrafe «Catálogo de trámites» a través do trámite «Presentación de documentación e alegacións» e da opción «Achega libre». Deberase introducir o dato 2022/23211N no campo «Referencia» e incorporar o documento das alegacións.</p>
    <p>As alegacións tamén se poderán presentar por calquera dos outros medios relacionados no artigo 16 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 3 de xullo de 2023</p>
    <footer><p>A alcaldesa<br>P.D. (DEC/2023/8135, do 17 de xuño de 2023)<br>Iago Lestegás Tizón<br>Concelleiro delegado de Urbanismo, Vivenda e Cidade Histórica</p></footer>

