---
date: '2015-01-16'
id: G2215-231214-0001
page: 2436
number: 10
agency: Xulgado de Primeira Instancia e Instrución número 2 de Cambados
section: V. Administración de xustiza.
title: EDICTO (261/2014).
range: Edicto
url: >-
  https://www.xunta.gal/dog/Publicados/2015/20150116/AnuncioG2215-231214-0001_gl.html
---
<p>Que en virtude do acordado nos autos de referencia, de conformidade co disposto nos artigos 156.4 e 164 da Lei 1/2000, de axuizamento civil, por medio deste edicto cítase a Xaime da Pena Gutiérrez e Uxío da Pena Gutiérrez co fin de que comparezan ante a sala de vistas nº 2 deste xulgado o día 4 de febreiro de 2015, ás 10.30 horas, para asistir á realización da vista oral da causa xuízo de faltas 261/2014, en calidade de denunciantes-denunciados, deberán comparecer ao acto de xuízo con todos os medios de proba de que se intenten valer. Poderán igualmente comparecer asistidos de avogado se o desexan.</p>
    <p>Se pretenden propoñer en xuízo a proba de testemuñas e non se poden encargar persoalmente da súa comparecencia o día e hora sinalados, deberán solicitar a citación xudicial deles achegando a este xulgado, cunha antelación mínima de dez (10) días ao día da vista, os seus datos identificativos e domicilios, practicará as citacións a oficina xudicial, coa advertencia que no acto do xuízo se deberá propor esta proba.</p>
    <p>Apercíbense de que, se residen/teñen a súa sede ou local aberto neste termo municipal e non comparecen nin alegan xusta causa que llelo impida, poderáselles impor unha multa de 200 a 2.000 euros. En caso de residir/ter a súa sede ou local/locais fóra deste termo municipal, non teñen obriga de concorrer ao acto do xuízo e poden dirixir escrito a este xulgado na súa defensa, así como apoderar avogado ou procurador para que presente no acto do xuízo as alegacións e probas de descargo que teñan, conforme o disposto no artigo 970 da Lei de axuizamento criminal.</p>
    <p>De conformidade co establecido no artigo 971 da Lei de axuizamento criminal, apercíbese de que a ausencia inxustificada do denunciado non suspenderá a realización nin a resolución do xuízo, sempre que conste que foi citado coas formalidades prescritas nesta lei, a non ser que o xuíz, de oficio ou por instancia de parte, crea necesaria a declaración daquel.</p>
    <p>Infórmase que, en virtude do disposto no artigo 147 da LAC, a realización do acto non requirirá a presenza do secretario xudicial, salvo que o soliciten as partes polo menos dous (2) días antes da realización da vista. Infórmanse as partes que deberán achegar nota de proba, con copia ao resto de partes.</p>
    <p>Cambados, 17 de decembro de 2014</p>
    <footer><p>O/A secretario/a xudicial</p></footer>

