---
date: '2003-08-11'
id: '18512'
page: 10
number: 154
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 28 de xullo de 2003, da Dirección Xeral de Industria, Enerxía e
  Minas, pola que se somete a información pública a solicitude de autorización
  administrativa sobre o proxecto de estación de almacenamento e distribución de
  GLP para a localidade de Castro de Ribeiras de Lea (Lugo).
range: Resolución
url: 'https://www.xunta.gal/dog/Publicados/2003/20030811/Anuncio18512_gl.html'
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos, e no artigo 11 do Regulamento xeral de servicio público de gases combustibles, aprobado polo Decreto 2913/1973, do 26 de outubro, sométese a información pública o seguinte proxecto de autorización administrativa:</p>
<p>Peticionario: Repsol Butano, S.A., con enderezo para efectos de notificación na praza da Palloza, nº 3-2º, 15006 A Coruña.</p>
<p>Obxecto da petición: autorización administrativa para a construcción e explotación das instalacións de gas propano canalizado para a subministración ás vivendas e locais comerciais do núcleo de poboación de Castro de Ribeiras de Lea, no termo municipal de Castro de Rei, provincia de Lugo, de conformidade co proxecto presentado para o efecto.</p>
<p>Descrición das instalacións:</p>
<p>* Centro de almacenamento:</p>
<p>O centro de almacenamento de GLP está composto por dous depósitos en superficie cunha capacidade unitaria de 49.950 litros e 49.500 litros respectivamente.</p>
<p>A estación de gas estará situada en terreos pertencentes á Deputación Provincial de Lugo, cedidos para este fin á empresa solicitante da autorización administrativa, por este mesmo organismo.</p>
<p>* Rede de distribución:</p>
<p>A rede de distribución deséñase en MPB, utilizando unha presión máxima de explotación de 1.75 bar.</p>
<p>As tuberías da F.G. irán entre a arqueta principal, á saída da estación de regulación e as arquetas de acometida que se montarán a pé de parcela de edificacións.</p>
<p>As tuberías que se utilizarán, segundo zona de montaxe, obedecerán a dous tipos de materiais diferentes: aceiro estirado sen soldadura DIN-2440 St. 35 e polietileno (PE) SDR-11, s/ norma UNE 53.333.</p>
<p>-Tubería de estación de regulación a zona de transición.</p>
<p>Por este tramo de tubería circulará a totalidade do gas propano que se consuma na localidade, discorrendo desde a regulación á saída da zona de depósitos ata a primeira das arquetas de rede principal ou zona de transición entre a tubería de aceiro e a de polietileno.</p>
<p>-Trazado básico.</p>
<p>A rede de gas partirá da estación de almacenamento ó longo da rúa principal, da cal irán derivando</p>
<p>as acometidas a parcelas e posibles ramais, en diámetro 90 mm.</p>
<p>Desta rede básica partirán inicialmente dous ramais de diámetros 90 mm e 40 mm levando o primeiro gas para as acometidas da marxe contraria da estrada principal na zona de maior densidade de poboación e o segundo pretende dar servicio ó Hospital Psiquiátrico San Rafael. No arrinque de cada un dos ramais, e en puntos estratéxicos da rede, instalaranse válvulas de seccionamento que garanten a máxima operatividade.</p>
<p>A lonxitude prevista da rede de distribución é de 2.300 metros:</p>
<p>-1.460 m de 90 mm de diámetro.</p>
<p>-340 m de 63 mm de diámetro.</p>
<p>-500 m de 40 mm de diámetro.</p>
<p>Área de autorización: a solicitude de autorización administrativa afecta ó núcleo de poboación de Castro de Ribeiras de Lea, no termo municipal de Castro de Rei, provincia de Lugo.</p>
<p>Orzamento: cento oitenta mil, cento oitenta e tres euros con corenta e tres céntimos (180.183,43 euros).</p>
<p>O que se fai público para coñecemento xeral e para que todas aquelas persoas naturais ou xurídicas que se consideren prexudicadas nos seus dereitos poidan presenta-las súas alegacións no prazo de 20 días a partir da data de publicación deste anuncio. O proxecto de autorización administrativa poderase examinar na Dirección Xeral de Industria, Enerxía e Minas, edificio San Caetano, en Santiago de Compostela, así coma na Delegación Provincial da Consellería de Innovación, Industria e Comercio, edificio administrativo Monelos s/n, da Coruña.</p>
<p>Santiago de Compostela, 28 de xullo de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

