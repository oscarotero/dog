---
date: '2003-08-11'
id: 1854E
page: 10
number: 154
agency: FUNDACIÓN SEMANA VERDE DE GALICIA.
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030811/Anuncio1854E_gl.html'
---
<p>Anúnciase a contratación, con relación laboral de alta dirección, de director responsable do Departamento de Relacións Institucionais e Comunicación da Fundación Semana Verde de Galicia, que desempeñará a súa función na sede administrativa da fundación, no recinto feiral de Silleda-Pontevedra, a xornada completa, contratación que se someterá ós principios de mérito e capacidade, entre persoas que demostren a súa cualificación profesional. Valorarase especialmente a experiencia profesional contrastada nos sectores de prensa, comunicación e imaxe. Os interesados terán que remitir á fundación, ó recinto feiral s/n, de Silleda (Pontevedra), dentro do prazo dos quince días naturais seguintes á publicación deste anuncio, as súas circunstancias persoais, e demais circunstancias atinxentes ós indicados conceptos, coa proposta da retribución económica en bruto que pretendan percibir por tódolos conceptos, dentro do máximo de vinteoito mil oitocentos cincuenta euros anuais (28.850), </p>
<p>distribuídos en doce pagas mensuais iguais.</p>
<p>En Silleda, 4 de agosto de 2003.</p>
<p>José Maril Sánchez</p>
<p>Presidente</p>

