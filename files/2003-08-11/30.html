---
date: '2003-08-11'
id: '18532'
page: 10
number: 154
agency: CONCELLO DA GUARDA
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20030811/Anuncio18532_gl.html'
---
<p>Aprobado por Decreto da Alcaldía do 30 de xullo de 2003 o expediente de contratación, incluídos os pregos de cláusulas administrativas particulares técnicas que rexerán o concurso para adxudica-las obras de urbanización e humanización da rúa Vicente Sobrino, que se expoñen ó público durante 8 días,</p>
<p>contados a partir do seguinte ó de publicación do presente anuncio no Diario Oficial de Galicia, para que poida presentar reclamacións quen se considere interesado.</p>
<p>Simultaneamente anúnciase o concurso, aprazándose a licitación se resultara necesario por formularse reclamacións contra os pregos.</p>
<p>Entidade adxudicadora.</p>
<p>Concello da Guarda, praza do Reló, s/n, 36780. Teléfono: 986 61 00 00. Fax: 986 61 02 83.</p>
<p>Obxeto do contrato.</p>
<p>Adxudica-las obras de urbanización e humanización da rúa Vicente Sobrino.</p>
<p>Tipo de licitación: cento sesenta e dous mil cento trinta e tres euros con cincuenta e sete céntimos (162.133,57 euros) IVE incluído.</p>
<p>Modalidade de adxudicación.</p>
<p>Concurso público, procedemento aberto urxente.</p>
<p>Garantías.</p>
<p>Provisoria: 2% do orzamento.</p>
<p>Definitiva: 4% do orzamento.</p>
<p>Exame do expediente.</p>
<p>Os licitadores poderán examina-lo expediente na Secretaría Xeral do Concello, en horario das 9.00 ás 13.00 horas, excepto sábados e festivos e ata o día anterior ó do remate do prazo de presentación de proposicións.</p>
<p>Presentación de proposicións.</p>
<p>No rexistro xeral do concello, dentro do prazo de 13 días naturais, contados a partir do día da última publicación deste anuncio no DOG en horas de nove a trece e de luns a venres, na forma sinalada na cláusula décimo cuarta do prego de cláusulas administrativas técnicas. Se o último día de presentación de oferta fora inhábil, prorrogarase ata o día hábil seguinte.</p>
<p>Apertura de proposicións.</p>
<p>A apertura terá lugar ás 12 horas do 3º día hábil seguinte ó sinalado como último para a presentación de proposicións (para estes efectos o sábado considerarase inhábil).</p>
<p>Gastos de anuncios.</p>
<p>Por conta do adxudicatario.</p>
<p>A Guarda, 30 de xullo de 2003.</p>
<p>Ignacio Saa González</p>
<p>Alcalde en funcións</p>

