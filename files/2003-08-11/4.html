---
date: '2003-08-11'
id: 184C2
page: 10
number: 154
agency: CONSELLERÍA DE SANIDADE
section: IV. OPOSICIÓNS E CONCURSOS
title: >-
  Orde do 18 de xullo de 2003 pola que se resolve definitivamente a convocatoria
  pública para a provisión, polo sistema de libre designación, dun posto de
  traballo vacante nos servicios centrais do Servicio Galego de Saúde.
range: Orde
url: 'https://www.xunta.gal/dog/Publicados/2003/20030811/Anuncio184C2_gl.html'
---
<p>Convocada, pola Orde do 16 de maio de 2003 (DOG nº 113, do 12 de xuño de 2003), a provisión, polo sistema de libre designación, dun posto de traballo vacante nos servicios centrais do Servicio Galego de Saúde, esta consellería, de conformidade co previsto no artigo 27.2º da Lei 4/1988, do 26 de maio, da función pública de Galicia, e nos artigos 16 e 17 do Decreto 93/1991, do 20 de marzo, e en</p>
<p>uso das facultades que lle confire o artigo 15.4º da devandita lei,</p>
<p>DISPÓN:</p>
<p>Primeiro.-Resolver definitivamente a convocatoria pública para a provisión, polo sistema de libre designación, dun posto de traballo vacante nos servicios centrais do Servicio Galego de Saúde, anunciada pola Orde do 16 de maio de 2003 (DOG nº 113, do 12 de xuño).</p>
<p>Segundo.-Adxudicarlle destino, no posto de traballo que se indica, ó funcionario que se relaciona no anexo a esta orde.</p>
<p>Terceiro.-O persoal mencionado deberá tomar posesión no prazo sinalado no artigo 14 do Decreto 93/1991, do 20 de marzo.</p>
<p>Cuarto.-Contra esta orde, que pon fin á vía administrativa, poderá interpoñer potestativamente recurso de reposición ante este mesmo órgano, no prazo dun mes contado a partir do día seguinte ó da súa publicación. De non estima-la interposición deste recurso, poderá interpoñer recurso contencioso-administrativo ante o xulgado do contencioso-administraivo competente, no prazo de dous meses contados a partir do día seguinte ó da súa publicación.</p>
<p>Santiago de Compostela, 18 de xullo de 2003.</p>
<p>José Mª Hernández Cochón</p>
<p>Conselleiro de Sanidade</p>
<p>ANEXO</p>
<p>Apelidos e nome: Sixto da Silva, Carmen.</p>
<p>NRP: 3323349368 A205W.</p>
<p>Grupo: A.</p>
<p>Nivel C.D.: 30.</p>
<p>Corpo ou clase: facultativo superior.</p>
<p>Posto de traballo: Subdirección Xeral de Información Sanitaria.</p>
<p>Dependencia: Secretaría Xeral do Sergas.</p>
<p>Localidade: Santiago de Compostela.</p>

