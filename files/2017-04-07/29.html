---
date: '2017-04-07'
id: G2252-200317-0003
page: 16795
number: 69
agency: Xulgado de Primeira Instancia e Instrución número 2 de Mondoñedo
section: V. Administración de xustiza.
title: EDICTO (224/2016).
range: Edicto
url: >-
  https://www.xunta.gal/dog/Publicados/2017/20170407/AnuncioG2252-200317-0003_gl.html
---
<p>Raimundo Díaz Valcarce, letrado da Administración de xustiza, do Xulgado de Primeira Instancia e Instrución número 2 de Mondoñedo, polo presente anuncio:</p>
    <p>No presente procedemento de divorcio contencioso 224/2016 seguido por instancia de Ana Vanessa Santos Folgosa fronte a Raúl González González ditouse sentenza, cuxo encabezamento e resolución son do teor literal seguinte:</p>
    <p>Sentenza número 15.</p>
    <p>En Mondoñedo o 15 de febreiro de 2017.</p>
    <p>Vistos por Ana Mª Bande Ramudo, maxistrada xuíza do Xulgado de Primeira Instancia e Instrución número 2 de Mondoñedo, os presentes autos de xuízo de divorcio contencioso seguidos ante este xulgado baixo o número 224 do ano 2016 por instancia de Ana Vanessa Santos Folgosa, representada polo procurador Díaz Lamparte e asistida polo letrado González-Seco Iglesias, contra Raúl González González, declarado en situación de rebeldía procesual, con intervención do Ministerio Fiscal.</p>
    <p>Estimo a demanda interposta por Ana Vanessa Santos Folgosa contra Raúl González González e decreto a disolución por divorcio do matrimonio que contraeron ambos os litigantes o día 25 de outubro de 2014. Acordo o cesamento da obriga de convivencia conxugal, así como da posibilidade de vincular os bens privativos do outro cónxuxe no exercicio da potestade doméstica, e quedan revogados os poderes que calquera dos cónxuxes tivese outorgado a favor do outro, e a disolución da sociedade de gananciais existente, todo iso sen imposición de custas, e acordo as seguintes medidas da situación que se constitúe:</p>
    <p>– Atribuír a garda e custodia de Diego González Santos a Ana Vanessa Santos Folgosa, sen prexuízo do exercicio conxunto por ambos os proxenitores da patria potestade.</p>
    <p>– Raúl González González terá dereito a ter consigo o seu fillo Diego a primeira e terceira fin de semana de cada mes, desde as 12.00 horas do sábado ás 20.00 horas do domingo.</p>
    <p>As vacacións de Nadal dividiranse en dous períodos, o primeiro desde as 20.00 horas do día 23 de decembro ata as 20.00 horas do día 30 de decembro, e o segundo desde as 20.00 horas do día 30 de decembro ata as 20.00 horas do día 7 de xaneiro. Nos anos pares a nai pasará o primeiro período de vacacións con Diego e nos anos impares, o segundo.</p>
    <p>As vacacións de Semana Santa dividiranse en dous períodos, o primeiro desde as 20.00 horas do Domingo de Ramos ata as 20.00 horas do Mércores Santo, e o segundo desde as 20.00 horas do Mércores Santo ata as 20.00 horas do Domingo de Resurrección. Nos anos pares a nai pasará o primeiro período de vacacións con Diego e nos anos impares, o segundo.</p>
    <p>As vacacións de verán dividiranse en dous períodos, o primeiro desde o día seguinte ao de finalización do curso escolar ata o 31 de xullo, e o segundo desde o 1 de agosto ata o día 10 de setembro. Nos anos pares a nai pasará o primeiro período de vacacións con Diego, e nos anos impares o segundo.</p>
    <p>En todos estes casos, fins de semana e vacacións, o pai recollerá o fillo no domicilio materno, e reintegrarao a este ao finalizar cada período.</p>
    <p>O pai poderá comunicarse telefonicamente co seu fillo en calquera momento, respectando sempre o horario escolar e o descanso deste.</p>
    <p>– Raúl González González deberá pagar a favor do seu fillo Diego a suma de 120 euros en concepto de alimentos, dentro dos cinco primeiros días de cada mes, mediante ingreso na conta bancaria que designe a nai.</p>
    <p>A devandita suma actualizarase anualmente de acordo coa variación do índice de prezos de consumo (ou índice que o substitúa), referente ao ano inmediatamente anterior á actualización, desde o día un de cada ano.</p>
    <p>– Os gastos extraordinarios que xurdan en relación co fillo común serán asumidos por ambos os proxenitores por metade.</p>
    <p>Unha vez que sexa firme esta resolución, comuníquese ao encargado do Rexistro Civil de Ribadeo, onde consta o matrimonio de Raúl González González e Ana Vanessa Santos Folgosa, para a súa anotación á marxe da inscrición correspondente.</p>
    <p>Notifíquese esta sentenza ás partes, facéndolles saber que contra ela cabe recurso de apelación que, se é o caso, deberá de interpoñerse ante este mesmo xulgado, dentro dos cinco días seguintes a aquel en que se notifique esta resolución. Para a súa interposición será necesario previamente constituír un depósito de 50 euros na conta de consignacións deste xulgado, condicionando a súa admisión a esta consignación.</p>
    <p>Lévese o orixinal ao libro de sentenzas.</p>
    <p>Por esta a miña sentenza, da que se expedirá testemuño para incorporalo ás actuacións, pronúncioo, mándoo e asínoo.</p>
    <p>E encontrándose o devandito demandado, Raúl González González, en paradoiro descoñecido, expídese o presente co fin de que sirva de notificación en forma a este.</p>
    <p>Mondoñedo, 17 de marzo de 2017</p>
    <footer><p>O letrado da Administración de xustiza</p></footer>

