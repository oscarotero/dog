---
date: '2014-01-23'
id: G0164-130114-0001
page: 2808
number: 15
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 10 de xaneiro de 2014, do Servizo de Vixilancia e Inspección, polo
  que se notifica o acordo de incoación do expediente sancionador S-P-25.13, en
  materia de protección do patrimonio cultural de Galicia.
range: Anuncio
url: >-
  https://www.xunta.gal/dog/Publicados/2014/20140123/AnuncioG0164-130114-0001_gl.html
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo o acordo de incoación do expediente sancionador S-P-25.13 por infracción da Lei 8/1995, do 30 de outubro, do patrimonio cultural de Galicia.</p>
    <p>O interesado disporá dun prazo de quince días hábiles, contados desde o día seguinte ao da publicación deste anuncio, para examinar o expediente nas dependencias do Servizo de Coordinación da Área Cultural da Xefatura Territorial da Consellería de Cultura, Educación e Ordenación Universitaria en Pontevedra, e para presentar cantas alegacións, documentos ou informacións estime convenientes e, de ser o caso, propoñer proba, concretando os medios de que pretenda valerse.</p>
    <p>Advírtese ao interesado de que, de non efectuar alegacións sobre o contido do dito acordo no citado prazo, a iniciación poderá ser considerada proposta de resolución cos efectos previstos nos artigos 18 e 19 do Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto.</p>
    <p>Santiago de Compostela, 10 de xaneiro de 2014</p>
    <footer><p>Roberto Pena Puentes<br>Xefe do Servizo de Vixilancia e Inspección</p></footer>
    <h2>ANEXO</h2>
    <p>Nº de expediente: S-P-25.13.</p>
    <p>Interesado: Ángel Cabaleiro Lago.</p>
    <p>Último enderezo coñecido: O Carballal, 26, 36318 Cabral-Vigo. </p>
    <p>Feitos imputados: construción dunha nave para gando, no lugar do Carballal, parroquia de Cabral, no contorno de protección do xacemento arqueolóxico do castro do Carballal, sen contar coa previa e preceptiva autorización da Dirección Xeral do Patrimonio Cultural.</p>
    <p>Tipificación: artigo 90.g) da Lei 8/1995, do 30 de outubro, do patrimonio cultural de Galicia.</p>
    <p>Precepto sancionador: artigo 95 da Lei 8/1995, do 30 de outubro, do patrimonio cultural de Galicia.</p>

