---
date: '2016-01-07'
id: G1096-211215-0003
page: 457
number: 3
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 11 de decembro de 2015 pola que se notifica a incoación de
  expediente sancionador por infracción urbanística IU3/9/2013-SA1, devolta polo
  servizo de Correos por resultaren os seus destinatarios ausentes na
  repartición.
range: Cédula
url: >-
  https://www.xunta.gal/dog/Publicados/2016/20160107/AnuncioG1096-211215-0003_gl.html
---
<p>O director da Axencia de Protección da Legalidade Urbanística resolveu, o 8 de outubro de 2015, incoar o expediente sancionador IU3/9/2013-SA1 a José María Fandiño Maciñeiras e María Digna Rodríguez Dacosta, como presuntos responsables dunha infracción urbanística moi grave tipificada no artigo 217.2.b) da LOUG, polas obras de ampliación dunha vivenda unifamiliar existente no lugar de Ansede, parroquia de Lagostelle, no concello de Guitiriz.</p>
    <p>Ao non poderse realizar a notificación persoal daquela resolución, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícase aos interesados a devandita resolución por medio dun anuncio no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícase aos interesados que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Os interesados dispoñen dun prazo de 15 días hábiles, contados a partir do día seguinte a aquel en que se producise a notificación desta cédula, para presentaren os documentos e xustificacións que consideren pertinentes e, se é o caso, propor proba concretando os medios de que pretendan valerse.</p>
    <p>Para que conste e sirva de notificación aos citados interesados, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 11 de decembro de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

