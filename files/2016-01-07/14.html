---
date: '2016-01-07'
id: G2208-141215-0001
page: 400
number: 3
agency: Xulgado de Primeira Instancia e Instrución número 1 de Betanzos
section: V. Administración de xustiza.
title: EDICTO de notificación de sentenza (950/2010).
range: Edicto
url: >-
  https://www.xunta.gal/dog/Publicados/2016/20160107/AnuncioG2208-141215-0001_gl.html
---
<p>Nos autos de divorcio contencioso número 950/2010, seguidos por instancia da procuradora Amparo Cagiao Rivas, en nome e representación de María del Carmen Tenreiro Amigo, contra Jesús Manuel Regueiro Martínez, foi pronunciada, con data doce de decembro de dous mil once, sentenza que contén o encabezamento e parte dispositiva que literalmente din:</p>
    <p>Sentenza: 00160/2011.</p>
    <p>Procedemento: divorcio contencioso nº 950/2010.</p>
    <p>En nome do rei.</p>
    <p>Nuria Fachal Noguer, maxistrada xuíza do Xulgado de Primeira Instancia e Instrución número 1 de Betanzos e o seu partido xudicial, pronunciou a seguinte</p>
    <p>«Sentenza.</p>
    <p>Betanzos, 12 de decembro de 2011.</p>
    <p>Vistos por Nuria Fachal Noguer, maxistrada xuíza do Xulgado de Primeira Instancia e Instrución número 1 de Betanzos, os autos do xuízo de divorcio contencioso 950/2010, no cal son partes, ademais do Ministerio Fiscal, a demandante María del Carmen Tenreiro Amigo, representada pola procuradora Sra. Cagiao Rivas e asistida polo letrado Sr. Sánchez Presedo, e o demandado Jesús Manuel Regueiro Martínez, en situación de rebeldía procesual.</p>
    <p>Decido:</p>
    <p>Que, estimando a demanda interposta por María del Carmen Tenreiro Amigo, representada pola procuradora Sra. Cagiao Rivas e asistida polo letrado Sr. Sánchez Presedo, contra o demandado Jesús Manuel Regueiro Martínez, en situación de rebeldía procesual, debo declarar e declaro o divorcio do matrimonio canónico con efectos civís celebrado o día 30 de xuño de 1990 en Pontedeume entre María del Carmen Tenreiro Amigo e Jesús Manuel Regueiro Martínez.</p>
    <p>Acórdanse as seguintes medidas:</p>
    <p>– Atribuír á nai da garda e custodia da filla menor, con patria potestade compartida por ambos os proxenitores.</p>
    <p>– Non fixar réxime de visita a favor do proxenitor non custodio.</p>
    <p>– Fixar dunha pensión alimenticia equivalente ao 25 % das retribucións mensuais netas que perciba Jesús Manuel Regueiro Martínez, que se ingresará na conta que designe a esposa dentro dos cinco primeiros días de cada mes e que se actualizará conforme as variacións do IPC, máis a metade dos gastos extraordinarios da menor.</p>
    <p>Non se fai imposición de custas a ningunha das partes.</p>
    <p>Notifíquese esta resolución ás partes.</p>
    <p>Esta resolución non é firme. Contra ela cabe recurso de apelación que deberá interporse neste xulgado no prazo de vinte días contados desde o seguinte á súa notificación.</p>
    <p>Publicación. A anterior sentenza foi lida e publicada pola maxistrada xuíza que a subscribe, cando celebraba audiencia pública no día da súa data, ante min, a secretaria. Dou fe».</p>
    <p>E en cumprimento do acordado, para a súa publicación no DOG e para que sirva de notificación en forma ao demandado rebelde Jesús Manuel Regueiro Martínez, expídese este edicto.</p>
    <p>Betanzos, 2 de decembro de 2015</p>
    <footer><p>A letrada da Administración de xustiza</p></footer>

