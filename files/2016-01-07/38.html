---
date: '2016-01-07'
id: G1096-211215-0008
page: 451
number: 3
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 11 de decembro de 2015 pola que se notifica a resolución do recurso
  de reposición interposto contra a Resolución do 4 de agosto de 2014, ditada no
  expediente de reposición da legalidade urbanística LUG/29/2013, devolta polo
  órgano notificador por resultaren as súas destinatarias ausentes na
  repartición.
range: Cédula
url: >-
  https://www.xunta.gal/dog/Publicados/2016/20160107/AnuncioG1096-211215-0008_gl.html
---
<p>O director da Axencia de Protección da Legalidade Urbanística ditou, o 6 de novembro de 2015, resolución pola que se desestima o recurso de reposición interposto por Josefa Puente Puente contra a Resolución do 4 de agosto de 2014, ditada polo subdirector da Axencia de Protección da Legalidade Urbanística, en substitución da directora (artigo 3 do Decreto 51/2008, do 6 de marzo), en relación coas obras executadas en solo rústico, consistentes na construción dunha vivenda unifamiliar, no lugar de Chousa da Casa, Castro de Ribeiras de Lea, no concello de Castro de Rei.</p>
    <p>Ao non poderse realizar a notificación persoal desta resolución a Mª Rosalía Puente Tosar e Josefa Puente Puente, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícase ás interesadas a devandita resolución por medio dun anuncio no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícase ás interesadas que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra a devandita resolución, que é definitiva en vía administrativa, as interesadas poden interpoñer recurso contencioso-administrativo, no prazo de dous meses contados a partir do día seguinte ao da súa notificación, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa.</p>
    <p>Para que conste e sirva de notificación ás citadas interesadas, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 11 de decembro de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

