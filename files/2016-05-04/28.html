---
date: '2016-05-04'
id: G0007-140416-0001
page: 16741
number: 85
agency: Xulgado do Social número 3 de Santiago de Compostela
section: V. Administración de xustiza.
title: EDICTO (120/2015).
range: Edicto
url: >-
  https://www.xunta.gal/dog/Publicados/2016/20160504/AnuncioG0007-140416-0001_gl.html
---
<p>Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais 120/2015 deste Xulgado do Social, seguido por instancia de Covadonga Marín Durán contra Mr Gold, S.L., se ditou Decreto do 9 de marzo de 2016 cuxa parte dispositiva é do teor literal seguinte:</p>
    <p>«Parte dispositiva:</p>
    <p>Acordo:</p>
    <p>a) Declarar a executada Mr Gold, S.L., en situación de insolvencia total, por importe de 3.428,76 euros de principal, máis 342,88 euros que provisionalmente se orzan para xuros, gastos e custas.</p>
    <p>b) Facerlle entrega de certificación á parte executante para que produza efectos ante o Fondo de Garantía Salarial, unha vez sexa firme a presente resolución.</p>
    <p>c) Arquivar as actuacións logo de anotación no libro correspondente e sen prexuízo de continuar a execución se a partir deste momento se coñecen novos bens do executado.</p>
    <p>d) Unha vez firme, inscríbase no rexistro correspondente segundo a natureza da entidade.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e os datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que deberá interporse ante quen dita a resolución no prazo dos tres días hábiles seguintes á notificación desta, con expresión da infracción cometida nela a xuízo do recorrente, artigo 188 da LXS. O recorrente que non teña a condición de traballador ou beneficiario do réxime público da Seguridade Social deberá facer un depósito para recorrer de 25 euros, na conta nº 00301846420005001274 no Banco Santander, e deberá indicar no campo concepto «5076 0000 64 00120 15». Se o ingreso se fai mediante transferencia bancaria, deberá incluír tras a conta referida, separados por un espazo, a indicación «recurso» seguida de «31 social-revisión de resolucións secretario xudicial». Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, e indicará no campo de observacións a data da resolución contra a que se recorre utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes destes. A secretaria xudicial».</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>E para que sirva de notificación en legal forma a Mr Gold, S.L., en paradoiro ignorado, expídese este edicto.</p>
    <p>Santiago de Compostela, 13 de abril de 2016</p>
    <footer><p>A letrada da Administración de xustiza</p></footer>

