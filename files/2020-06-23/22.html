---
date: '2020-06-23'
id: G0532-010620-0002
page: 25125
number: 123
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 29 de maio de 2020, da Dirección Xeral de Calidade Ambiental e
  Cambio Climático, polo que se som​ete a información pública a documentación
  para a revisión da autorización ambiental integrada outorgada a Unión de
  Inversiones Miño, S.A. para unha explotación avícola destinada á cría e ceba
  de pavos no lugar de Vilela, no concello de Cualedro (Ourense) (expediente
  2019-IPPC-M-124).
range: Anuncio
url: >-
  https://www.xunta.gal/dog/Publicados/2020/20200623/AnuncioG0532-010620-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31.12.2016), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19.10.2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, e consonte o sinalado na Orde do 27 de abril de 2020 pola que se acorda o inicio e/ou a continuación da tramitación de determinados procedementos indispensables para a protección do interese xeral ou para o funcionamento básico dos servizos públicos no ámbito da Consellería de Medio Ambiente, Territorio e Vivenda durante a vixencia do estado de alarma (DOG núm. 84, do 4 de maio), sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>Memoria de renovación de autorización ambiental integrada.</p>
    <p>Vilela.</p>
    <p>Explotación gandeira de pavos.</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>Os documentos estarán á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 29 de maio de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-124.</p>
    <p>Núm. da autorización ambiental integrada: 2007/0095_NAA/IPPC_141.</p>
    <p>Categoría principal da actividade: anexo I, categoría 9.3.a, do Real decreto lexislativo 1/2016, do 16 de decembro</p>
    <p>Titular: Unión de Inversiones Miño, S.A.</p>
    <p>NIF: A32266264. </p>
    <p>Localización da instalación: lugar Vilela, s/n, 32688 Cualedro (Ourense). </p>
    <p>Referencias catastrais:</p>
    <p>320295A50301986000HM</p>
    <p>32029A50301988000HK</p>
    <p>32029A503019920000HR</p>
    <p>32029A503019950000HI</p>
    <p>Actividade principal: explotación avícola de cría e ceba de pavos.</p>
    <p>Descrición: a explotación está formada por un conxunto de 7 naves con capacidade para 78.702 pavos de cría e 46.440 pavos de ceba. As naves 1 e 2 albergan a fase de cría de pavo e o resto das naves son destinadas para a ceba. </p>
    <p>Nas naves de cría, os paviños chegan cun día de vida e saen pasados 30-33 días ata as naves de engorda ou a clientes externos. Os pavos que quedan na propia explotación son trasladados ás naves de engorda para a súa ceba durante aproximadamente 100 días con saída ao matadoiro. O baleiro sanitario dura 15 días, tras o cal se inicia a preparación das naves coa repartición da cama para albergar un novo ciclo produtivo.</p>
    <p>A totalidade do esterco producido na explotación será enviado a un xestor autorizado. Para o almacenamento do esterco producido, a explotación contará cunha esterqueira cuberta.</p>
    <p>Verteduras: para as augas procedentes dos aseos e vestiarios da zona da nave de cría había un punto de vertedura procedente dunha fosa séptica, o cal foi anulado; agora esas augas residuais son enviadas a un depósito estanco para a súa posterior retirada por un xestor autorizado. Os efluentes procedentes dos aseos e vestiarios da zona de ceba son dirixidos conxuntamente xunto coas augas residuais da vivenda unifamiliar da explotación ata unha fosa séptica común para os dous fluxos de auga que depura a auga con infiltración posterior ao terreo. </p>
    <p>As augas pluviais discorren pola parcela; para evitar a incorporación das augas de escoamento de chuvia procedentes do exterior do recinto da explotación existen desvíos de auga como cunetas perimétricas.</p>

