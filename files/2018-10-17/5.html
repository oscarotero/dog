---
date: '2018-10-17'
id: G0534-101018-0001
page: 46076
number: 198
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 9 de outubro de 2018 pola que se modifica a Orde do 4 de xullo de 2018
  pola que se establecen as bases reguladoras para a concesión, en réxime de
  concorrencia competitiva, das axudas para a mellora, creación, recoñecemento e
  estruturación de agrupacións estratéxicas do Sistema universitario de Galicia
  e se procede á súa convocatoria para o exercicio 2018.
range: Orde
url: >-
  https://www.xunta.gal/dog/Publicados/2018/20181017/AnuncioG0534-101018-0001_gl.html
---
<p>Mediante a Orde do 4 de xullo de 2018 (<em>Diario Oficial de Galicia</em> número 134, do 13 de xullo), a Consellería de Cultura, Educación e Ordenación Universitaria convocou as axudas para a mellora, creación, recoñecemento e estruturación de agrupacións estratéxicas do Sistema universitario de Galicia.</p>
    <p>Tendo en conta a complexidade técnica que implica a avaliación das solicitudes presentadas e o escaso espazo temporal que terían as entidades beneficiarias para facer efectivo o gasto, faise necesario para facer máis racional e factible a concesión destas axudas ampliar o prazo de xustificación do gasto no ano 2018 ata o 17 de decembro.</p>
    <p>En consecuencia, e no uso das atribucións que teño conferidas,</p>
    <h2>ACORDO:</h2>
    <p>Artigo único. Modificación do artigo 13 da Orde de 4 de xullo de 2018 pola que se establecen as bases reguladoras para a concesión, en réxime de concorrencia competitiva, das axudas para a mellora, creación, recoñecemento e estruturación de agrupacións estratéxicas do Sistema universitario de Galicia, e se procede á súa convocatoria para o exercicio 2018, que queda redactado como segue:</p>
    <p>No artigo 13, modifícase o parágrafo primeiro do punto 2, de tal modo que onde di:</p>
    <p>«2. Para poder proceder ao libramento dos fondos será preciso que a universidade beneficiaria expida, na data límite do 30 de novembro do exercicio correspondente á anualidade de que se trate, a seguinte documentación:»</p>
    <p>Debe dicir:</p>
    <p>«2. Para poder proceder ao libramento dos fondos será preciso que a universidade beneficiaria expida, na data límite do 17 de decembro para a anualidade do 2018 e do 30 de novembro para as anualidades de 2019 e 2020, a seguinte documentación:»</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 9 de outubro de 2018</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

