---
date: '2015-03-19'
id: CA04-050315-0003
page: 11289
number: 54
agency: Consellería de Economía e Industria
section: VI. Anuncios. a) Administración autonómica.
title: >-
  CÉDULA  do  2  de  marzo  de  2015,  da  Xefatura  Territorial  de 
  Pontevedra,  pola  que  se  notifica  o  requirimento  de  pagamento  de
  multa  de  expediente  sancionador  IN635C 2013/68-4,  en  período 
  voluntario,  á  empresa  Autoreparaciones Sport, C.B.
range: Cédula
url: >-
  https://www.xunta.gal/dog/Publicados/2015/20150319/AnuncioCA04-050315-0003_gl.html
---
<p>Ante a imposibilidade de notificación polo conduto habitual, por medio desta cédula notifícase a Autoreparaciones Sport, C.B., o requirimento de pagamento de multa de expediente sancionador en período voluntario. </p>
    <p>Comunícaselle que a dita carta de pagamento está á súa disposición, das 9.00 ás 14.00 horas, na Área Xurídica das dependencias desta xefatura territorial, sitas na avenida Fernández Ladreda, 43, 5º andar de Pontevedra.</p>
    <p>Comunicáselle que, conforme o disposto na disposición adicional décimo primeira da Lei 7/2005, do 29 de decembro, de orzamentos xerais da Comunidade Autónoma de Galicia para o ano 2006, o prazo de ingreso en período voluntario será o establecido no artigo 62.2 da Lei 58/2003, do 17 de decembro, xeral tributaria.</p>
    <p>O pagamento en período voluntario deberá facerse nos seguintes prazos:</p>
    <p>a) Se a notificación da liquidación se realiza entre os días 1 e 15 de cada mes, desde a data de recepción da notificación ata o día 20 do mes posterior ou, se este non for hábil, ata o inmediato hábil seguinte.</p>
    <p>b) Se a notificación da liquidación se realiza entre os días 16 e último de cada mes, desde a data de recepción da notificación ata o día cinco do segundo mes posterior ou, se este non for hábil, ata o inmediato hábil seguinte.</p>
    <p>As débedas non satisfeitas nos períodos citados nas alíneas anteriores exixiranse en vía de constrinximento.</p>
    <p>Esta cédula expídese para que conste e lle sirva de notificación ao interesado, segundo o disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Pontevedra, 2 de marzo de 2015</p>
    <footer><p>Ignacio Rial Santomé<br>Xefe territorial de Pontevedra</p></footer>

