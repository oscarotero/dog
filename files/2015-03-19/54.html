---
date: '2015-03-19'
id: G1096-060315-0003
page: 11330
number: 54
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 2 de marzo de 2015 pola que se notifica a apertura de período de
  proba no expediente sancionador e de restitución e reposición da legalidade
  COL/66/2014-RP1, devolta polo servizo de Correos por resultar a destinataria
  ausente na repartición.
range: Cédula
url: >-
  https://www.xunta.gal/dog/Publicados/2015/20150319/AnuncioG1096-060315-0003_gl.html
---
<p>A instrutora do expediente sancionador e de restitución e reposición da legalidade ditou, o 17 de febreiro de 2015, resolución pola que se notifica a apertura de período de proba, a María Rodríguez Castro, pola realización de obras executadas dentro da zona de servidume de protección do dominio público marítimo-terrestre, no lugar de Carragueiros-Cabo de Cruz-Castro, no termo municipal de Boiro (A Coruña).</p>
    <p>Ao non poderse realizar a notificación persoal da apertura de período de proba mediante esta cédula e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle á interesada a devandita resolución:</p>
    <p>«A directora da Axencia de Protección da Legalidade Urbanística incoou, o 12 de novembro de 2014, expediente sancionador e de restitución e reposición da legalidade a María Rodríguez Castro e a Mª Josefa Noya Rodríguez, na súa condición de propietarias da parcela e promotoras das obras realizadas dentro da zona de servidume de protección do dominio público marítimo-terrestre, no lugar de Carragueiros-Cabo de Cruz-Castro, no termo municipal de Boiro, provincia da Coruña.</p>
    <p>O 19 de decembro de 2014, a instrutora do expediente formula o prego de cargos que se comunica aos interesados, significándolles que disporán do prazo de 15 días contados desde o seguinte á recepción da notificación, para que poidan achegar cantas alegacións, documentos ou informacións consideren convenientes e, se é o caso, propor proba concretando os medios de que pretendan valerse.</p>
    <p>O 22 de xaneiro de 2015, ten entrada no rexistro deste organismo, escrito de alegacións presentado por María Rodríguez Castro, no que solicita a suspensión do procedemento en canto non se resolva a solicitude de autorización para a legalización das obras executadas.</p>
    <p>De conformidade co disposto no artigo 80 da Lei 30/1992, do 26 de novembro, de réxime xurídico das administracións públicas e do procedemento administrativo común, acordo abrir un período de proba por prazo de 15 días hábiles para a práctica de proba documental consistente en que a interesada achegue copia da solicitude de autorización autonómica en materia de costas para a legalización das obras executadas.</p>
    <p>Contra este acordo non cabe ningún recurso, ao tratarse dun acto de trámite».</p>
    <p>Para que conste e lle sirva de notificación á citada interesada, en cumprimento do disposto no artigo 59.5 da citada LRXPAC, expido e asino esta cédula.</p>
    <p>Santiago de Compostela, 2 de marzo de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

