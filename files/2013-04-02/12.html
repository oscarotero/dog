---
date: '2013-04-02'
id: CA01-260313-0001
page: 9670
number: 63
agency: Consellería de Facenda
section: IV. Oposicións e concursos.
title: >-
  ORDE do 22 de marzo de 2013 pola que se convocan para a elección de destino
  provisional os/as aspirantes que, en virtude da Orde do 7 de marzo de 2013,
  superaron o proceso selectivo para o ingreso no corpo de xestión de
  administración da Xunta de Galicia, subgrupo A2, convocado pola Orde do 21 de
  xullo de 2011.
range: Orde
url: >-
  https://www.xunta.gal/dog/Publicados/2013/20130402/AnuncioCA01-260313-0001_gl.html
---
<p>En virtude da Resolución do 28 de novembro de 2012 (DOG número 232, do 5 de decembro) fíxose pública a relación completa de aspirantes que superaron o proceso selectivo para o ingreso no corpo de xestión de administración da Xunta de Galicia, subgrupo A2, convocado pola Orde do 21 de xullo de 2011 (DOG número 142, do 26 de xullo).</p>
    <p>Con posterioridade á dita publicación, dous dos aspirantes incluídos na relación renunciaron á súa participación neste proceso selectivo.</p>
    <p>A aceptación das renuncias e a designación dos novos aspirantes que superaron o proceso foi publicada pola Orde do 7 de marzo de 2013 (DOG número 55, do 19 de marzo).</p>
    <p>Co obxecto de que estes aspirantes poidan ser nomeados funcionarios do corpo de xestión de Administración da Xunta de Galicia, subgrupo A2, e segundo o disposto na Lei 7/2007, do 12 de abril, do Estatuto básico do empregado público, e no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e demais normativa concordante, esta consellería </p>
    <p class="dog-centrado-sin-cursiva-c-a">DISPÓN:</p>
    <p>Primeiro. Convocar os/as aspirantes que, en virtude da Orde do 7 de marzo de 2013, superaron o proceso selectivo para o ingreso no corpo de xestión de administración da Xunta de Galicia, subgrupo A2, ao acto de elección de destino provisional que terá lugar no salón de actos número 2 (pequeno) de Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 4 de abril de 2013 ás 9.30 horas.</p>
    <p>Segundo. Os/as aspirantes convocados poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel.</p>
    <p>Terceiro. Os/as aspirantes deberán ir provistos de DNI ou outro documento que acredite fidedignamente a súa identidade; no caso de non comparecer persoalmente, poderán ser representados por terceiras persoas con poder notarial suficiente.</p>
    <p>Cuarto. Se os aspirantes non comparecen persoalmente ou por medio de representantes seranlles adxudicadas en destino provisional as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas aos/ás aspirantes presentes ou representados, entre as que queden sen adxudicar.</p>
    <p>Quinto. Os aspirantes poderán solicitar ser declarados en excedencia voluntaria por prestación de servizos no sector público ou por interese particular reguladas no artigo 57.1 do Decreto lexislativo 1/2008, do 13 de marzo, redacción dada polo artigo 25 da Lei 15/2010, do 28 de decembro (DOG núm 250, do 30 de decembro). No primeiro suposto deberán presentarse ao chamamento cun certificado do responsable da súa unidade de persoal en que conste a condición con que prestan servizos na actualidade.</p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante a conselleira de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de marzo de 2013</p>
    <footer><p>Elena Muñoz Fonteriz <br>Conselleira de Facenda</p></footer>

