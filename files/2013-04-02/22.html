---
date: '2013-04-02'
id: G2410-120313-0001
page: 9689
number: 63
agency: Xulgado do Social número 1 de Santiago de Compostela
section: V. Administración de xustiza.
title: EDICTO (377/2010).
range: Edicto
url: >-
  https://www.xunta.gal/dog/Publicados/2013/20130402/AnuncioG2410-120313-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento nº 377/2010 deste xulgado do social seguido por instancia de Iván del Río Maceira contra a empresa José Manuel Casas Señarís, sobre cantidade, se ditou a seguinte, cuxa parte dispositiva se xunta:</p>
    <p>Que, estimando a demanda interposta por Iván del Río Maceira contra a mercantil José Manuel Casas Señarís, debo declarar e declaro o dereito do demandante a percibir as súas retribucións mensuais conforme o convenio colectivo de transporte de mercadorías por estrada, por xornada completa, e condeno a demandada a avirse a esta declaración e, así mesmo, a aboar a Iván del Río Señarís a cantidade de 9.351,93 euros polos conceptos detallados no feito probado sexto desta resolución, máis o 10 % da devandita suma por demora no seu pagamento.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Advírteselle á parte demandada que para interpoñer recurso deberá acreditar ter ingresado na conta de consignacións deste xulgado o importe da condena ou aval bancario solidario e 300 euros en concepto de depósito, sen cuxo requisito non será admitido a trámite o recurso, quedando firme a sentenza.</p>
    <p>E para que lle sirva de notificación en legal forma a José Manuel Casas Señarís, en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán nos estrados deste xulgado, salvo as que revistan forma de auto ou sentenza, ou se trate de emprazamento.</p>
    <p>Santiago de Compostela, 8 de marzo de 2013</p>
    <footer><p>A secretaria xudicial</p></footer>

