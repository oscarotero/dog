---
date: '2013-04-02'
id: CA01-220313-0001
page: 9677
number: 63
agency: Consellería de Facenda
section: IV. Oposicións e concursos.
title: >-
  RESOLUCIÓN do 21 de marzo de 2013, do tribunal designado para xulgar o proceso
  selectivo para o ingreso no corpo de xestión da Administración da Xunta de
  Galicia, subgrupo A2, escala técnica de finanzas, pola que se fan públicos
  diversos acordos.
range: Resolución
url: >-
  https://www.xunta.gal/dog/Publicados/2013/20130402/AnuncioCA01-220313-0001_gl.html
---
<p>Na sesión que tivo lugar o día 21 de marzo de 2013, o tribunal nomeado pola Orde do 24 de outubro de 2012 (DOG núm. 208, do 31 de outubro) para cualificar o proceso selectivo para o ingreso no corpo de xestión da Administración da Xunta de Galicia, subgrupo A2, escala técnica de finanzas, convocado pola Orde do 25 de maio de 2012 (DOG núm. 103, do 31 de maio), e de conformidade co disposto nas bases da convocatoria, adoptou os seguintes acordos:</p>
    <p>Primeiro. Realizar os trámites oportunos para publicar as cualificacións obtidas no terceiro exercicio do proceso selectivo para o ingreso no corpo de xestión da Administración da Xunta de Galicia, subgrupo A2, escala técnica de finanzas, no lugar onde se realizou o exercicio, no taboleiro de anuncios do Servizo de Información e Atención ao Cidadán da Consellería de Presidencia, Administracións Públicas e Xustiza, e na páxina web da Xunta de Galicia (www.xunta.es).</p>
    <p>Segundo. Que, de acordo co establecido na base II.1.1.3 da orde da convocatoria, superaron o terceiro exercicio os aspirantes que obtiveron unha cualificación mínima de dezasete puntos e medio (17,50). Tal e como establece a convocatoria non se procedeu a sumar as cualificacións das dúas probas de que consta o terceiro exercicio, se a cualificación obtida en calquera delas foi inferior a 8,75 puntos, caso en que non se ten por superado o exercicio.</p>
    <p>Terceiro. Que, de acordo co disposto na base II.2.8 da orde da convocatoria, os aspirantes poderán presentar as alegacións que consideren oportunas en relación coas cualificacións no prazo de 10 días hábiles contados desde o seguinte ao da publicación desta resolución no Diario Oficial de Galicia.</p>
    <p>Cuarto. Segundo o disposto na convocatoria, os aspirantes que superaron este exercicio disporán dun prazo de dez días hábiles contado desde o día seguinte ao da publicación desta resolución no Diario Oficial de Galicia, para presentar a documentación xustificativa (orixinal ou fotocopia debidamente compulsada) de estar en posesión do Celga 4 ou equivalente debidamente homologado polo órgano competente en materia de política lingüística da Xunta de Galicia, de acordo coa disposición adicional segunda da Orde do 16 de xullo de 2007 pola que se regulan os certificados oficiais acreditativos dos niveis de coñecemento da lingua galega (publicada no DOG núm. 146, do 30 de xullo), para os efectos da exención prevista no cuarto exercicio. Esta documentación presentarase nas oficinas de rexistro da Xunta de Galicia, oficinas de Correos e demais lugares previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Cuarto. De conformidade co disposto na base IV.13 da convocatoria, contra este acordo poderá interpoñerse recurso de alzada nos termos previstos nos artigos 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 21 de marzo de 2013</p>
    <footer><p>Sonia Lafont Sendino<br>Presidenta do tribunal</p></footer>

