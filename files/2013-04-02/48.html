---
date: '2013-04-02'
id: L130-120313-0001
page: 9741
number: 63
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do estudo de detalle para a ordenación de
  volumes nunha parcela de equipamentos para a construción dunha escola
  infantil.
range: Anuncio
url: >-
  https://www.xunta.gal/dog/Publicados/2013/20130402/AnuncioL130-120313-0001_gl.html
---
<p>A Xunta de Goberno Local, na sesión que tivo lugar o día 23 de febreiro de 2013, adoptou, entre outros, o seguinte acordo:</p>
    <p>«Primeiro. Aprobar inicialmente o estudo de detalle para a ordenación de volumes nunha parcela de equipamentos, para a construción dunha escola infantil, na parcela do CEIP Raquel Camacho (urbana C), Agra do Orzán da Coruña.</p>
    <p>Segundo. Someter o estudo de detalle ao trámite de exposición pública durante o prazo de vinte días hábiles, mediante publicacións no Diario Oficial de Galicia, na prensa local e na páxina web do Concello.</p>
    <p>Terceiro. Ordenar a dilixencia do estudo de detalle.</p>
    <p>Cuarto. Notificar o presente acordo aos titulares catastrais, aos departamentos municipais de Infraestruturas, Xestión do Solo, Licenzas e Disciplina Urbanística, Sección de Patrimonio Urbanístico e Oficina do GIS.</p>
    <p>Quinto. Solicitar os informes sectoriais necesarios para a tramitación do expediente».</p>
    <p>O estudo de detalle sométese ao trámite de información pública durante o prazo de vinte días hábiles, contados a partir do día seguinte ao da súa publicación, período durante o cal calquera interesado poderá consultalo e formular as alegacións que considere oportunas. A consulta pódese efectuar no Departamento de Planeamento da Área Municipal de Urbanismo (praza de Indalecio Prieto, 1-3), en horario laboral, de luns a venres, así como na páxina web do Concello.</p>
    <p>A Coruña, 1 de marzo de 2013</p>
    <footer><p>César de Jesús Otero Grille<br>Director de Urbanismo</p></footer>

