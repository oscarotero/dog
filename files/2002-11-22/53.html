---
date: '2002-11-22'
id: 1981A
page: 16
number: 226
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Resolución do 12 de novembro de 2002 pola que se anuncia o concurso que se
  cita.
range: Resolución
url: 'https://www.xunta.gal/dog/Publicados/2002/20021122/Anuncio1981A_gl.html'
---
<p>Obxecto do contrato: a contratación polo Concello de Santiago de Compostela, como tomador, dunha póliza de seguro que cubra os riscos derivados do uso de vehículos de motor, integrantes do parque móbil do concello.</p>
<p>Tipo de licitación: o tipo máximo de licitación, como importe máximo da prima, establécese en 92.000 euros, IVE incluído.</p>
<p>Efecto do seguro: desde as 00.00 horas do 1 de xaneiro de 2003 e con carácter anual, prorrogable por mutuo acordo, por igual ou inferior período de tempo con dous meses de antelación á súa finalización.</p>
<p>Forma de adxudicación: concurso por procedemento aberto.</p>
<p>Proposicións: os licitadores poderán presentar proposicións no Rexistro Xeral de Entrada do Concello de Santiago de Compostela, das 9 ás 14 horas, durante o prazo de trece días naturais, que comezará a contarse e se entenderá aberto desde o día seguinte ó da data da última das publicacións que corresponden facer no DOG e no BOP da Coruña.</p>
<p>Documentación e información: Concello de Santiago de Compostela (Sección de Contratación). Teléfono: 981 54 30 33, fax: 981 57 76 27.</p>
<p>Criterios de adxudicación: son os sinalados no artigo 9 do prego de cláusulas administrativas particulares.</p>
<p>Garantías: provisional: non se esixe.</p>
<p>Definitiva: 4% do importe de adxudicación.</p>
<p>Apertura de plicas: terá lugar en acto público na casa do concello (secretaría), ás 12 horas, o día hábil seguinte, non sábado, ó do remate do prazo de presentación de proposicións.</p>
<p>Santiago de Compostela, 12 de novembro de 2002.</p>
<p>José A. Sánchez Bugallo</p>
<p>Alcalde</p>

