---
date: '2002-11-22'
id: 197D2
page: 16
number: 226
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Cédula do 4 de novembro de 2002, da Secretaría Xeral da Consellería de Pesca e
  Asuntos Marítimos, pola que se notifica a resolución do conselleiro do 12 de
  setembro de 2002 pola que se resolve o recurso de alzada interposto por Ángel
  Pablo Pedreiro Prieto.
range: Cédula
url: 'https://www.xunta.gal/dog/Publicados/2002/20021122/Anuncio197D2_gl.html'
---
<p>De conformidade co disposto no artigo 59.4º da Lei 30/1992, do 26 novembro, de réxime xurídico das administracións públicas e do procedemento administrativo común (BOE nº 285, do 27 de novembro), notifícaselle á Ángel Pablo Pedreiro Prieto a Resolución do 12 de setembro de 2002 da Consellería de Pesca e Asuntos Marítimos pola que se resolve o recurso de alzada do 14 de xaneiro de 2002, ante a imposibilidade de practica-la notificación polos medios habituais:</p>
<p>«Examinado o recurso de alzada presentado o 14 de xaneiro de 2002 por Ángel Pablo Pedreiro Prieto contra o acordo adoptado pola Xunta Xeral da Confraría de Pescadores de Ferrol no que se desestima a reclamación interposta polo recorrente, co fin de percibi-la parte correspondente da indemnización pagada por Audasa á citada confraría pola ocupación temporal do banco marisqueiro das Pías e zona libre marisqueo como consecuencia da construcción do acueducto que cruza a ría desde Neda a Narón.</p>
<p>Antecedentes de feito:</p>
<p>O recurso foi interposto o 14 de xaneiro de 2002, figurando no expediente a resposta a reclamación recorrida con data do 28 de maio de 2001.</p>
<p>Vista a lexislación aplicable, entre outras a Lei 30/1992, do 26 de novembro, de réxime xurídico das administracións públicas e do procedemento administrativo común, a Lei 9/1993, do 8 de xullo, de confrarías de pescadores, o Decreto 79/1998, do 12 de febreiro, de estructura, organización e funcionamento das confrarías de pescadores de Galicia e a Lei 29/1998, do 13 de xullo, reguladora da xurisdicción contencioso-administrativa.</p>
<p>Fundamentos de dereito:</p>
<p>O artigo 115 da Lei 30/1992 citada enriba establece que o prazo para a interposición do recurso de alzada será dun mes, se o acto fora expreso.</p>
<p>Neste caso o recurso presentouse máis de sete meses despois da resposta recorrida, polo que non procede entrar no fondo e esta consellería</p>
<p>RESOLVE:</p>
<p>Non admiti-lo recurso de alzada presentado o 14 de xaneiro de 2002 por Ángel Pablo Pedreiro Prieto contra o acordo adoptado pola xunta xeral da Confraría de Pescadores de Ferrol na que se desestima a reclamación interposta polo recorrente, co fin de</p>
<p>percibi-la parte correspondente da indemnización pagada por Audasa á citada confraría por extemporáneo.</p>
<p>Esta resolución esgota a vía administrativa e contra ela poderá interpoñerse recurso contencioso-administrativo ante a Sala do Contencioso do Tribunal Superior de Xustiza de Galicia, no prazo de dous meses contado desde o día seguinte ó recibo desta notificación, de conformidade co establecido no artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 12 de setembro de 2002. Enrique César López Veiga. Conselleiro de Pesca e Asuntos Marítimos».</p>
<p>Santiago de Compostela, 4 de novembro de 2002.</p>
<p>Miguel Ángel López Sieiro</p>
<p>Secretario xeral da Consellería de Pesca e Asuntos</p>
<p>Marítimos</p>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

