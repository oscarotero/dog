---
date: '2012-11-14'
id: C3C1-081112-0002
page: 42721
number: 217
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  RESOLUCIÓN do 8 de novembro de 2012, da Secretaría Xeral para o Turismo, pola
  que se modifica a do 22 de maio pola que se establecen as bases reguladoras
  para a concesión, en réxime de concorrencia competitiva, das subvencións a
  establecementos de turismo rural, establecementos hoteleiros, apartamentos e
  vivendas turísticas, campamentos de turismo, axencias de viaxes, cafetarías,
  bares, restaurantes e empresas de servizos turísticos complementarios, nos
  procesos de certificación, seguimento e renovación das correspondentes normas
  UNE co obxecto da obtención e/ou o mantemento da marca Q de calidade turística
  do Instituto para a Calidade Turística Española (ICTE), e se procede á súa
  convocatoria para o ano 2012, cofinanciadas polo Fondo Europeo de
  Desenvolvemento Rexional no marco do programa operativo Feder Galicia
  2007-2013.
range: Resolución
url: >-
  https://www.xunta.gal/dog/Publicados/2012/20121114/AnuncioC3C1-081112-0002_gl.html
---
<p>A Resolución do 22 de maio de 2012 establece as bases reguladoras para a concesión, en réxime de concorrencia competitiva, de subvencións a establecementos de turismo rural, establecementos hoteleiros, apartamentos e vivendas turísticas, campamentos de turismo, axencias de viaxes, cafetarías, bares, restaurantes e empresas de servizos turísticos complementarios, nos procesos de certificación, seguimento e renovación das correspondentes normas UNE co obxecto da obtención e/ou o mantemento da marca Q de calidade turística do Instituto para a Calidade Turística Española (ICTE), e se procede á súa convocatoria para o ano 2012 (TU970A), publicada no DOG nº 101, do 29 de maio. No artigo 17 das bases reguladoras establécese o prazo para presentar a documentación xustificativa ata o 30 de novembro de 2012.</p>
    <p>Tendo en conta a data de convocatoria das axudas, o elevado número de solicitudes presentadas e o elevado número de requirimentos que foi necesario realizar co obxecto de que as persoas interesadas emendaran a documentación inicialmente presentada fixeron que non fose posible resolver a convocatoria coa antelación necesaria para que as entidades beneficiarias poidan xustificar adecuadamente as accións subvencionadas dentro do prazo establecido no artigo 17 do anexo I das bases reguladoras, sendo necesario amplialo para que se poidan realizar adecuadamente as accións previstas.</p>
    <p>En virtude do exposto anteriormente, e en uso das facultades que teño atribuídas polo Decreto 12/2012, do 4 de xaneiro, polo que se establecen os órganos superiores e de dirección dependentes da Presidencia da Xunta de Galicia, e polo Decreto 325/2009, do 18 de xuño, de estrutura orgánica dos órganos superiores dependentes da Presidencia da Xunta de Galicia, que desconcentra na Secretaría Xeral de Turismo a competencia para a aprobación das bases, a convocatoria e a resolución das axudas e subvencións do seu respectivo ámbito de competencia,</p>
    <h2>DISPOÑO:</h2>
    <p>Artigo único</p>
    <p>Amplíase o prazo de xustificación da acción subvencionada ata o 30 de decembro de 2012.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 8 de novembro de 2012</p>
    <footer><p>Por suplencia (Orde 14.9.2012; DOG núm. 177, do 17 de setembro)<br>Secretario xeral de Presidencia<br>Por delegación de sinatura (Resolución 17.9.2012)<br>Mª Elena Barca Ramos<br>Subdirectora xeral de Xestión, Fomento e Cooperación</p></footer>

