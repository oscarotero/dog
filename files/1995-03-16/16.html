---
date: '1995-03-16'
id: B6F6
page: 2
number: 53
agency: >-
  XULGADO DE PRIMEIRA INSTANCIA E INSTRUCCIÓN NÚMERO TRES DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (344/1994).
range: Cédula
url: 'https://www.xunta.gal/dog/Publicados/1995/19950316/AnuncioB6F6_gl.html'
---
<p>Camilo José García Puertas Magariños, secretario da Administración de xustiza, con destino no Xulgado de Primeira Instancia e Instrucción número tres de Santiago de Compostela, dou fe de que nos autos ós que se fará mención se dictou a sentencia que no seu encabezamento e parte dispositiva di:</p>
<p>«En Santiago de Compostela o trinta e un de xaneiro de mil novecentos noventa e cinco.</p>
<p>No nome de S.M. El-Rey.</p>
<p>Leonor Castro Calvo, maxistrada-xuíza do Xulgado de Primeira Instancia e Instrucción número tres desta cidade, pronunciou a seguinte sentencia:</p>
<p>No xuízo de faltas número 344/1994, dimanante do procedemento seguido por danos intencionados, no que foron parte, ademais do ministerio fiscal, Valentín Álvarez Belmonte, con domicilio na rúa do Cruceiro da Coruña, nº 58-lº dta., Santiago de Compostela, Adelaida de Jesús Costinha Martins, en paradoiro descoñecido, e Antonio Ferreiro Gomes, en paradoiro descoñecido,</p>
<p>Decido:</p>
<p>Que debo condenar e condeno a Adelaida de Jesús Costinha Martins e Antonio Ferreiro Gomes, como autores dunha falta do artigo 597 do Código Penal, con pena de dous días de arresto menor a cada un e a que indemnicen a Valentín Álvarez Belmonte en 15.870 ptas.</p>
<p>Así, por esta miña sentencia, que lles será notificada ás partes, coa advertencia de que contra ela poderán interpoñer recurso de apelación neste xulgado para ante a Audiencia Provincial da Coruña, no prazo de cinco días, quedando as actuacións durante este período en secretaría ó dispor das partes (o recurso formalizarase e tramitarase conforme o disposto nos artigos 795 e 796 da LAC), e da que se unirá certificación ás actuacións orixinais para a súa notificación e cumprimento, pronúncioo, mándoo e asínoo.»</p>
<p>De conformidade co disposto no artigo 248-4º da Lei orgánica do poder xudicial do 1 de xullo de 1985, contra esta resolución as partes poderán interpor recurso de apelación perante o xulgado de instrucción dentro de cinco días, quedando as actuacións durante ese período en secretaría.</p>
<p>E para a súa inserción no Diario Oficial de Galicia e para que sirva de notificación a Adelia de Jesús Costinha Martins e Antonio Ferreiro Gomes, expido e asino o presente testemuño en Santiago de Compostela o dezasete de febreiro de mil novecentos noventa e cinco.</p>
<p>O secretario xudicial</p>
<p>Rubricado</p>

