---
date: '1995-03-16'
id: B6EE
page: 2
number: 53
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE RIBEIRA
section: V. ADMINISTRACIÓN DE XUSTIZA
title: Cédula de notificación de sentencia (187/1994).
range: Cédula
url: 'https://www.xunta.gal/dog/Publicados/1995/19950316/AnuncioB6EE_gl.html'
---
<p>Elma Ojea Muñiz, secretaria en funcións da Administración de xustiza, no Xulgado de Primeira Instancia e Instrucción número dous dos de Ribeira, dou fe e testemuño de que no libro de sentencias dictadas por este xulgado en procedementos civís consta a recaída nos autos de proceso de familia con encabezamento e parte dispositiva do teor literal seguinte:</p>
<p>Sentencia. Na cidade de Santa Uxía de Ribeira o quince de febreiro de mil novecentos noventa e cinco.</p>
<p>Vistos os autos civís de proceso de familia seguidos neste xulgado co número 187/1994, por instancia de María del Carmen Romero Cameán, maior de idade, veciña da Pobra do Caramiñal, con domicilio na rúa Gasset, 42, representada polo procurador Liñares Martínez e baixo a dirección técnica do avogado Fajardo Otero, contra Santiago Bascoy Gómez, tamén maior de idade, actualmente en paradoiro descoñecido; sendo parte o ministerio fiscal, sobre divorcio, e pronuncio esta sentencia que baseo nos antecedentes de feito e fundamentos de dereito que seguen.</p>
<p>Decido: que, con estimación da demanda rectora dos presentes autos, formulada polo procurador Liñares Martínez, en nome e representación de María del Carmen Romero Cameán, contra Santiago Bascoy Gómez, debo declarar e declaro a disolución do matrimonio formado por un e outro cónxuxe, por concorre-la causa de divorcio número 2 do artigo</p>
<p>86 do Código civil, aprobándose así mesmo como medidas:</p>
<p>1) A disolución do réxime económico matrimonial.</p>
<p>2) A privación da patria potestade ó pai respecto das fillas, sen prexuízo de que poida insta-la súa recuperación cando cese a causa que a motivou, tendo en conta sempre o interese das menores.</p>
<p>3) A atribución da garda e custodia das fillas á nai.</p>
<p>4) A privación do réxime de visitas ó esposo respecto das fillas.</p>
<p>5) A atribución do domicilio conxugal á esposa demandante.</p>
<p>6) A asignación de sesenta mil pesetas mensuais que o pai deberá aboar en concepto de alimentos das fillas, cantidade que será actualizable anualmente segundo as variacións experimentadas polo I.P.C. establecido polo Instituto Nacional de Estatística ou organismo que o substitúa.</p>
<p>7) Non se fai expreso pronunciamento en custas.</p>
<p>Comuníquese esta sentencia, unha vez firme, ó Rexistro Civil da Pobra do Caramiñal para anotación do resolto na inscrición do matrimonio dos cónxuxes.</p>
<p>Pola rebeldía de Santiago Bascoy Gómez, notifíqueselle a presente resolución no modo prevido no artigo 769 da Lei de axuizamento civil.</p>
<p>Advírtaselles ás partes que esta sentencia non é firme e contra ela poden interpor recurso de apelación en ámbolos dous efectos perante a Audiencia Provincial da Coruña, no prazo de cinco días a partir da súa notificación.</p>
<p>A sentencia preinserta foi lida e publicada pola xuíza que a subscribe na audiencia pública do mesmo día da súa data.</p>
<p>E para que así conste e para que lle sirva de notificación en forma ó demandado en situación procesual de rebeldía, Santiago Bascoy Gómez, expido e asino a presente cédula en Santa Uxía de Ribeira o dezaseis de febreiro de mil novecentos noventa e cinco.</p>
<p>Rubricado</p>

