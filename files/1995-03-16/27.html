---
date: '1995-03-16'
id: B726
page: 2
number: 53
agency: VIGO-ZOO (ORGANISMO AUTÓNOMO DO CONCELLO DE VIGO)
section: VI. ANUNCIOS
title: >-
  Anuncio de concurso para a contratación, mediante concurso, de obras do
  organismo autónomo municipal Vigo-Zoo.
range: Anuncio
url: 'https://www.xunta.gal/dog/Publicados/1995/19950316/AnuncioB726_gl.html'
---
<p>I.-Obxecto.</p>
<p>O obxecto do concurso é a contratación das obras de construcción da quinta e última fase do edificio central de usos múltiples, consistente en albanelería, carpintería de madeira, cristalería, aparellos sanitarios, proteccións contraincendios, urbanización exterior, pintura e varios, conforme as determinacións e especificacións do proxecto técnico aprobado por acordo do consello de administración do organismo autónomo municipal Vigo-Zoo, en sesión de data 26 de xaneiro de 1995.</p>
<p>II.-Tipo de licitación.</p>
<p>O prezo-tipo máximo de licitación, IVE incluído, fíxase en 67.974.825 pesetas (sesenta e sete millóns novecentas setenta e catro mil oitocentas vintecinco), sen prexuízo da súa mellora, que, se é o caso, poidan propoñe-los concursantes.</p>
<p>III.-Financiamento.</p>
<p>A adxudicación do contrato quedará en suspenso ata que exista crédito para facer fronte ó importe del.</p>
<p>IV.-Prazo de execución.</p>
<p>O prazo total de execución das obras será como máximo de catro meses, contados desde a data de notificación do acordo de adxudicación, sen prexuízo da súa reducción polos licitadores, como mellora da oferta.</p>
<p>V.-Clasificación empresarial.</p>
<p>Grupo C, subgrupo C2 ou C3, categoría d.</p>
<p>VI.-Fianza provisoria.</p>
<p>Fíxase na contía de 1.359.497 pesetas.</p>
<p>VII.-Prego de condicións.</p>
<p>No decurso dos oito días seguintes á publicación do anuncio de licitación no Boletín Oficial da provincia, poderase presentar reclamación contra os pregos de condicións no Rexistro Xeral do Concello de Vigo.</p>
<p>VIII.-Prazo de presentación de proposicións.</p>
<p>As proposicións presentaranse en sobre pechado no Rexistro Xeral do Concello de Vigo, das 9 ás 13 horas, ou por correo na forma determinada legalmente no prazo dos vinte días (20) hábiles seguintes ó da publicación dos anuncios no Boletín Oficial del Estado, Boletín Oficial da provincia e Diario Oficial de Galicia, acompañados da documentación esixida no prego de condicións.</p>
<p>IX.-Apertura de plicas.</p>
<p>A apertura de plicas terá lugar ás 12 hora do día seguinte hábil no que finalice o prazo de presentación de proposicións, na sala anexa á alcaldía no Concello de Vigo.</p>
<p>X.-Modelo de proposición.</p>
<p>As proposicións para tomar parte no concurso presentarase conforme ó seguinte modelo:</p>
<p>D/Dª ..., con DNI nº... en nome propio (ou en representación de...), informado/a do concurso convocado polo Organismo Autónomo Municipal «Vigo-Zoo», para a contratación mediante concurso de obras para a construcción do edificio central de usos múltiples de Vigo-Zoo, segundo anuncio publicado, solicita tomar parte nel e comprométese:</p>
<p>A) A realiza-las obras obxecto do proxecto no prezo total de...</p>
<p>B) A executa-las obras no prazo total de...</p>
<p>C) Acompaña-la documentación esixida no prego de condicións...</p>
<p>D) Presentar, se é o caso, plan de control de calidade da obra.</p>
<p>E) Presentar documentación acreditativa de ter realizadas obras de características análogas.</p>
<p>F) Declara coñece-lo prego de condicións económico-administrativas e prescricións técnicas, que acepta integramente.</p>
<p>Lugar, data e sinatura do licitador.</p>
<p>Vigo, 9 de febreiro de 1995.</p>
<p>Antonio Nieto Figueroa</p>
<p>Presidente do Consello de Administración</p>
<p>de Vigo-Zoo</p>

