---
date: '2014-01-10'
id: CA05-271213-0007
page: 1144
number: 6
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 17 de decembro de 2013, da Dirección Xeral de Traballo e
  Economía Social, pola que se ordena o rexistro, o depósito e a publicación no
  Diario Oficial de Galicia do acordo de prórroga do convenio colectivo de
  Gadisven, S.A.
range: Resolución
url: >-
  https://www.xunta.gal/dog/Publicados/2014/20140110/AnuncioCA05-271213-0007_gl.html
---
<p>Visto o acordo subscrito pola comisión negociadora do convenio colectivo de Gadisven, S.A. con data do 10 de outubro de 2013, e de conformidade co disposto no artigo 90.2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo,</p>
    <p>A Dirección Xeral de Traballo e Economía Social</p>
    <h2>ACORDA:</h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia, creado mediante a Orde do 29 de outubro de 2010 (DOG nº 222, do 18 de novembro).</p>
    <p>Segundo. Dispoñer a súa publicación no Diario Oficial de Galicia.</p>
    <p>Santiago de Compostela, 17 de decembro de 2013</p>
    <footer><p>Odilo Martiñá Rodríguez<br>Director xeral de Traballo e Economía Social</p></footer>
    <h2>ANEXO<br>Acta da mesa negociadora Gadisven, S.A.</h2>
    <p>Na Coruña, o 10 de outubro de 2013, reúnese nas oficinas da empresa a mesa negociadora do convenio colectivo de Gadisven, S.A. </p>
    <p>Comparecentes:</p>
    <p>A. Pola representación sindical:</p>
    <p>Comparecen os membros do comité de empresa, que quedan enumerados agrupados por sindicatos, da seguinte maneira:</p>
    <p>Sindicato CSI-F : Benjamín Rivera González e Francisco Javier Villasuso Lorenzo.</p>
    <p>Sindicato CC.OO.: Víctor Uriarte Vigo, Christian Galasso Vilas e Fernando Otero Ramírez.</p>
    <p>B. Pola dirección da empresa:</p>
    <p>Pedro Pajarrón López-Sors.</p>
    <p>Aberta a sesión e tras as deliberacións oportunas, as partes adoptan o seguinte acordo:</p>
    <p>Prorrogar un ano, é dicir, desde o 1.1.2013 ata o 31.12.2013, a vixencia do convenio, coas excepcións que se relacionan a seguir:</p>
    <p>Artigo 14</p>
    <p>Establecer unha revisión salarial con efecto retroactivo á data do 1.1.2013 dun incremento do 1 % para os conceptos establecidos na táboa salarial do anexo I do convenio colectivo de Gadisvén, S.A.</p>
    <p>Artigo 18</p>
    <p>A bolsa de vacacións cobrarase nunha contía igual a 18 días dos seguintes conceptos: salario base, complemento de permanencia e complemento de convenio, sexa cal sexa o mes do seu desfrute. Este acordo terá efecto a partir do 1.1.2014.</p>
    <p>Artigo 28</p>
    <p>A póliza de accidentes de morte ou invalidez increméntase de 12.020 € a 15.000 € para todo o persoal. Ese acordo terá efecto a partir do 1.11.2013.</p>
    <p>Artigo 29</p>
    <p>A axuda escolar increméntase de 110 € a 112 € anuais por fillo con efecto retroactivo á data do 1.1.2013.</p>
    <p>E sen máis asuntos que tratar, remata a sesión na cidade e data indicados no encabezamento.</p>

