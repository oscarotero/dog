---
date: '1996-08-05'
id: 8D3A
page: 7
number: 152
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 19 de xullo de 1996 pola que se nomean vocais titulares das mesas
  autonómica e provincial de control e seguimento da renda de integración social
  de Galicia.
range: Orde
url: 'https://www.xunta.gal/dog/Publicados/1996/19960805/Anuncio8D3A_gl.html'
---
<p>O artigo 36 da Lei 9/1991, do 2 de outubro, de medidas básicas para a inserción social, en concordancia cos artigos 80.1º e 81.1º do Decreto 374/1991, do 24 de outubro, polo que se desenvolve a Lei 9/1991, do 2 de outubro, dispoñen a constitución dunha mesa en cada unha das provincias da Comunidade Autónoma e doutra a nivel auto</p>
<p>nómico, que actuarán como órganos superiores de control e seguimento da aplicación da renda de integración social de Galicia e que estarán integradas, entre outros membros, por sete representantes das organizacións empresariais máis representativas a nivel autonómico.</p>
<p>As normas de organización e funcionamento interno da Mesa Autonómica da Renda de Integración Social publicadas no Diario Oficial de Galicia de data 23 de outubro de 1992, que rexerán tamén para as mesas provinciais, a teor do disposto no artigo 81.3º do Decreto 374/1991, do 24 de outubro, establecen no seu artigo 7.2º que os nomeamentos e substitucións de tódolos membros da mesa se publicarán no Diario Oficial de Galicia.</p>
<p>Na súa virtude foron comunicadas a esta consellería propostas da Confederación de Empresarios, acordando substituír dous dos seus actuais vocais titulares.</p>
<p>En consecuencia, en uso das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Nomear, en representación da Confederación de Empresarios de Galicia, a Marina Graña Bermúdez vocal titular da Mesa Autonómica de Control e Seguimento da Renda de Integración Social de Galicia, en substitución de Jesús Seoane Pereiro.</p>
<p>Artigo 2º</p>
<p>Nomear, en representación da Confederación de Empresarios de Ourense, a Ana María García Revilla vocal titular da Mesa Provincial de Ourense de Control e Seguimento da Renda de Integración Social de Galicia, en substitución de Luis Parente Parente.</p>
<p>Santiago de Compostela, 19 de xullo de 1996.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>9605629</p>

