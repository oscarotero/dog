---
date: '2023-02-06'
id: G0427-160123-0001
page: 11857
number: 25
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 16 de xaneiro de 2023 pola que se autoriza a transmisión inter
  vivos das concesións administrativas e das bateas Tacón III e Manu III.
range: Resolución
url: >-
  https://www.xunta.gal/dog/Publicados/2023/20230206/AnuncioG0427-160123-0001_gl.html
---
<p>Vistos os expedientes instruídos para os efectos de transmisión das bateas <em>Tacón III</em> e <em>Manu III</em> e das concesións administrativas que as amparan, resulta:</p>
    <p>a) Antecedentes:</p>
    <p>Primeiro. Mediante escritos do 13 de decembro de 2022, Francisco Javier Aguín Magdalena solicitou autorización para a transmisión <em>inter vivos</em> das concesións administrativas e das bateas <em>Tacón III</em> e <em>Manu III</em>.</p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia, e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG núm. 41, do 1 de marzo).</p>
    <p>Segunda. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de Proameixa Fernández, S.L. (B70015821), das concesións que se indican a seguir:</p>
    <p>Identificación:</p>
    <p>Tipo: batea. </p>
    <p>Nome: <em>Tacón III</em>.</p>
    <p>Situación: </p>
    <p>Cuadrícula nº: 18.</p>
    <p>Polígono: F.</p>
    <p>Distrito: O Grove (Pontevedra).</p>
    <p>Especies autorizadas: ostra plana (<em>Ostrea edulis</em>) e, con carácter temporal e experimental, ostra rizada (<em>Magallana gigas</em>).</p>
    <p>Título habilitante: concesión.</p>
    <p>Orde de outorgamento: 16.1.1975.</p>
    <p>Remate da vixencia: 15.12.2029.</p>
    <p>Identificación:</p>
    <p>Tipo: batea. </p>
    <p>Nome: <em>Manu III</em>.</p>
    <p>Situación: </p>
    <p>Cuadrícula nº: 131.</p>
    <p>Polígono: A.</p>
    <p>Distrito: O Grove (Pontevedra).</p>
    <p>Especies autorizadas: ostra plana (<em>Ostrea edulis</em>) e, con carácter temporal e experimental, ostra rizada (<em>Magallana gigas</em>).</p>
    <p>Título habilitante: concesión.</p>
    <p>Orde de outorgamento: 21.9.1979.</p>
    <p>Remate da vixencia: 15.12.2029.</p>
    <p>Actuais titulares: Francisco Javier Aguín Magdalena (***5741**) e María Carmen Doce Fernández (***8792**).</p>
    <p>Nova titular: Proameixa Fernández, S.L. (B70015821).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación desta resolución no <em>Diario Oficial de Galicia</em>, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p> Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular das concesións queda subrogada nos dereitos e obrigas dos anteriores desde o momento da formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 16 de xaneiro de 2023</p>
    <footer><p>A conselleira do Mar<br>P.D. (Orde do 21.2.2022)<br>Sonia Lorenzo Santos<br>Xefa territorial de Vigo</p></footer>

