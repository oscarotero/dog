---
date: '2023-02-06'
id: G1618-310123-0001
page: 11886
number: 25
agency: 'Galaria, Empresa Pública de Servizos Sanitarios, S.A.'
section: VI. Anuncios. c) Outros anuncios.
title: >-
  ANUNCIO do 31 de xaneiro de 2023 polo que se procede a dar publicidade á
  Resolución do 18 de xaneiro de 2023, pola que se convoca, para a contratación
  laboral indefinida, o proceso de selección para a cobertura de diversas
  prazas.
range: Anuncio
url: >-
  https://www.xunta.gal/dog/Publicados/2023/20230206/AnuncioG1618-310123-0001_gl.html
---
<p>A Dirección de Galaria, de conformidade co establecido no Decreto 209/2022, do 17 de novembro, polo que se aproba a oferta de emprego público correspondente a prazas de persoal laboral de entidades instrumentais do sector público autonómico da Comunidade Autónoma de Galicia para o ano 2022, co obxecto da posta en marcha e do funcionamento de novos servizos públicos; na Lei 16/2010, do 17 de decembro, de organización e funcionamento da Administración xeral do sector público autonómico de Galicia; na Lei 2/2015, do 29 de abril, do emprego público de Galicia, de acordo co establecido nos artigo 12 e 13 do Convenio colectivo para o persoal laboral do sector sanitario de Galicia xestionado por fundacións públicas sanitarias ou empresas públicas e, en virtude das atribucións que en materia de selección e contratación de persoal lle son conferidas polos estatutos da entidade,</p>
    <h2>RESOLVE:</h2>
    <p>Acordar a publicación do anuncio da convocatoria do proceso selectivo para a cobertura dunha praza de enxeñeiro/a, dunha praza de titulado/a superior experto/a en garantía de calidade, dúas prazas de titulados/as superiores expertos/as en terapias celulares e dúas prazas de técnicos/as de laboratorio de terapias celulares para a contratación laboral indefinida no novo servizo público que prestará o Centro de Fabricación de Inmunoterapias Celulares Avanzadas da Unidade de Produción de Fármacos, situado en Santiago de Compostela.</p>
    <p>As persoas interesadas terán á súa disposición toda a documentación relativa ao proceso en: www.sergas.es (Recursos Humanos/Emprego público/Outros procesos selectivos/Galaria).</p>
    <p>O prazo de presentación de solicitudes será dun mes contado desde o día seguinte ao da publicación desta convocatoria no <em>Diario Oficial de Galicia</em>.</p>
    <p>Santiago de Compostela, 31 de xaneiro de 2023</p>
    <footer><p>Rocío Mosquera Álvarez<br>Directora xerente de Galaria, Empresa Pública de Servizos Sanitarios, S.A.</p></footer>

