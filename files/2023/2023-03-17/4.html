---
date: '2023-03-17'
id: G0655-060323-0003
page: 18522
number: 54
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 6 de marzo de 2023 pola que se establecen as bases para a
  concesión de subvencións ás entidades locais de Galicia para a promoción do
  uso da lingua galega e se procede á súa convocatoria para o ano 2023 (código
  de procedemento PL400A).
range: Orde
url: >-
  https://www.xunta.gal/dog/Publicados/2023/20230317/AnuncioG0655-060323-0003_gl.html
---
<p>BDNS (Identif.): 680907.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>1. As entidades locais de Galicia excluídas as deputacións provinciais.</p>
    <p>2. Os agrupamentos de concellos para a realización dun proxecto común. As súas entidades integrantes nomearán unha entidade representante única que actuará como coordinadora e interlocutora coa Secretaría Xeral de Política Lingüística e que será o receptor da asignación económica.</p>
    <p>3. Estes concellos ou agrupamento de concellos deberán ter unha poboación igual ou superior aos 3.000 habitantes.</p>
    <p>Segundo. Obxecto</p>
    <p>O obxecto desta orde é aprobar as bases e convocar as axudas, en réxime de concorrencia competitiva, destinadas a fomentar a prestación dun servizo lingüístico, mediante a súa creación ou o mantemento ou reforzamento dos existentes, ou a promover a planificación e o desenvolvemento de programas de dinamización da lingua galega, para o ano 2023, en concellos ou en agrupamento de concellos con poboación igual ou superior aos 3.000 habitantes (código de procedemento administrativo PL400A).</p>
    <p>Terceiro. Bases reguladoras</p>
    <p>Orde do 6 de marzo de 2023 pola que se establecen as bases para a concesión de subvencións ás entidades locais de Galicia para a promoción do uso da lingua galega e se procede á súa convocatoria para o ano 2023 (código de procedemento PL400A).</p>
    <p>Publicadas no <em>Diario Oficial de Galicia</em>.</p>
    <p>Cuarto. Contía</p>
    <p>Importe total da convocatoria: 350.000 euros.</p>
    <p>Quinto. Prazo de presentación de solicitudes</p>
    <p>Un mes contado desde o día seguinte ao da publicación da Orde do 6 de marzo de 2023 no <em>Diario Oficial de Galicia</em>.</p>
    <p>Santiago de Compostela, 6 de marzo de 2023</p>
    <footer><p>O conselleiro de Cultura, Educación, <br>Formación Profesional e Universidades<br>P.D. (Orde do 29.7.2022)<br>Manuel Vila López<br>Secretario xeral técnico da Consellería de Cultura, <br>Educación, Formación Profesional e Universidades</p></footer>

