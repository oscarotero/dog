---
date: '2023-03-17'
id: G0657-100323-0005
page: 18529
number: 54
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 9 de marzo de 2023, da Dirección Xeral de Xuventude,
  Participación e Voluntariado, pola que se publica o requirimento de emenda da
  documentación das xustificacións presentadas ao abeiro da Orde do 14 de
  setembro de 2022 pola que se establecen as bases reguladoras e se convocan
  subvencións, de carácter plurianual e en réxime de concorrencia competitiva,
  dirixidas a entidades de acción voluntaria e entidades locais de Galicia para
  a elaboración e execución de proxectos de voluntariado interxeracional no
  medio rural vinculados co proxecto piloto Talento interxeracional, no marco do
  Plan de recuperación, transformación e resiliencia, financiado pola Unión
  Europea-NextGenerationEU, para os anos 2022 e 2023 (código de procedemento
  BS508E).
range: Resolución
url: >-
  https://www.xunta.gal/dog/Publicados/2023/20230317/AnuncioG0657-100323-0005_gl.html
---
<p>A consellería con competencias en materia de política social e xuventude convocou, para os anos 2022 e 2023, a través da Orde do 14 de setembro de 2022, as subvencións dirixidas a entidades de acción voluntaria e entidades locais de Galicia para a elaboración e execución de proxectos de voluntariado interxeracional no medio rural vinculados co proxecto piloto Talento interxeracional, no marco do Plan de recuperación, transformación e resiliencia, financiado pola Unión Europea-NextGenerationEU (<em>Diario Oficial de Galicia</em>, número 184, do 27 de setembro).</p>
    <p>Mediante a Resolución do 15 de decembro de 2022, da Dirección Xeral de Xuventude, Participación e Voluntariado, publicase a Resolución do 14 de decembro de 2022 de concesión das subvencións presentadas ao abeiro da dita Orde do 14 de setembro de 2022 (<em>Diario Oficial de Galicia</em>, número 244, do 26 de decembro).</p>
    <p>O artigo 23 da orde de convocatoria, logo da modificación introducida pola Orde do 2 de decembro de 2022, establece como data límite para presentar a xustificación das actividades desenvolvidas na anualidade de 2022 o día 30 de decembro de 2022.</p>
    <p>Así mesmo, nos números 2 e 3 do dito artigo 23 da orde determínase a documentación necesaria para xustificar a axuda concedida.</p>
    <p>Unha vez revisadas as xustificacións presentadas ao abeiro da dita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado, ben por conter erros ben por non ser suficiente para determinar o cumprimento das condicións impostas e a consecución dos obxectivos previstos no acto da concesión da subvención.</p>
    <p>O artigo 23.5 da dita orde establece que, transcorrido o prazo establecido de xustificación sen presentala ante o órgano administrativo competente, este requirirá a entidade beneficiaria para que, no prazo improrrogable de dez días, a presente. A falta de presentación da xustificación no dito prazo comportará a perda do dereito ao cobramento total ou parcial da subvención, a exixencia do reintegro e as demais responsabilidades establecidas na Lei 9/2007, do 13 de xuño, de subvencións de Galicia. A presentación da xustificación no dito prazo adicional non eximirá a entidade beneficiaria das sancións que, conforme a lei, correspondan.</p>
    <p>Así mesmo, o artigo 20 da orde establece que se publicarán no <em>Diario Oficial de Galicia</em>, de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento e que esta publicación producirá os efectos de notificación.</p>
    <p>Por todo o exposto,</p>
    <h2>RESOLVO:</h2>
    <p>1. Ordenar a publicación no <em>Diario Oficial de Galicia</em> do acto de requirimento da documentación xustificativa da axuda concedida para a anualidade de 2022, ditado polo órgano instrutor do procedemento con data do 2 de marzo de 2023, no cal se relacionan as entidades que deben emendar as xustificacións e/ou completar a documentación preceptiva exixida segundo o establecido nas bases reguladoras e que figura como anexo a esta resolución.</p>
    <p>2. Facer indicación expresa ás entidades beneficiarias que se relacionan no requirimento recollido no anexo de que, no prazo de dez (10) días, contado a partir do día seguinte ao da publicación desta resolución no <em>Diario Oficial de Galicia</em>, emenden a falta ou acheguen os documentos preceptivos conforme se establece na orde de convocatoria. Non o faceren, de conformidade co artigo 23.5 da orde; co artigo 28.10 da Lei 9/2007, do 13 de xuño, e co artigo 45 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño; comportará a perda do dereito ao cobramento total ou parcial da subvención, a exixencia do reintegro e as demais responsabilidades que correspondan.</p>
    <p>3. En caso de dúbida, dificultades técnicas ou necesidade de máis información durante o proceso de emenda da documentación das xustificacións, poderán dirixirse á Consellería de Política Social e Xuventude a través dos teléfonos 981 95 79 20 ou 881 99 65 30.</p>
    <p>Santiago de Compostela, 9 de marzo de 2023</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h3>Requirimento de emenda da documentación xustificativa das axudas concedidas, anualidade 2022</h3>
    <p>Convocatoria: Orde do 14 de setembro de 2022 pola que se establecen as bases reguladoras e se convocan subvencións, de carácter plurianual e en réxime de concorrencia competitiva, dirixidas a entidades de acción voluntaria e entidades locais de Galicia para a elaboración e execución de proxectos de voluntariado interxeracional no medio rural vinculados co proxecto piloto Talento interxeracional, no marco do Plan de recuperación, transformación e resiliencia, financiado pola Unión Europea-NextGenerationEU, para os anos 2022 e 2023 (código de procedemento BS508E).</p>
    <p>Acto administrativo: requirimento de emenda da documentación xustificativa das axudas concedidas ao abeiro da Orde do 14 de setembro de 2022. Anualidade 2022.</p>
    <p>Data do acto: 2 de marzo de 2023.</p>
    <p>Órgano competente: Servizo de Voluntariado e Participación.</p>
    <p>Efectos: as entidades beneficiarias que a seguir se relacionan terán un prazo máximo de dez (10) días hábiles, contados a partir do día seguinte ao da publicación do acto no <em>Diario Oficial de Galicia</em>, para emendar a falta ou achegar os documentos preceptivos. Non o faceren comportará a perda do dereito ao cobramento total ou parcial da subvención, a exixencia do reintegro e as demais responsabilidades que correspondan de conformidade co artigo 23.5 da orde; co artigo 28.10 da Lei 9/2007, do 13 de xuño; e co artigo 45 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño.</p>
    <p>Relación de expedientes:</p>
    <table>
     <thead>
      <tr>
       <td>Nº de exp.</td>
       <td>Solicitante</td>
       <td>NIF da entidade</td>
       <td>Documentación requirida</td>
      </tr>
     </thead>
     <tbody>
      <tr>
       <td>2022/005</td>
       <td>Fundación Amigos de la Barrera</td>
       <td>G32321978</td>
       <td>– Anexo IV: achegar o importe dos gastos xustificados consonte o art. 8, adaptar o número de horas das persoas voluntarias (art. 8.g), copia das nóminas e dos boletíns de cotización á Seguridade Social e o modelo 111 (art. 23.2.d).4)
        – Memoria económica (art. 23.2.b)
        – Documentación acreditativa do pagamento dos gastos de manutención e desprazamento ás persoas voluntarias (art. 23.2.d).2)
        – Presentar os xustificantes de pagamento dos seguros para acreditar a cobertura durante toda a execución do proxecto (art. 23.2.d).3)
        – Documentación xustificativa da existencia dunha contabilidade separada (art. 23.2.f)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6)
        – Proxecto de actividades (art. 10.1.a): revisar o número de persoas beneficiarias e as horas das persoas voluntarias para que sexa acorde ao anexo de solicitude.</td>
      </tr>
      <tr>
       <td>2022/007</td>
       <td>Concello de Ames</td>
       <td>P1500200I</td>
       <td>– Anexo II (art. 23.3.b): debidamente asinado
        – Anexo III (art. 23.3.c)
        – Información e ligazón ao sitio web con información do apoio obtido (art. 23.3.e)
        – Documentación xustificativa da existencia dunha contabilidade separada (art. 23.3.f)
        – Anexo VIII (art. 23.3.g)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/008</td>
       <td>Agrupación de Monterrei e Cualedro</td>
       <td>P3205100E</td>
       <td>– Memoria xustificativa (art. 23.3.a), con indicación das actividades realizadas e dos resultados obtidos na anualidade 2022
        – Información e ligazón ao sitio web con información do apoio obtido (art. 23.3.e)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/010</td>
       <td>Concello das Pontes de García Rodríguez</td>
       <td>P1507100D</td>
       <td>– Xustificación da axuda concedida (art. 23.3)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/011</td>
       <td>Concello de Vedra</td>
       <td>P1509000D</td>
       <td>– Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/012</td>
       <td>Concello da Pobra de Trives</td>
       <td>P3206400H</td>
       <td>– Xustificación da axuda concedida (art. 23.3)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/015</td>
       <td>Concello de Mos</td>
       <td>P3603300I</td>
       <td>– Memoria xustificativa, con indicación das actividades realizadas e dos resultados obtidos (art.&amp;nbsp;23.3.a)
        – Anexo III (art. 23.3.c): indíquese a data de recoñecemento da obriga
        – Conta xustificativa (art. 23.3.d)
        – Información e ligazón ao sitio web con información do apoio obtido (art. 23.3.e)
        – Documentación xustificativa da existencia dunha contabilidade separada (art. 23.3.f)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/018</td>
       <td>Asociación Cultural, Social, Ecolóxica e Económica Os Tres Reinos</td>
       <td>G32345274</td>
       <td>– Memoria económica (art. 23.2.b): complétese e asínese
        – Anexo II (art. 23.2.c): asinado pola persoa secretaria
        – Anexo IV (art. 23.2.d): gastos computables sen IVE
        – Copia das facturas (art. 23.2.d): consonte o establecido no art. 8.f)
        – Información e ligazón ao sitio web con información do apoio obtido (art. 23.2.e)
        – Documentación xustificativa da existencia dunha contabilidade separada (art. 23.2.f)
        – Anexo VIII (art. 23.2.g)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/020</td>
       <td>Fundación Eduardo Pondal</td>
       <td>G70262951</td>
       <td>– Memoria xustificativa (art. 23.2.a): corríxanse os datos do número de parellas e número de persoas voluntarias
        – Memoria económica (art. 23.2.b)
        – Información e ligazón ao sitio web con información do apoio obtido (art. 23.2.e)
        – Documentación xustificativa da existencia dunha contabilidade separada (art. 23.2.f)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/021</td>
       <td>Asociación Esgaia Inserta</td>
       <td>G16918641</td>
       <td>– Xustificación da axuda concedida (art. 23.3)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/023</td>
       <td>Agrupación de Concellos de Vilar de Barrio, Laza e Xunqueira de Ambía</td>
       <td>P3209000C</td>
       <td>– Memoria xustificativa (art. 23.3.a): con indicación das actividades realizadas e dos resultados obtidos na anualidade 2022 e corríxase orzamento
        – Anexo II (art. 23.3.b): corríxase o importe da anualidade 2022
        – Anexo III (art. 23.3.c)
        – Acreditación de ter solicitados tres orzamentos (art. 23.3.d).2.5)
        – Información e ligazón ao sitio web con información do apoio obtido (art. 23.3.e)
        – Documentación xustificativa da existencia dunha contabilidade separada (art. 23.3.f)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/024</td>
       <td>Federación de Centros Xuvenís Don Bosco de Galicia</td>
       <td>G15450828</td>
       <td>– Memoria xustificativa con indicación das actividades realizadas e dos resultados obtidos (art.&amp;nbsp;23.2.a)
        – Memoria económica (art. 23.2.b)
        – Anexo II (art. 23.2.c): corríxanse cantidades
        – Anexo IV (art. 23.2.d): aclárese a duración do contrato do persoal destinado ao proxecto, achéguese contrato e RNT de decembro
        – Información e ligazón ao sitio web con información do apoio obtido (art. 23.2.e)
        – Documentación xustificativa da existencia dunha contabilidade separada (art. 23.2.f)
        – Anexo VIII (art. 23.2.g)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
      <tr>
       <td>2022/025</td>
       <td>ONGD Senvalos</td>
       <td>G70610282</td>
       <td>– Memoria xustificativa con indicación das actividades realizadas e dos resultados obtidos (art.&amp;nbsp;23.2.a)
        – Memoria económica (art. 23.2.b)
        – Anexo IV (art. 23.2.d)
        – Información e ligazón ao sitio web con información do apoio obtido (art. 23.2.e)
        – Documentación xustificativa da existencia dunha contabilidade separada (art. 23.2.f)
        – Anexo VIII (art. 23.2.g)
        – Relación nominal das persoas voluntarias participantes e acreditación de ter asinado o correspondente compromiso de colaboración (art. 18.6).</td>
      </tr>
     </tbody>
    </table>

