---
date: '2023-03-17'
id: V0653-270223-0002
page: 18738
number: 54
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 23 de febreiro de 2023, da Xefatura Territorial da Coruña, polo que
  se somete a información pública a solicitude de outorgamento da autorización
  administrativa previa, de construción e declaración de utilidade pública, en
  concreto, dunha instalación de distribución de enerxía eléctrica no concello
  da Coruña (expediente IN407A 2023/006-1).
range: Acordo
url: >-
  https://www.xunta.gal/dog/Publicados/2023/20230317/AnuncioV0653-270223-0002_gl.html
---
<p>Expediente: IN407A 2023/006-1.</p>
    <p>Solicitante/promotora: UFD Distribución Electricidad, S.A.</p>
    <p>Denominación: LAT 66 kV CTO.1 Morás-Carral. Distancias antirregulamentarias entre o apoio núm. 28 e o apoio núm. 32.</p>
    <p>Concello: A Coruña.</p>
    <p>1. Características técnicas:</p>
    <p>– Modificación, respectando o seu actual trazado, do treito da liña LAT 66 kV subestación Morás-subestación Carral de 674 metros de lonxitude comprendido entre os seus apoios núm. 28 e núm. 32, autorizado no expediente 5.912, consistente na substitución do apoio núm. 30 (matrícula 92004729) metálico tipo celosía AL-SUS/U70-BS, polo novo apoio metálico tipo celosía AL-AM-O-3000/14,90-T2/1,3T/1×CA-120-66-IV, que pasará a ser identificado como apoio núm. 30N e que se desprazará cinco (5) metros cara ao apoio núm. 31 existente respecto da localización actual do apoio núm. 30.</p>
    <p>– Esta operación implicará a retirada provisional do condutor tipo AL-AC-18.2 no treito da liña comprendido entre os seus apoios núm. 28 e núm. 32 e da fibra óptica tipo AUT-24 no treito comprendido entre os seus apoios núm. 28 e núm. 31 para proceder á súa posterior reinstalación e regulado nos treitos indicados unha vez instalado o apoio proxectado, a demolición da cimentación existente do actual apoio núm. 30, o recheo da cepa que se vai retirar e a construción dunha nova cimentación para o apoio núm. 30N proxectado.</p>
    <p>– Instalación de posta a terra dobre con picas no novo apoio núm. 30N proxectado.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta ao presente acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da última publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 23 de febreiro de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>LAT 66 kV CTO.1 Morás-Carral. Distancias antirregulamentarias entre o apoio núm. 28 e o apoio núm. 32</h2>
    <h2>Relación de bens e dereitos afectados-termo municipal da Coruña</h2>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio<br>(LMT, CT e/ou apoios)</td>
       <td colspan="2">LMT aérea
        (servidume de paso de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>CT/núm. do apoio</td>
       <td>Superficie (m²)</td>
       <td>Lonxitude (m)</td>
       <td>Superficie (m²)</td>
      </tr>
      <tr>
       <td>1</td>
       <td>Elisa Meijide Iglesias
        José María Teijido Iglesias
        Herdeiros de José Enrique Parada Iglesias</td>
       <td>Polígono 11, parcela 106</td>
       <td>Cotos</td>
       <td>Novo apoio 30N</td>
       <td>4</td>
       <td></td>
       <td></td>
       <td>Agrario</td>
      </tr>
     </tbody>
    </table>

