---
date: '2023-08-01'
id: O150-200723-0001
page: 46601
number: 145
agency: Escola Galega de Administración Pública
section: III. Outras disposicións.
title: >-
  RESOLUCIÓN do 21 de xullo de 2023 pola que se convocan cursos de formación
  para persoal da Corporación Radio e Televisión de Galicia, S.A.
range: Resolución
url: >-
  https://www.xunta.gal/dog/Publicados/2023/20230801/AnuncioO150-200723-0001_gl.html
---
<p>De acordo co convenio de colaboración subscrito o 6 de xullo de 2023 entre a Corporación Radio e Televisión de Galicia, S.A. (en diante, CRTVG) e a Escola Galega de Administración Pública (en diante, EGAP) para a convocatoria e o desenvolvemento de actividades de formación, divulgación e investigación,</p>
    <h2>RESOLVO:</h2>
    <p>Convocar os cursos que figuran no anexo II, que deberá desenvolverse segundo as bases detalladas no anexo I. </p>
    <p>Santiago de Compostela, 21 de xullo de 2023</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>ANEXO I</h2>
    <p>Primeira. <em>Requisitos das persoas participantes</em></p>
    <p>Poderán participar na acción formativa convocada nesta resolución os/as empregados/as públicos/as que presten servizo na Corporación Radio e Televisión de Galicia, S.A. (en diante, CRTVG), que se atopen en situación de servizo activo (incluído o persoal que teña concedido un permiso por motivos de conciliación da vida persoal, familiar e laboral) e reúnan os requisitos establecidos nesta convocatoria e para cada un dos casos no anexo II.</p>
    <p>Segunda. <em>Desenvolvemento das actividades de formación</em></p>
    <p>As actividades formativas realizaranse cos requirimentos, a duración e as condicións que para cada unha delas se indiquen na convocatoria. A información relativa ao desenvolvemento das actividades, así como as súas posibles modificacións, será actualizada e ampliada na páxina web https://egap.xunta.gal</p>
    <p>Terceira. <em>Acceso ás actividades formativas de emerxencia e primeira intervención</em></p>
    <p>O acceso será a través da páxina web da EGAP: (EGAP) https:// egap.xunta.gal e unha vez dentro haberá que seguir as seguintes instrucións:</p>
    <p>1. É preciso estar rexistrado na área de matrícula da EGAP. Para iso ten que premer na icona «área de matrícula» da páxina web da EGAP e rexistrarse premendo en «rexistrar unha conta para acceder ás aplicacións», situada na parte inferior da pantalla (no caso de que o/a traballador/a xa estivera rexistrado/a este paso non será necesario).</p>
    <p>2. A EGAP procederá á matriculación do alumnado indicado pola Corporación Radio e Televisión de Galicia, S.A.</p>
    <p>3. Unha vez rexistrado/a e matriculado/a poderá acceder ao curso o día do seu comezo.</p>
    <p>4. Antes de que comece o curso, o/a titor/a enviaralle un correo electrónico ao alumnado coa guía do curso, que conterá a data de comezo, as instrucións, os obxectivos, o cronograma e o método de avaliación do curso.</p>
    <p>5. As persoas interesadas en recibir mensaxes sobre o proceso de selección deberán facilitar un enderezo de correo electrónico e/ou un número de teléfono móbil.</p>
    <p>6. A EGAP adoptará as medidas necesarias para facilitar a presentación das solicitudes. As dúbidas, as dificultades técnicas e as peticións de información complementaria serán atendidas a través dos números de teléfono 981 54 62 57, 981 54 62 54 e 981 54 63 35 en horario de atención ao publico (das 9.00 ás 14.00 horas) e do enderezo de correo electrónico xestion.egap@xunta.gal</p>
    <p>Cuarta. <em>Comprobación de datos</em></p>
    <p>1. Conforme o disposto no artigo 28.2 da Lei 39/2015, do 1 de outubro, do procedemento administrativo común das administracións públicas, para a tramitación do procedemento de selección consultaranse automaticamente os datos das persoas solicitantes das accións formativas necesarios para realizar o proceso de selección, agás que a persoa interesada se opuxese a iso. Neste caso, a persoa interesada deberá indicalo incluíndo os motivos de oposición relacionados coa súa situación particular e achegar ademais unha copia dos documentos a cuxa consulta se opón a través do seguinte enderezo electrónico: xestion.egap@xunta.gal</p>
    <p>2. No caso de que as persoas interesadas se opoñan a esta consulta deberán indicalo expresamente incluíndo os motivos de oposición relacionados coa súa situación particular e achegar os documentos que indiquen a súa situación administrativa, tipo de persoal e antigüidade na Administración a través do seguinte enderezo electrónico xestion.egap@xunta.gal</p>
    <p>3. Excepcionalmente, no caso de que algunha circunstancia imposibilitase a obtención dos citados datos, poderase solicitar ás persoas interesadas a presentación dos documentos correspondentes.</p>
    <p>4. A EGAP poderá pedir as certificacións necesarias para realizar a selección.</p>
    <p>Quinta. <em>Criterios de selección</em></p>
    <p>A Corporación Radio e Televisión de Galicia, S.A. indicará o persoal que realizará esta formación.</p>
    <p>O criterio de selección será por orde de inscrición ata esgotar a totalidade das prazas.</p>
    <p>Sexta. <em>Publicación das relacións do alumnado seleccionado</em></p>
    <p>1. A EGAP publicará no enderezo https://egap.xunta.gal unha relación das persoas seleccionadas para participar en cada curso, de acordo co disposto no artigo 45.1.b) da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>O prazo de presentación de alegacións será de dez días desde a súa publicación, de acordo co artigo 68.1 da Lei 39/2015, do 1 de outubro, do procedemento administrativo común das administracións públicas.</p>
    <p>2. Logo de transcorrer o prazo de alegacións, a EGAP publicará no enderezo https://egap.xunta.gal a listaxe definitiva de persoas admitidas no curso. Contra esta listaxe poderase interpoñer recurso de alzada no prazo dun mes desde a dita publicación, de acordo co disposto polos artigos 112.1, 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Sétima. <em>A asistencia</em></p>
    <p> A asistencia:</p>
    <p>a) Son obrigatorias a asistencia ás sesións da actividade formativa e mais a puntualidade.</p>
    <p>b) Durante a actividade formativa terá lugar un control permanente de asistencia e puntualidade, incluídos controis extraordinarios.</p>
    <p>c) As faltas de asistencia:</p>
    <p>1. Non poden superar en ningún caso o 10 % das horas lectivas. En todo caso, as faltas de asistencia deberán xustificarse documentalmente ante as persoas responsables da actividade formativa nun prazo máximo de 10 días contados a partir do día da finalización desta actividade. As persoas que incumpran o antedito perderán o dereito ao certificado de participación na actividade formativa.</p>
    <p>2. Aquelas persoas cuxas faltas de asistencia superen o 50 % das horas lectivas presenciais, pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>Oitava. <em>Superación da actividade formativa</em></p>
    <p>Para poder superar a actividade de formación, o alumnado deberá superar unha proba de avaliación que se realizará ao final dela. </p>
    <p>Novena. <em>Certificados</em></p>
    <p>Para a obtención do certificado de aproveitamento o alumnado deberá obter a avaliación positiva do seu profesorado, o cal emitirá un informe en que declare apto/a ou non apto/a cada alumno/a en función do resultado da proba de avaliación. </p>
    <p>Décima. <em>Facultades da EGAP e da Corporación Radio e Televisión de Galicia, S.A.</em></p>
    <p>1. A EGAP e a Corporación Radio e Televisión de Galicia, S.A. poderán modificar o desenvolvemento, as datas e os lugares da actividade formativa, así como resolver todas as continxencias que poidan xurdir. Tamén lle corresponde a ambos os dous organismos prover canto sexa necesario para a execución e cumprimento desta resolución.</p>
    <p>2. No suposto de que o número de admitidos/as sexa inferior ao 50 % das prazas convocadas, a EGAP e a Corporación Radio e Televisión de Galicia, S.A. resérvanse o dereito a suspender ou cancelar a actividade, caso en que empregarán os medios de notificación ás persoas interesadas previstos na normativa vixente.</p>
    <p>3. A EGAP e a Corporación Radio e Televisión de Galicia, S.A. garantirán na actividade derivada desta convocatoria a promoción da igualdade real e efectiva entre mulleres e homes, a eliminación de calquera tipo de discriminación e o fomento dos dereitos de conciliación.</p>
    <h2>ANEXO II</h2>
    <table>
     <thead>
      <tr>
       <td>Código</td>
       <td>Denominación</td>
       <td>Persoal destinatario</td>
       <td>Prazas</td>
       <td>Horas</td>
       <td>Cualificación</td>
       <td>Modalidade/<br>localidade</td>
       <td>Data inicio</td>
       <td>Data fin</td>
       <td>Data exame</td>
      </tr>
     </thead>
     <tbody>
      <tr>
       <td colspan="10">Lingua galega</td>
      </tr>
      <tr>
       <td rowspan="2">CV23059</td>
       <td rowspan="2">A normativa do galego estándar: actualización gramatical, ortográfica e léxica</td>
       <td rowspan="2">Persoal da Corporación Radio e Televisión de Galicia, S.A. (CRTVG)</td>
       <td rowspan="2">30</td>
       <td rowspan="2">40</td>
       <td rowspan="2">Aproveitamento</td>
       <td rowspan="2">Teleformación<br>+ telepresenza</td>
       <td>11.9.2023</td>
       <td>4.10.2023</td>
       <td rowspan="2">9.10.2023 ás 16.30 horas</td>
      </tr>
      <tr>
       <td colspan="2">Telepresenza:
        – 12 e 28 de setembro das 16.30 ás 18.30 horas.
        – 14, 19, 21 e 26 de setembro das 6.30 ás 19.30 horas.</td>
      </tr>
      <tr>
       <td colspan="10">Portal de idiomas</td>
      </tr>
      <tr>
       <td>CV23064</td>
       <td>Lingua inglesa. Nivel intermedio 1 (nivel 6)</td>
       <td>Persoal da Corporación Radio e Televisión de Galicia, S.A. (CRTVG)</td>
       <td>50</td>
       <td>50</td>
       <td>Aproveitamento</td>
       <td>Teleformación</td>
       <td>18.9.2023</td>
       <td>6.11.2023</td>
       <td>9.11.2023 ás 17.30 horas</td>
      </tr>
      <tr>
       <td colspan="10">Plan formativo ofimático de Galicia</td>
      </tr>
      <tr>
       <td>CV23060</td>
       <td>Aplicacións informáticas de follas de cálculo (LibreOffice Calc)</td>
       <td>Persoal da Corporación Radio e Televisión de Galicia, S.A. (CRTVG)</td>
       <td>50</td>
       <td>50</td>
       <td>Aproveitamento</td>
       <td>Teleformación</td>
       <td>18.9.2023</td>
       <td>6.11.2023</td>
       <td>9.11.2023 ás 16.30 horas</td>
      </tr>
      <tr>
       <td>CV23061</td>
       <td>Aplicacións informáticas de tratamento de textos (LibreOffice Writer)</td>
       <td>Persoal da Corporación Radio e Televisión de Galicia, S.A. (CRTVG)</td>
       <td>50</td>
       <td>30</td>
       <td>Aproveitamento</td>
       <td>Teleformación</td>
       <td>26.9.2023</td>
       <td>26.10.2023</td>
       <td>2.11.2023 ás 16.30 horas</td>
      </tr>
      <tr>
       <td colspan="10">Administración electrónica, protección de datos e calidade administrativa</td>
      </tr>
      <tr>
       <td>CV23063</td>
       <td>Introdución á protección de datos persoais e garantía dos dereitos dixitais</td>
       <td>Persoal da Corporación Radio e Televisión de Galicia, S.A. (CRTVG)</td>
       <td>50</td>
       <td>30</td>
       <td>Aproveitamento</td>
       <td>Teleformación</td>
       <td>23.10.2023</td>
       <td>22.11.2023</td>
       <td>27.11.2023 ás 17.00 horas</td>
      </tr>
      <tr>
       <td colspan="10">Comunicación, organización do traballo e mellora das habilidades</td>
      </tr>
      <tr>
       <td>CV23066</td>
       <td>Organización e simplificación do traballo administrativo</td>
       <td>Persoal da Corporación Radio e Televisión de Galicia, S.A. (CRTVG)</td>
       <td>50</td>
       <td>12</td>
       <td>Aproveitamento</td>
       <td>Teleformación</td>
       <td>3.11.2023</td>
       <td>16.11.2023</td>
       <td>21.11.2023 ás 18.00 horas</td>
      </tr>
      <tr>
       <td>CV23067</td>
       <td>Prevención e xestión de conflitos</td>
       <td>Persoal da Corporación Radio e Televisión de Galicia, S.A. (CRTVG)</td>
       <td>50</td>
       <td>25</td>
       <td>Aproveitamento</td>
       <td>Teleformación</td>
       <td>26.9.2023</td>
       <td>20.10.2023</td>
       <td>26.10.2023 ás 18.00 horas</td>
      </tr>
      <tr>
       <td>CV23068</td>
       <td>Protocolo institucional na Administración pública</td>
       <td>Persoal da Corporación Radio e Televisión de Galicia, S.A. (CRTVG)</td>
       <td>50</td>
       <td>20</td>
       <td>Aproveitamento</td>
       <td>Teleformación</td>
       <td>2.11.2023</td>
       <td>22.11.2023</td>
       <td>27.11.2023 ás 18.00 horas</td>
      </tr>
      <tr>
       <td colspan="10">Igualdade e violencia de xénero</td>
      </tr>
      <tr>
       <td>CV23062</td>
       <td>Básico en igualdade e prevención e loita contra a violencia de xénero</td>
       <td>Persoal da Corporación Radio e Televisión de Galicia, S.A. (CRTVG)</td>
       <td>50</td>
       <td>20</td>
       <td>Aproveitamento</td>
       <td>Teleformación</td>
       <td>11.9.2023</td>
       <td>29.9.2023</td>
       <td>4.10.2023 ás 16.30 horas</td>
      </tr>
      <tr>
       <td>CV23065</td>
       <td>Muller, medios de comunicación e TIC</td>
       <td>Persoal da Corporación Radio e Televisión de Galicia, S.A. (CRTVG)</td>
       <td>50</td>
       <td>25</td>
       <td>Aproveitamento</td>
       <td>Teleformación</td>
       <td>26.10.2023</td>
       <td>20.11.2023</td>
       <td>24.11.2023 ás 17.30 horas</td>
      </tr>
     </tbody>
    </table>

