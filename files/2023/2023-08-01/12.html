---
date: '2023-08-01'
id: G0690-210723-0002
page: 46607
number: 145
agency: 'Vicepresidencia Primeira e Consellería de Presidencia, Xustiza e Deportes'
section: IV. Oposicións e concursos.
title: >-
  ORDE do 12 de xullo de 2023 pola que se anuncia a convocatoria pública para a
  provisión, polo sistema de libre designación, dun posto de traballo vacante
  nesta consellería (PR.C99.00.000.36560.010).
range: Orde
url: >-
  https://www.xunta.gal/dog/Publicados/2023/20230801/AnuncioG0690-210723-0002_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia, e nos artigos 25 e 26 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e en uso das atribucións conferidas polo artigo 17.2.c) da citada lei,</p>
    <footer><p>DISPOÑO:</p></footer>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I desta orde.</p>
    <p>Segundo. Poderá concorrer a ela o persoal funcionario de carreira que reúna as condicións que para o posto de traballo se sinalan no anexo I.</p>
    <p>Terceiro. As solicitudes, segundo o modelo que se inclúe no anexo II, dirixiranse á Secretaría Xeral Tecnica da Vicepresidencia Primeira e Consellería de Presidencia, Xustiza e Deportes e presentaranse obrigatoriamente por medios electrónicos a través do formulario normalizado correspondente ao procedemento administrativo PR004, dispoñible na sede electrónica da Xunta de Galicia, https://sede.xunta.gal, no prazo de quince (15) días hábiles contados a partir do día seguinte ao da publicación desta convocatoria no <em>Diario Oficial de Galicia</em>.</p>
    <p>Para a presentación electrónica poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365).</p>
    <p>De conformidade co artigo 68.4 da Lei 39/2015, do 1 de outubro, do procedemento administrativo común das administracións públicas, as persoas interesadas que presenten a súa solicitude presencialmente serán requiridas para que a emenden a través da súa presentación electrónica. Para estes efectos, considerase como data de presentación da solicitude aquela en que sexa realizada a emenda.</p>
    <p>Cuarto. As persoas solicitantes deberán unir coa petición o seu currículo e xustificar documentalmente os méritos que aleguen mediante certificación ou copia electrónica auténtica.</p>
    <p>Quinto. No caso de que resulte seleccionada para ocupar o posto de traballo que se anuncia no anexo I desta orde unha persoa con destino noutra Administración pública, tramitarase o seu traslado a esta comunidade autónoma conforme o artigo 29 do Decreto 151/2022, do 4 de agosto.</p>
    <p>Sexto. A resolución desta convocatoria publicarase no <em>Diario Oficial de Galicia</em> e poderase declarar deserto o posto de traballo, se se considera oportuno.</p>
    <p>Sétimo. O prazo de toma de posesión do novo destino obtido será de tres días hábiles, se non implica cambio de residencia, ou de sete días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, de conformidade co establecido no artigo 8 do Decreto 151/2022, do 4 de agosto.</p>
    <p>O prazo posesorio empezará a contar a partir do día seguinte ao do cesamento, que se deberá producir dentro dos tres días hábiles seguintes ao da publicación da resolución no <em>Diario Oficial de Galicia</em>, ou desde a data en que se comunique a resolución do traslado á Comunidade Autónoma, para o caso do persoal funcionario doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión deberase computar desde o día seguinte ao da publicación da resolución no <em>Diario Oficial de Galicia</em>.</p>
    <p>Oitavo. Contra esta orde, que esgota a vía administrativa, as persoas interesadas poderán interpor recurso potestativo de reposición perante o vicepresidente primeiro e conselleiro de Presidencia, Xustiza e Deportes, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administración públicas, ou poderán impugnala directamente perante o xulgado do contencioso-administrativo competente no prazo de dous meses, contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de xullo de 2023</p>
    <footer><p>Diego Calvo Pouso<br>Vicepresidente primeiro e conselleiro de Presidencia, Xustiza e Deportes</p></footer>
    <h2>ANEXO I</h2>
    <p>Denominación do posto: secretario/a territorial.</p>
    <p>Código do posto: PR.C99.00.000.36560.010.</p>
    <p>Centro directivo ou dependencia: Delegación Territorial de Vigo.</p>
    <p>Corpo ou escala: xeral/especial.</p>
    <p>Grupo/Subgrupo: A1.</p>
    <p>Nivel: 30.</p>
    <p>Tipo de adscrición: A13 (adscrición indistinta a funcionarios da Xunta de Galicia, Estado e comunidades autónomas e Administración de xustiza).</p>
    <p>Tipo de adscrición: A12: (adscrición indistinta a funcionarios da Xunta de Galicia, Estado e comunidades autónomas e Administración local).</p>
    <p>Formación específica: 640 (para persoal doutra Administración, curso de perfeccionamento de galego (R.I.).</p>
    <p>Localidade: Vigo.</p>

