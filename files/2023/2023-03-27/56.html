---
date: '2023-03-27'
id: L257-070323-0001
page: 20608
number: 60
agency: Concello de Vigo
section: VI. Anuncios. b) Administración local.
title: >-
  ANUNCIO do 20 de xaneiro de 2023 de aprobación definitiva do estudo de detalle
  para World Car Center (expediente 18423/411).
range: Anuncio
url: >-
  https://www.xunta.gal/dog/Publicados/2023/20230327/AnuncioL257-070323-0001_gl.html
---
<p>O Pleno do Concello de Vigo, na sesión ordinaria do día 28 de decembro de 2022, adoptou o seguinte acordo:</p>
    <p>«Primeiro. Prestar aprobación definitiva a este estudo de detalle, formulado pola entidade Consorcio Zona Franca de Vigo, co obxecto do reaxuste de aliñacións das parcelas sitas nos números 34-36, 38-40 e 42 da avenida Alcalde Portanet, documentación técnica refundida inserida no Rexistro electrónico desta XMU con data do 15 de novembro de 2022 co cód. sol. web: W793886-9175 e número de documento 220283694, instrumento urbanístico redactado polo estudio de arquitectura Vaillo + Irigaray Architects con data de outubro de 2022, e asinado con firma dixital válida por Antonio Vaillo Daniel (arquitecto do COAVN colexiado nº 1181) e Juan Luis Irigaray (arquitecto do COAVN colexiado nº 841).</p>
    <p>Segundo. Ordenar a realización dos trámites administrativos recollidos nos artigos 82 e 88 da Lei 2/2016, do 10 de febreiro, do solo de Galicia, e concordantes do seu regulamento de desenvolvemento, para os efectos da eficacia deste acto de aprobación definitiva e a súa entrada en vigor, mediante a publicación deste acordo no DOG e, posteriormente, remitir un exemplar do instrumento definitivamente aprobado en soporte dixital e debidamente dilixenciado á Consellería de Medio Ambiente, Territorio e Vivenda para a súa inscrición no Rexistro de Planeamento Urbanístico de Galicia. Recibido o certificado de inscrición, publicarase a normativa no <em>Boletín Oficial </em>da provincia de Pontevedra.</p>
    <p>Terceiro. Notificarlles este acordo á entidade promotora, así como a todos os interesados neste procedemento, mediante traslado literal da certificación de aprobación definitiva do presente acordo.</p>
    <p>Cuarto. O contido íntegro do instrumento definitivamente aprobado estará dispoñible na sede electrónica do Concello de Vigo, nun enderezo electrónico creado para tales efectos, así como no Portal de transparencia.</p>
    <p>Quinto. Remitirlles un exemplar da documentación aprobada definitivamente, debidamente dilixenciada, aos correspondentes organismos da Administración estatal e autonómica con competencias sectoriais na materia, en atención ás consideracións e/ou observacións realizadas nos ditos informes sectoriais emitidos e que constan incorporados ao expediente de razón.</p>
    <p>Sexto. Contra este acordo, que ten o carácter de disposición administrativa de carácter xeral, poderase interpoñer recurso contencioso-administrativo, no prazo de (2) dous meses a partir do día seguinte ao da súa publicación (artigo 84.1 da LSG e 201.1 do seu regulamento), consonte o disposto no artigo 46.1 da LRXCA, ante a Sala do Contencioso-Administrativo do Tribunal Superior de Xustiza de Galicia, sen prexuízo do exercicio doutras accións legais que se consideren convenientes e sexan conforme dereito».</p>
    <p>Vigo, 20 de xaneiro de 2023</p>
    <footer><p>O alcalde<br>P.D. (Resolución do 11.7.2019)<br>María José Caride Estévez<br>Vicepresidenta da Xerencia Municipal de Urbanismo</p></footer>

