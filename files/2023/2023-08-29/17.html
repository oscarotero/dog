---
date: '2023-08-29'
id: G0692-030823-0004
page: 50966
number: 163
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 31 de xullo de 2023, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello de Vigo (expediente IN407A 2022/341-4 modificado).
range: Resolución
url: >-
  https://www.xunta.gal/dog/Publicados/2023/20230829/AnuncioG0692-030823-0004_gl.html
---
<p>O 25 de agosto de 2022, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada LMTS, CT As Fontiñas de Abaixo.</p>
    <p>O 28 de febreiro de 2023, esta xefatura territorial ditou unha resolución de autorización administrativa previa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción da instalación eléctrica no concello de Vigo (expediente IN407A 2022/341-4), coas seguintes características técnicas:</p>
    <p>– Liña de media tensión subterránea (LMTS) a 15 kV con condutor tipo RHZ, de 614 metros de lonxitude, con orixe e final na LMT SDM711, entre o apoio A1ACOUEL//D32 e a LMT ao centro de transformación existente 36CMC7 Alza, facendo entrada e saída no centro de transformación proxectado. Centro de transformación a 250 kVA, con RT 15 kV/400 V, situado nas Fontiñas, Vigo (Pontevedra).</p>
    <p>Debido á necesidade de recuar o centro de transformación que será instalado na parcela con referencia catastral 54057A058002090000AZ, a liña de media tensión subterránea sofre unha lixeira variación no seu trazado, pasando a ter unha lonxitude total de 617 metros.</p>
    <p>Unha vez realizadas as modificacións anteriormente descritas e para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a nova petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América, 38, 28028 Madrid.</p>
    <p>Denominación: LMTS, CT Fontiñas de abaixo (modificado).</p>
    <p>Situación: Vigo.</p>
    <p>Características técnicas finais:</p>
    <p>– Liña de media tensión subterránea (LMTS) a 15 kV con condutor tipo RHZ, de 617 metros de lonxitude, con orixe e final na LMT SDM711, entre o apoio A1ACOUEL//D32 e a LMT ao centro de transformación existente 36CMC7 Alza, facendo entrada e saída no centro de transformación proxectado. Centro de transformación a 250 kVA, con RT 15 kV/400 V, situado nas Fontiñas, Vigo (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno 43, 36071 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Consellería de Economía, Industria e Innovación (https://economia.xunta.gal/transparencia/documentos-sometidos-a-informacion-publica?langId=gl_ES) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 31 de xullo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <p>Núm. de expediente: IN407A 2022/341-4 modificado.</p>
    <p>Denominación: LMTS, CT As Fontiñas de Abaixo.</p>
    <p>Concello: Vigo.</p>
    <table>
     <tbody>
      <tr>
       <td rowspan="2">Núm.</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titular</td>
       <td rowspan="2">CT (m²)</td>
       <td colspan="2">Afeccións</td>
      </tr>
      <tr>
       <td>ml sub.</td>
       <td>m² sub.</td>
      </tr>
      <tr>
       <td>1</td>
       <td>Penis</td>
       <td>Monte baixo</td>
       <td>54057A058002090000AZ</td>
       <td>Manuel Rodríguez Mosquera e outros</td>
       <td>16,81</td>
       <td>4,30</td>
       <td>17,21</td>
      </tr>
     </tbody>
    </table>

