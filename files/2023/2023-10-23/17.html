---
date: '2023-10-23'
id: G0597-181023-0002
page: 58325
number: 201
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 17 de outubro de 2023, do tribunal nomeado para xulgar o proceso
  selectivo extraordinario de estabilización derivado da Lei 20/2021, do 28 de
  decembro, pola quenda de acceso libre e mediante o sistema de
  concurso-oposición, para o ingreso na categoría 100 do grupo III de persoal
  laboral da Xunta de Galicia, bombeiro/a forestal xefe/a de brigada, convocado
  pola Resolución do 22 de decembro de 2022 (Diario Oficial de Galicia número
  245, do 27 de decembro), modificada polas resolucións do 20 de xaneiro de 2023
  (Diario Oficial de Galicia número 15, do 23 de xaneiro) e do 6 de febreiro de
  2023 (Diario Oficial de Galicia número 26, do 7 de febreiro), pola que se fai
  pública a data, a hora e o lugar de realización do primeiro exercicio do
  proceso selectivo.
range: Resolución
url: >-
  https://www.xunta.gal/dog/Publicados/2023/20231023/AnuncioG0597-181023-0002_gl.html
---
<p>Na sesión que tivo lugar o 17 de outubro de 2023, o tribunal nomeado pola Resolución da Consellería de Facenda e Administración Pública do 5 de outubro de 2023 (DOG núm. 192, do 9 de outubro) para cualificar o proceso selectivo extraordinario de estabilización derivado da Lei 20/2021, do 28 de decembro, pola quenda de acceso libre e mediante o sistema de concurso-oposición, para o ingreso na categoría 100 do grupo III de persoal laboral da Xunta de Galicia, bombeiro/a forestal xefe/a de brigada, convocado pola Resolución da Consellería de Facenda e Administración Pública do 22 de decembro de 2022 (DOG núm. 245, do 27 de decembro), modificada polas resolucións do 20 de xaneiro de 2023 (DOG núm. 15, do 23 de xaneiro) e do 6 de febreiro de 2023 (DOG núm. 26, do 7 de febreiro), acordou, de conformidade co disposto na base III.1.2.6 da convocatoria, que o primeiro exercicio do proceso selectivo, pola quenda de acceso libre, terá lugar o día 6 de novembro de 2023, en chamamento único que se iniciará ás 16.00 horas, no pavillón 1 da Feira Internacional de Galicia Abanca en Silleda.</p>
    <p>As persoas aspirantes deberán ir provistas de DNI ou de documento fidedigno acreditativo da súa identidade, a xuízo do tribunal, lapis do número 2 e goma de borrar. </p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poidan valer as persoas aspirantes para auxiliarse na realización do exercicio. Non se habilitará ningún servizo de recollida de móbiles. </p>
    <p>Santiago de Compostela, 17 de outubro de 2023</p>
    <footer><p>Carlos José Calzadilla Bouzón<br>Presidente do tribunal</p></footer>

