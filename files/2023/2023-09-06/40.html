---
date: '2023-09-06'
id: C141-220823-0001
page: 51762
number: 169
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 14 de xullo de 2023 pola que se publica o concurso público, con
  procedemento aberto e sistema multicriterio, para a selección de ofertas do
  proxecto concesional e posterior tramitación como concesión administrativa de
  ocupación de dominio público portuario no porto de Tragove (Cambados) para a
  explotación de edificación e instalacións anexas para a actividade de
  acuicultura e outras complementarias ás portuarias (expediente PRG-2023-0075).
range: Resolución
url: >-
  https://www.xunta.gal/dog/Publicados/2023/20230906/AnuncioC141-220823-0001_gl.html
---
<p>1. Entidade adxudicadora:</p>
    <p>a) Organismo: entidade pública empresarial Portos de Galicia.</p>
    <p>b) Dependencia que tramita o expediente: Área de Explotación e Planificación Portuaria.</p>
    <p>c) Número de expediente: PRG-2023-0075.</p>
    <p>2. Obxecto do contrato:</p>
    <p>a) Descrición do obxecto: concesión administrativa de ocupación do dominio público portuario para a explotación de edificación e instalacións anexas para a actividade de acuicultura e outras complementarias ás portuarias.</p>
    <p>b) Lugar da concesión: porto de Tragove-T.M. Cambados.</p>
    <p>c) Prazo da concesión: ata un máximo de cincuenta (50) anos, conforme o descrito na cláusula 7 do prego de bases que rexe a presente contratación.</p>
    <p>3. Tramitación, procedemento e forma de adxudicación:</p>
    <p>a) Tramitación: ordinaria.</p>
    <p>b) Procedemento: aberto.</p>
    <p>c) Forma de adxudicación: oferta máis vantaxosa, tendo en conta os criterios de valoración das ofertas que figuran na cláusula 12.2 do prego de bases do concurso.</p>
    <p>4. Taxas de explotación: as especificadas na cláusula 8 do prego de bases do concurso.</p>
    <p>5. Obtención de documentación e información:</p>
    <p>a) Entidade: entidade pública empresarial Portos de Galicia.</p>
    <p>b) Domicilio: praza de Europa, 5 A-6ª polígono das Fontiñas (Área Central).</p>
    <p>c) Localidade e código postal: Santiago de Compostela 15707.</p>
    <p>d) Teléfono: 881 99 52 70.</p>
    <p>e) Fax: 981 54 53 24.</p>
    <p>f) Data límite de obtención de documentos e información: coincide coa data límite de presentación de ofertas.</p>
    <p>g) Perfil do contratante: o prego de bases desta convocatoria poderase obter no seguinte enderezo da internet:</p>
    <p>https://www.contratosdegalicia.gal/consultaOrganismo.jsp?lang=gl&amp;ID=800&amp;N=34&amp;OR=34&amp;SORT=2&amp;ORDER=2</p>
    <p>6. Requisitos específicos do solicitante: os especificados no prego de bases.</p>
    <p>7. Presentación de ofertas e das solicitudes de participación:</p>
    <p>a) Data límite de presentación: o prazo de presentación de proposicións será de trinta (30) días naturais contados a partir do día seguinte ao da publicación deste anuncio no Diario Oficial de Galicia, e rematará ás catorce (14.00) horas do último día. En caso de que o mencionado día coincida en sábado ou festivo, o prazo de admisión das proposicións rematará ás catorce (14.00) horas do día hábil seguinte.</p>
    <p>b) Documentación que hai que presentar: as proposicións presentaranse en dous (2) arquivos electrónicos, segundo se especifica no prego de bases do concurso.</p>
    <p>c) Lugar de presentación: presentación electrónica a través do sistema de licitación electrónica da Xunta de Galicia (Silex).</p>
    <p>d) Prazo durante o que o licitador está obrigado a manter a súa oferta: dous (2) meses desde a apertura das proposicións.</p>
    <p>8. Apertura das ofertas: electrónica, a través do sistema de licitación electrónica da Xunta de Galicia (Silex):</p>
    <p>a) Entidade: entidade pública empresarial Portos de Galicia.</p>
    <p>b) Domicilio: praza de Europa 5 A-6º, polígono das Fontiñas (Área Central).</p>
    <p>c) Localidade e código postal: Santiago de Compostela 15707.</p>
    <p>d) Data: a apertura pública das ofertas (sobre 2) levarase a cabo nun prazo non superior a sete días contados desde a apertura da documentación administrativa do sobre 1. </p>
    <p>9. Outras informacións: a mesa de contratación comprobará en acto previo a documentación do sobre 1 e publicará no perfil do contratante o resultado da apertura, para que, logo da comunicación aos interesados, se emenden, se for o caso e dentro do prazo que se indique, os defectos materiais observados na dita documentación.</p>
    <p>10. Gastos dos anuncios: os gastos de publicidade que, de ser o caso, se xeren correrán por conta do adxudicatario.</p>
    <p>Santiago de Compostela, 14 de xullo de 2023</p>
    <footer><p>José Antonio Álvarez Vidal<br>Presidente de Portos de Galicia</p></footer>

