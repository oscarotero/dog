---
date: '2023-09-06'
id: G0427-220823-0005
page: 51738
number: 169
agency: Consellería do Mar
section: VI. Anuncios. a) Administración autonómica.
title: >-
  ANUNCIO do 22 de agosto de 2023, da Dirección Xeral de Pesca, Acuicultura e
  Innovación Tecnolóxica, de notificación da resolución pola que se declara a
  extinción da concesión de actividade dun parque de cultivos mariños sito na
  praia da Graña, no Grove.
range: Anuncio
url: >-
  https://www.xunta.gal/dog/Publicados/2023/20230906/AnuncioG0427-220823-0005_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no Boletín Oficial del Estado resulta preceptiva cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar, mediante este anuncio notifícaselles ás persoas interesadas que se relacionan no anexo a resolución ditada polo director xeral de Pesca, Acuicultura e Innovación Tecnolóxica, por delegación da persoa titular da Consellería do Mar, o 21 de agosto de 2023, pola que se declara a extinción da concesión de actividade dun parque de cultivos mariños titularidade de Gabriel Bea Alfonso, sito na praia da Graña, no Grove (Pontevedra).</p>
    <p>En cumprimento do artigo 46 da Lei 39/2015, do 1 de outubro, as persoas interesadas poderán comparecer, no prazo de dez días hábiles contados desde o seguinte ao da publicación deste anuncio no taboleiro de edictos único (TEU) do Boletín Oficial del Estado (BOE), nas oficinas da Dirección Xeral de Pesca, Acuicultura e Innovación Tecnolóxica, situadas na praza de Europa 5A, 4º (polígono das Fontiñas), 15781 Santiago de Compostela, das 9.00 ás 14.00 horas, de luns a venres, para o coñecemento íntegro da mencionada resolución e constancia de tal coñecemento.</p>
    <p>Transcorrido o dito prazo sen se efectuar a comparecencia, a notificación entenderase producida desde o día seguinte ao da publicación deste anuncio no TEU do BOE.</p>
    <p>Santiago de Compostela, 22 de agosto de 2023</p>
    <footer><p>Antonio Basanta Fernández<br>Director xeral de Pesca, Acuicultura e Innovación Tecnolóxica</p></footer>
    <h2>ANEXO</h2>
    <table>
     <tbody>
      <tr>
       <td>Persoas interesadas</td>
       <td>Acto que se notifica</td>
      </tr>
      <tr>
       <td>Herdeiros descoñecidos de Gabriel Bea Alfonso e María Belén Bea Rodríguez</td>
       <td>Resolución do 21.8.2023</td>
      </tr>
     </tbody>
    </table>

