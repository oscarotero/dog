---
date: '2023-07-11'
id: G0690-030723-0004
page: 42635
number: 131
agency: 'Vicepresidencia Primeira e Consellería de Presidencia, Xustiza e Deportes'
section: III. Outras disposicións.
title: >-
  ORDE do 3 de xullo de 2023 pola que se fixa o prezo privado para a venda ao
  público dunha publicación.
range: Orde
url: >-
  https://www.xunta.gal/dog/Publicados/2023/20230711/AnuncioG0690-030723-0004_gl.html
---
<p>O artigo 50 da Lei 6/2003, do 9 de decembro, de taxas, prezos públicos e exaccións reguladoras da Comunidade Autónoma de Galicia, dispón que «son prezos privados as contraprestacións que obteñan os suxeitos aos que se refire o artigo 3 desta lei pola prestación de servizos ou a realización de actividades efectuadas en réxime de dereito privado cando, prestándose tamén tales servizos ou actividades polo sector privado, sexan de solicitude voluntaria por parte dos administrados».</p>
    <p>Así mesmo, o artigo 51 da referida lei establece que «os prezos privados serán fixados polas consellerías correspondentes, logo do informe favorable da de Economía e Facenda, atendendo ás condicións e circunstancias do mercado en que operen, sen prexuízo de que excepcionalmente podan aplicarse subvencións reguladoras. Para estes efectos, a consellería correspondente remitirá á de Economía e Facenda, o proxecto normativo xunto coa memoria económica en que se xustifiquen os aspectos anteriores. A norma que fixe estes prezos deberá ser publicada no <em>Diario Oficial de Galicia</em>».</p>
    <p>Na súa virtude, vista a proposta formulada pola Vicepresidencia Primeira e Consellería de Presidencia, Xustiza e Deportes, e logo do informe favorable da Consellería de Facenda e Administración Pública, esta consellería</p>
    <h2>DISPÓN:</h2>
    <p>Artigo único:</p>
    <p>1. Queda aprobado o prezo privado de venda ao público da publicación editada pola Vicepresidencia Primeira e Consellería de Presidencia, Xustiza e Deportes que se relaciona no anexo.</p>
    <p>2. Este prezo entenderase con IVE incluído.</p>
    <p>Disposición final única</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em></p>
    <p>Santiago de Compostela, 3 de xullo de 2023</p>
    <footer><p>Diego Calvo Pouso<br>Vicepresidente primeiro e conselleiro de Presidencia, Xustiza e Deportes</p></footer>
    <h2>ANEXO</h2>
    <p>Normativa en materia de espectáculos públicos e actividades recreativas de Galicia. Guía explicativa: 7 €.</p>

