---
date: '2023-07-11'
id: G0692-200623-0003
page: 42741
number: 131
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 19 de xuño de 2023, da Xefatura Territorial de Pontevedra, de
  autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción da instalación eléctrica no
  concello de Vigo (expediente IN407A 2022/429-4).
range: Resolución
url: >-
  https://www.xunta.gal/dog/Publicados/2023/20230711/AnuncioG0692-200623-0003_gl.html
---
<p>Expediente: IN407A 2022/429-4.</p>
    <p>Promotora: UFD Distribución Electricidad, S.A.</p>
    <p>Denominación: recuamento LMT BAL705, BAL703 e BAL701 e substitución CTI Alvite (36A582) por CTC.</p>
    <p>Concello: Vigo.</p>
    <p>Feitos:</p>
    <p>Primeiro. O 17 de outubro de 2022, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada Recuamento LMT BAL705, BAL703 e BAL701 e substitución CTI Alvite (36A582) por CTC.</p>
    <p>Examinado o proxecto de execución, conclúese que ten como finalidade as seguintes actuacións nos lugares de Sabarís, Campos e A Devesa, na parroquia de Matamá, e A Telleira, Campiño, Pousa de Abaixo, na parroquia de Castrelos, no concello de Vigo (Pontevedra):</p>
    <p>Retirada do centro de transformación Alvite (36A582) de 400 kVA.</p>
    <p>Instalación dun centro de transformación de 630 kVA de potencia, compacto manobra exterior 2L1P telecontrolado con GPRS/FO en envolvente prefabricada de formigón con telexestión BT.</p>
    <p>Desmontaxe dos tramos da liña de media tensión aérea (LMTA): BAL7050004 en condutor LA-110; BAL7050014 en condutor LA-110; BAL7012749 en condutor LA-110, BAL7030174 en condutor LA-110; e BAL7030172 en condutor LA-56. Tamén se retira a LMTA BALYYY, sen servizo, en condutor LA-110, desde o apoio 9VTRM9TS//D31 ata o C-7000/20 proxectado. Desmóntanse un total de 5.562 metros de condutor LA-110, 387 metros de condutor LA-56, doce apoios de formigón e 6 apoios de celosía.</p>
    <p>Instálanse 194 metros de liña de media tensión aérea e cinco apoios de tipo C-4500/14 (dous), C-3000/14 (un), C-1000/12 (un) e C-7000/20 (un).</p>
    <p>Retírase 21 metros de liña de media tensión subterránea (LMTS) do tramo BAL7030173 en condutor RHZ1 e déixase sen servizo os tramos BAL7030175 e BAL7050019.</p>
    <p>Instálase 2.224 metros de lonxitude dunha LMTS para soterrar a LMTA que se desmonta e alimenta o CS Vega (36CFX5) e o CT Alvite.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo, Augas de Galicia, a Axencia Estatal de Seguridade Aérea, a Axencia Galega de Infraestruturas e o Servizo do Patrimonio Cultural. A empresa promotora manifestou a súa conformidade co condicionado emitido polo Concello de Vigo.</p>
    <p>Os demais organismos non emitiron os condicionados técnicos entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lles corresponda outorgar.</p>
    <p>Terceiro. Mediante escrito do 29 de decembro de 2022 esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da referida instalación eléctrica ás persoas que figuran afectadas pola declaración de utilidade pública na relación de bens e dereitos achegada pola empresa promotora.</p>
    <p>Naqueles casos en que non foi posible efectuar notificacións, publicáronse os correspondentes anuncios no <em>Diario Oficial de Galicia</em> do 19 de xaneiro de 2023 e do 16 de marzo de 2023, e no taboleiro de edictos único do <em>Boletín Oficial del Estado</em> do 6 de febreiro de 2023 e do 22 de marzo de 2023, co fin de realizar a notificación por comparecencia.</p>
    <p>Cuarto. O proxecto someteuse ao trámite de información pública mediante a Resolución do 29 de decembro de 2022, publicada nos seguintes medios:</p>
    <p>DOG (<em>Diario Oficial de Galicia</em>): 23 de xaneiro de 2023.</p>
    <p>Xornal <em>Faro de Vigo</em>: 7 de febreiro de 2023.</p>
    <p>Taboleiro de anuncios do Concello de Vigo do 30 de decembro de 2022 ata o 13 de febreiro de 2023, segundo o certificado emitido polo propio concello.</p>
    <p>Durante o mencionado trámite, non se recibiron alegacións.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo) e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación a este expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 3/2007, do 9 de abril, de prevención e defensa contra os incendios forestais de Galicia.</p>
    <p>Lei do 16 de decembro de 1954, sobre expropiación forzosa.</p>
    <p>Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>Liña de media tensión aérea (LMTA) a 15 kV, con condutor LA-110, de 194 metros de lonxitude, con orixe no apoio proxectado C-4500/14 e final no apoio proxectado C-1000/12. </p>
    <p>Liña de media tensión subterránea (LMTS) a 15 kV, con condutor RHZ1, en catro actuacións. A primeira actuación é de 524 metros, con orixe na LMTS existente BAL7030175 e final no centro de seccionamento (CS) Vega (36CFX5). A segunda é de 1.065 metros, con orixe na LMTS existente BAL7050019 e final no centro de transformación (CT) proxectado Alvite. A terceira de 613 metros ten orixe no centro de transformación proxectado Alvite e final no apoio proxectado C-7000/20. A cuarta de 22 metros ten orixe na LMTS existente BAL7012783 e final no apoio proxectado C-4500/14 .</p>
    <p>Centro de transformación compacto a 630 kVA, situado nas parcelas con referencia catastral 54057A090001240000AU e 54057A090001260000AW. </p>
    <p>A instalación está situada nas parroquias de Matamá e Castrelos, no concello de Vigo (Pontevedra).</p>
    <p>Conforme o indicado,</p>
    <h2>RESOLVO:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada Recuamento LMT BAL705, BAL703 e BAL701 e substitución CTI Alvite (36A582) por CTC (expediente IN407A 2022/429-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Declarar a utilidade pública, en concreto, da citada instalación eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución, que non é definitiva en vía administrativa, poderase interpoñer recurso de alzada ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 19 de xuño de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

