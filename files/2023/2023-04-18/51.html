---
date: '2023-04-18'
id: L155-240323-0001
page: 24086
number: 74
agency: Concello de Neda
section: VI. Anuncios. b) Administración local.
title: >-
  ANUNCIO de notificación a titulares descoñecidos do requirimento para o
  cumprimento da obriga de xestión da biomasa vexetal e retirada de especies
  arbóreas.
range: Anuncio
url: >-
  https://www.xunta.gal/dog/Publicados/2023/20230418/AnuncioL155-240323-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia (en diante, LPDIF), e dado que os titulares dos bens que se relacionan a continuación son, segundo os casos, descoñecidos, se ignora o lugar da notificación ou, intentada esta, no se puido efectuar e resulta imposible, comunícaselles ás persoas responsables a súa obriga legal de xestión da biomasa e retirada de especies arbóreas prohibidas nas parcelas que se describen, imposta polo artigo 22.1 e 2 da citada lei:</p>
    <table>
     <tbody>
      <tr>
       <td>Ref. catastral</td>
       <td>Data de inspección</td>
       <td>Lugar</td>
       <td>Superficie afectada por execución subsidiaria (m2)</td>
       <td>Liquidación provisional dos traballos de xestión da biomasa (€)</td>
       <td>Persoa responsable</td>
      </tr>
      <tr>
       <td>15056A031001930000HI</td>
       <td>20.2.2023</td>
       <td>Costa da Silva</td>
       <td>2.887,52</td>
       <td>1.200</td>
       <td>Antonio e Modesto Sánchez Rodríguez</td>
      </tr>
      <tr>
       <td>15056A004008400000HX</td>
       <td>20.2.2023</td>
       <td>Escorial de Abaixo</td>
       <td>362,94</td>
       <td>300</td>
       <td>En investigación</td>
      </tr>
      <tr>
       <td>9377941NJ6197N0000EM</td>
       <td>23.2.2023</td>
       <td>Mourela Baixa</td>
       <td>1.026,73</td>
       <td>600</td>
       <td>Avelino Castro Fernández</td>
      </tr>
      <tr>
       <td>15056A182000020000WF</td>
       <td>23.2.2023</td>
       <td>Cobeluda-Valadiños</td>
       <td>2.746,61</td>
       <td>1.200</td>
       <td>Santiago García Lorenzo</td>
      </tr>
     </tbody>
    </table>
    <p>1º. En virtude do que antecede, comunícaselle que na acta de inspección referenciada comprobouse que na referida parcela incúmprese o establecido no artigo 21 da mesma lei. Polo tanto, dispón dun prazo máximo de 15 días naturais para o cumprimento voluntario para xestionar a biomasa e, de ser o caso, retirar as especies arbóreas nas parcelas que se indican, que se iniciará o día seguinte ao da recepción desta notificación.</p>
    <p>2º. En caso de persistencia no incumprimento transcorrido o dito prazo, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.4, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, a espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3º. No caso de proceder á execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, de ser o caso. </p>
    <p>4º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves. </p>
    <p>b) O órgano competente en materia forestal, para a imposición de sancións pola comisión de infraccións graves. </p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en solo urbano, de núcleo rural e urbanizable será competencia do Concello. A resolución dos expedientes pola comisión de infraccións leves, graves e moi graves corresponderalle á persoa titular da Alcaldía, de conformidade co establecido no número 3 do artigo 21.ter.</p>
    <p>b) Cualificación da infracción: infracción leve (51.3.a) da LPDIF), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 LPDIF. No caso de ser considerada infracción grave, a contía máxima da sanción será de 100.000 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da LPDIF.</p>
    <p>Neda, 24 de marzo de 2023</p>
    <footer><p>Ángel Alvariño Saavedra<br>Alcalde</p></footer>

