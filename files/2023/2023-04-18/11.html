---
date: '2023-04-18'
id: G0597-130423-0002
page: 23978
number: 74
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 13 de abril de 2023, da Dirección Xeral da Función Pública, pola
  que se aproban e se fan públicas as listaxes provisionais de persoas admitidas
  e excluídas no proceso selectivo, pola quenda de acceso libre, para o ingreso
  no corpo administrativo da Administración xeral da Comunidade Autónoma de
  Galicia, subgrupo C1.
range: Resolución
url: >-
  https://www.xunta.gal/dog/Publicados/2023/20230418/AnuncioG0597-130423-0002_gl.html
---
<p>De conformidade co establecido no artigo 12 do Regulamento de selección de persoal da Administración da Comunidade Autónoma de Galicia, e na base I.4 das que rexen o proceso selectivo convocado pola Resolución do 22 de xuño de 2022 (DOG núm. 121, do 27 de xuño), esta dirección xeral</p>
    <h2>RESOLVE:</h2>
    <p>Aprobar as listaxes provisionais de persoas admitidas e excluídas no proceso selectivo, pola quenda de acceso libre, para o ingreso no corpo administrativo da Administración xeral da Comunidade Autónoma de Galicia, subgrupo C1.</p>
    <p>As persoas aspirantes poderán consultar o estado das solicitudes de inscrición presentadas e a situación como admitidas ou excluídas en fides.xunta.gal</p>
    <p>A listaxe completa de persoas aspirantes admitidas e excluídas, con indicación da causa determinante da súa exclusión, poderase consultar no portal web corporativo funcionpublica.xunta.gal</p>
    <p>As persoas aspirantes excluídas, así como aquelas persoas que non figuren en ningunha das listaxes, disporán dun prazo de dez días hábiles, contados a partir do día seguinte ao da publicación desta resolución no Diario Oficial de Galicia, para reclamaren ou emendaren o defecto que motivou a exclusión. Para isto, deberán acceder a fides.xunta.gal e realizar as alegacións que consideren oportunas. Só se admitirán as alegacións que se realicen por medio desta aplicación informática.</p>
    <p>As persoas aspirantes que, dentro do prazo sinalado, non emenden os defectos que motivaron a súa exclusión serán definitivamente excluídas.</p>
    <p>Santiago de Compostela, 13 de abril de 2023</p>
    <footer><p>José María Barreiro Díaz<br>Director xeral da Función Pública</p></footer>

