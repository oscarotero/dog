---
date: '2023-01-23'
id: G0597-130123-0002
page: 7952
number: 15
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 11 de xaneiro de 2023, do tribunal designado para cualificar o
  proceso extraordinario de consolidación para o ingreso na categoría 003 do
  grupo V (ordenanza e outras) de persoal laboral fixo da Xunta de Galicia, pola
  que se dá publicidade a un novo aspirante que superou o proceso selectivo.
range: Resolución
url: >-
  https://www.xunta.gal/dog/Publicados/2023/20230123/AnuncioG0597-130123-0002_gl.html
---
<p>En sesión que tivo lugar o 11 de xaneiro de 2023, o tribunal nomeado pola Resolución da Dirección Xeral da Función Pública do 14 de setembro de 2020 (DOG núm. 188, do 16 de setembro), designado para cualificar o proceso extraordinario de consolidación para o ingreso na categoría 003 do grupo V (ordenanza e outras) de persoal laboral fixo da Xunta de Galicia, convocado pola Orde do 5 de marzo de 2019 (DOG núm. 49, do 11 de marzo), con corrección de erros (DOG núm. 53, do 15 de marzo), de conformidade co disposto na base II.3 da convocatoria,</p>
    <h2>ACORDOU:</h2>
    <p>Primeiro. Mediante a Resolución do 21 de novembro de 2022 (publicada no DOG núm. 226, do 28 de novembro), este tribunal acordou elevar ao director xeral de Función Pública a lista das persoas aspirantes que superaron o proceso selectivo, para que elaborase a proposta de nomeamento como persoal funcionario de carreira da Xunta de Galicia das persoas que figuraban nela.</p>
    <p>Segundo. O 11 de marzo de 2019 publicouse no DOG núm. 49 a Resolución do 5 de marzo de 2019 pola que se convoca proceso selectivo extraordinario de consolidación para o ingreso na categoría 003 do grupo V (ordenanza e outras) de persoal laboral fixo da Xunta de Galicia.</p>
    <p>Segundo sinala a base II.3 da convocatoria: «A orde de prelación das persoas aspirantes virá dada pola suma da puntuación obtida na fase de oposición e na fase de concurso. Non poderá superar o proceso selectivo un número de persoas superior ao de prazas convocadas».</p>
    <p>Non obstante, «para asegurar a cobertura das vacantes, se se producen renuncias das persoas seleccionadas antes do seu nomeamento ou toma de posesión, o órgano convocante poderá requirir unha relación complementaria das persoas que sigan por puntuación as propostas. Para estes efectos, terán a mesma consideración que as renuncias os supostos das persoas aspirantes que dentro do prazo fixado, agás os casos de forza maior, non presenten a documentación acreditativa do cumprimento dos requisitos ou do seu exame se deduza que carecen dalgún deles e que, en consecuencia, non poidan ser nomeados persoal laboral fixo».</p>
    <p>Terceiro. O día 23.12.2022, mediante escrito da Dirección Xeral da Función Pública, requírese a este tribunal que propoña unha nova persoa aspirante, xa que a persoa aspirante que figuraba co número 1 (Carlos Rodríguez Castro, con DNI ***9256**) non presentou a documentación exixida na convocatoria na base IV.2, quedando anuladas as súas actuacións.</p>
    <p>Cuarto. Con base no anterior, este tribunal acorda facer público, como anexo a esta resolución, unha nova persoa aspirante que superou o proceso selectivo, coas puntuacións obtidas e con indicación do seu documento nacional de identidade, que ocupa a posición 3, logo de facer a renumeración, na orde de persoas aspirantes aprobadas. De conformidade co establecido na base IV.2 da convocatoria e na Lei 39/2015, do 1 de outubro, do procedemento administrativo común das administracións públicas, a persoa aspirante dispón dun prazo de vinte (20) días hábiles, contados a partir do día seguinte ao da publicación desta resolución no DOG, para presentar a documentación prevista na citada base.</p>
    <p>Quinto. De conformidade co disposto na base III.13 da convocatoria, contra este acordo do tribunal poderase interpor recurso de alzada ante o conselleiro de Facenda e Administración Pública, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 11 de xaneiro de 2023</p>
    <footer><p>Javier Suárez Salvado<br>Presidente do tribunal</p></footer>
    <h2>ANEXO</h2>
    <table>
     <tbody>
      <tr>
       <td>Nº orde</td>
       <td>DNI</td>
       <td>Apelidos e nome</td>
       <td>1º exercicio</td>
       <td>2º exercicio</td>
       <td>Concurso</td>
       <td>Total</td>
      </tr>
      <tr>
       <td>3</td>
       <td>***6329**</td>
       <td>González Vázquez, Ramón José</td>
       <td>17,75</td>
       <td>Exento/a</td>
       <td>18,00</td>
       <td>35,75</td>
      </tr>
     </tbody>
    </table>

