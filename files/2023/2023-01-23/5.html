---
date: '2023-01-23'
id: G0597-170123-0001
page: 7829
number: 15
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 19 de xaneiro de 2023 pola que se ordena a publicación do acordo
  do Consello da Xunta de Galicia polo que se aproba a modificación das
  relacións de postos de traballo das consellerías de Promoción do Emprego e
  Igualdade; do Medio Rural; de Política Social e Xuventude, e de Cultura,
  Educación, Formación Profesional e Universidades.
range: Resolución
url: >-
  https://www.xunta.gal/dog/Publicados/2023/20230123/AnuncioG0597-170123-0001_gl.html
---
<p>A aprobación da modificación das relacións de postos de traballo das Consellerías de Promoción do Emprego e Igualdade; Medio Rural; Política Social e Xuventude, e de Cultura, Educación, Formación Profesional e Universidades xustifícase polas razóns indicadas no punto primeiro do acordo. </p>
    <p>En consecuencia, por proposta da Dirección Xeral da Función Pública da Consellería de Facenda e Administración Pública e unha vez consultadas as organizacións sindicais presentes na Mesa de Negociación e na Comisión de Persoal, o Consello da Xunta de Galicia, na súa reunión do 19 de xaneiro de 2023, adoptou o seguinte acordo:</p>
    <p>Primeiro. Aprobar a modificación das relacións de postos de traballo das consellerías de Promoción do Emprego e Igualdade; do Medio Rural; de Política Social e Xuventude, e de Cultura, Educación, Formación Profesional e Universidades, nos termos que se sinalan no anexo a este acordo, en desenvolvemento das ordes da Consellería de Facenda do 22 de novembro de 2019 pola que se convocaron procesos selectivos extraordinarios de consolidación para o ingreso na categoría 004 do grupo I, titulada/o superior (DOG nº 225, do 26 de novembro); categoría 007 do grupo II, titulada/o de grao medio (DOG nº 225, do 26 de novembro), e categorías 002 e 062 do grupo III (DOG nº 224, do 25 de novembro), de persoal laboral fixo da Xunta de Galicia. </p>
    <p>Segundo. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 19 de xaneiro de 2023, relativo á aprobación da modificación das consellerías de Promoción do Emprego e Igualdade; do Medio Rural; de Política Social e Xuventude, e de Cultura, Educación, Formación Profesional e Universidades, coa finalidade de cumprir o dito acordo, de conformidade coa Orde da Consellería de Facenda do 8 de xaneiro de 2020 sobre delegación de competencias na Dirección Xeral da Función Pública (DOG núm. 16, do 24 de xaneiro), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 19 de xaneiro de 2023</p>
    <footer><p>O conselleiro de Facenda e Administración Pública<br>P.D. (Orde 8.1.2020)<br>José María Barreiro Díaz<br>Director xeral da Función Pública</p></footer>

