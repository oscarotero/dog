---
date: '2023-01-23'
id: G0597-200123-0004
page: 7989
number: 15
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN de 20 de xaneiro de 2023 pola que se fai pública a modificación dos
  temarios que rexerán nos procesos selectivos para o ingreso no corpo
  administrativo da Administración xeral da Comunidade Autónoma de Galicia,
  subgrupo C1, para o ingreso no corpo de axudantes de carácter facultativo de
  Administración especial da Administración xeral, subgrupo C1, ou para o
  ingreso no corpo de técnicos de carácter facultativo, grupo B, e para o
  ingreso nas categorías do grupo III de persoal laboral fixo do V Convenio
  colectivo da Xunta de Galicia, correspondentes aos procesos de estabilización
  derivados da Lei 20/2021, do 28 de decembro, de medidas urxentes para a
  redución na temporalidade no emprego público.
range: Resolución
url: >-
  https://www.xunta.gal/dog/Publicados/2023/20230123/AnuncioG0597-200123-0004_gl.html
---
<p>Por resolución do 20 de decembro publicáronse os temarios que rexerán nos procesos selectivos para o ingreso no corpo administrativo da Administración xeral da Comunidade Autónoma de Galicia, subgrupo C1, para o ingreso no corpo de axudantes de carácter facultativo de Administración especial da Administración xeral, subgrupo C1, ou para o ingreso no corpo de técnicos de carácter facultativo, grupo B, e para o ingreso nas categorías do grupo III de persoal laboral fixo do V Convenio colectivo da Xunta de Galicia, correspondentes aos procesos de estabilización derivados da Lei 20/2021, do 28 de decembro, de medidas urxentes para a redución na temporalidade no emprego público (<em>Diario Oficial de Galicia</em> número 242, do 22 de decembro).</p>
    <p>Advertida a falta dun temario nesta publicación, esta consellería</p>
    <h2>DISPÓN:</h2>
    <p>Engadir no anexo, o temario correspondente á categoría 100 do grupo III de persoal laboral da Xunta de Galicia, que será o seguinte:</p>
    <p>Parte específica da categoría 100 do grupo III, Bombeiro/a forestal xefe/a de brigada:</p>
    <p>1. Extinción de incendios forestais. Sistema de predición de Campbell. Técnicas de extinción, primeiro ataque e ataque ampliado, o contralume. Retardantes.</p>
    <p>2. Os incendios en interface urbana forestal. Situacións operativas.</p>
    <p>3. Sistemas de detección. Modelos de combustible. Índices de risco. A meteoroloxía nos incendios forestais.</p>
    <p>4. O Sistema Estrutural de Mando Operativo (SEMOP). </p>
    <p>5. Prevención de incendios: accións sobre o territorio e sobre a poboación. As redes de faixas de xestión da biomasa. As queimas prescritas. Protocolo. A ventá de actuación.</p>
    <p>6. A maquinaria pesada na extinción de incendios forestais. Tipos de máquinas empregadas en Galicia. Tipos de traballos. </p>
    <p>7. O comportamento do lume. Determinación de situacións de risco.</p>
    <p>8. A seguridade na extinción de incendios forestais. Factores de risco na extinción. Protocolo Ocela. Situacións en atrapamento. Manobras de autoprotección.</p>
    <p>9. As comunicacións na extinción de incendios forestais de Galicia. A rede TETRA. A función repeater e o modo Gateway.</p>
    <p>10. O traballo coas motobombas. Características principais. Partes principais do vehículo de extinción. Cisterna, bomba, mangueiras e accesorios. Seguridade nas operacións coas motobombas.</p>
    <p>11. A condución dun vehículo todo terreo. A estiba das ferramentas. A condución cara ó lume, aproximación e estacionamento do vehículo.</p>
    <p>Esta resolución pon fin á vía administrativa e contra ela as persoas interesadas poderán presentar recurso potestativo de reposición ante a persoa titular da consellería competente en materia de función pública no prazo dun mes contado desde o día seguinte ao da súa publicación no DOG, de conformidade co establecido na Lei 39/2015, do 1 de outubro, ou impugnala directamente ante a sala do contencioso-administrativo do Tribunal Superior de Xustiza de Galicia, no prazo de dous meses, contados desde a mesma data, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de xaneiro de 2023</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

