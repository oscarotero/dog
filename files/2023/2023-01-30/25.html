---
date: '2023-01-30'
id: V0653-090123-0002
page: 10137
number: 20
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 3 de xaneiro de 2023, da Xefatura Territorial da Coruña, de
  levantamento das actas previas á ocupación de bens e dereitos afectados por
  unha instalación eléctrica no concello de Ames (expediente IN407A 2022/22-1).
range: Acordo
url: >-
  https://www.xunta.gal/dog/Publicados/2023/20230130/AnuncioV0653-090123-0002_gl.html
---
<p>Outorgada a declaración de utilidade pública que leva implícita a urxente ocupación dos bens e dereitos afectados pola instalación eléctrica da LMTS, CTC e RBTS no lugar de Augapesada, no concello de Ames (expediente IN407A 2022/22-1), mediante a Resolución desta xefatura territorial do 25 de outubro de 2022, a favor da entidade beneficiaria UFD Distribución Electricidad, S.A., con enderezo na avenida de Arteixo, 171, 15008 A Coruña, esta xefatura territorial, de conformidade cos artigos 52 da Lei de expropiación forzosa, do 16 de decembro de 1954, e 56 do seu regulamento, do 26 de abril de 1957, acorda sinalar o día 9 de marzo de 2023 para o levantamento das actas previas á ocupación, nas cales se describirán os bens ou dereitos expropiables e de imposición de servidume de paso de enerxía eléctrica, contidos na relación de predios que se exporá xunto con esta resolución no taboleiro de edictos do Concello de Ames, deducida da que se someteu á información pública no DOG do 2.8.2022, no BOP do 15.7.2022 e no xornal La Voz de Galicia do 25.7.2022, acto ao cal deberán concorrer as persoas propietarias ou titulares de dereitos sobre os predios propostos como afectados, ás cales se lles efectuará notificación individual onde se lles sinalen os horarios de toma de datos sobre o terreo e posterior levantamento efectivo das actas nas oficinas da casa consistorial do dito concello.</p>
    <p>Así mesmo, cando as persoas propietarias ou titulares de dereitos sobre os predios afectados sexan descoñecidos ou se ignore o lugar de notificación ou ben, intentada esta, non se puidese efectuar, publicarase o anuncio desta convocatoria no taboleiro de edictos único (TEU) do Boletín Oficial del Estado.</p>
    <p>A Coruña, 3 de xaneiro de 2023</p>
    <footer><p>Isidoro Martínez Arca<br>Xefe territorial da Coruña</p></footer>

