---
date: '2023-01-30'
id: G0597-240123-0002
page: 10129
number: 20
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 23 de xaneiro de 2023 pola que se amplía o prazo de realización
  do terceiro exercicio do proceso selectivo de estabilización para o ingreso no
  corpo facultativo de grao medio de Administración especial da Administración
  xeral da Comunidade Autónoma de Galicia, subgrupo A2, escala de enxeñeiros
  técnicos, especialidade de enxeñaría técnica forestal.
range: Resolución
url: >-
  https://www.xunta.gal/dog/Publicados/2023/20230130/AnuncioG0597-240123-0002_gl.html
---
<p>A Resolución do 16 de decembro de 2021, publicada no Diario Oficial de Galicia número 241, do 17 de decembro, pola que se convoca o proceso selectivo de estabilización para o ingreso no corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de enxeñeiros técnicos, especialidade de enxeñaría técnica forestal, dispón na base II.1.1.3 que o prazo máximo para a realización do terceiro exercicio será de 40 días hábiles contados desde o remate do exercicio anterior.</p>
    <p>Unha vez realizado o segundo exercicio o día 30 de novembro de 2022 e tendo en conta diversas cuestións relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do terceiro exercicio do proceso selectivo de estabilización para o ingreso no corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de enxeñeiros técnicos, especialidade de enxeñaría técnica forestal, en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de xaneiro de 2023</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

