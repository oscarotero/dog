---
date: '2023-01-30'
id: G0597-240123-0004
page: 10128
number: 20
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 23 de xaneiro de 2023 pola que se amplía o prazo de realización
  do terceiro exercicio do proceso selectivo de estabilización para o ingreso no
  corpo facultativo superior de Administración especial da Administración xeral
  da Comunidade Autónoma de Galicia, subgrupo A1, escala de enxeñaría,
  especialidade de enxeñaría agronómica.
range: Resolución
url: >-
  https://www.xunta.gal/dog/Publicados/2023/20230130/AnuncioG0597-240123-0004_gl.html
---
<p>A Resolución do 16 de decembro de 2021, publicada no <em>Diario Oficial de Galicia </em>número 241, do 17 de decembro, pola que se convoca o proceso selectivo de estabilización para o ingreso no corpo facultativo superior de Administración especial da Administración xeral da Comunidade Autónoma de Galicia, subgrupo A1, escala de enxeñaría, especialidade de enxeñaría agronómica, dispón na base II.1.1.3 que o prazo máximo para a realización do terceiro exercicio será de 40 días hábiles contados desde o remate do exercicio anterior.</p>
    <p>Unha vez realizado o segundo exercicio o día 2 de decembro de 2022 e tendo en conta diversas cuestións relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do terceiro exercicio do proceso selectivo de estabilización para o ingreso no corpo facultativo superior de Administración especial da Administración xeral da Comunidade Autónoma de Galicia, subgrupo A1, escala de enxeñaría, especialidade de enxeñaría agronómica, en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de xaneiro de 2023</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

