---
date: '2023-01-30'
id: G0656-180123-0003
page: 10163
number: 20
agency: Consellería de Promoción do Emprego e Igualdade
section: VI. Anuncios. a) Administración autonómica.
title: >-
  RESOLUCIÓN do 18 de xaneiro de 2023, da Xefatura Territorial da Coruña, pola
  que se fai pública a inscrición do acordo de modificación de estatutos sociais
  da entidade Cumadeira, S. Coop. Galega.
range: Resolución
url: >-
  https://www.xunta.gal/dog/Publicados/2023/20230130/AnuncioG0656-180123-0003_gl.html
---
<p>En cumprimento do disposto no artigo 74 da Lei 5/1998, do 18 de decembro, de cooperativas de Galicia, e no artigo 53 do Decreto 430/2001, do 18 de decembro, polo que se aproba o Regulamento de Rexistro de Cooperativas de Galicia, a entidade Cumadeira, S. Coop. Galega, en asemblea xeral do Consello Reitor, que tivo lugar o 30 de xuño de 2022, acordou por unanimidade das persoas socias o cambio do domicilio social fóra do termo municipal en que antes estaba, coa consecuente modificación do artigo 2 dos estatutos sociais, que queda redactado da seguinte forma: o domicilio social da cooperativa establécese no lugar de Cuíña, s/n, no concello de Mazaricos, na provincia da Coruña (CP 15258).</p>
    <p>O domicilio social poderá ser trasladado dentro do mesmo termo municipal por acordo do Rexistro de Cooperativas. O dito acordo deberá comunicarse formalmente ás persoas socias.</p>
    <p>Para trasladar o domicilio social fóra do termo municipal en que antes estaba será necesario o acordo da Asemblea Xeral.</p>
    <p>O cambio do domicilio social publicarase nun dos diarios de maior circulación da provincia do domicilio social da cooperativa.</p>
    <p>A Coruña, 18 de xaneiro de 2023</p>
    <footer><p>Judit Fontela Baró<br>Xefa territorial da Coruña</p></footer>

