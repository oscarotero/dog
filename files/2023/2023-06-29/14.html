---
date: '2023-06-29'
id: G0528-230623-0001
page: 40521
number: 123
agency: Axencia Galega da Calidade Alimentaria
section: III. Outras disposicións.
title: >-
  RESOLUCIÓN do 22 de xuño de 2023 pola que se amplía a dotación orzamentaria
  establecida na Resolución do 30 de decembro de 2022 pola que se establecen as
  bases reguladoras das axudas para o apoio ás actividades de información e
  promoción realizadas por grupos de produtores no mercado interior,
  cofinanciadas co Fondo Europeo Agrícola de Desenvolvemento Rural (Feader) no
  marco do Programa de desenvolvemento rural (PDR) de Galicia 2014-2020, e se
  convocan para o exercicio orzamentario 2023 (código de procedemento MR302A).
range: Resolución
url: >-
  https://www.xunta.gal/dog/Publicados/2023/20230629/AnuncioG0528-230623-0001_gl.html
---
<p>A Resolución do 30 de decembro de 2022 (publicada no <em>Diario Oficial de Galicia</em> do 2 de febreiro de 2023), estableceu as bases reguladoras das axudas para o apoio ás actividades de información e promoción realizadas por grupos de produtores no mercado interior, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e convocounas para o exercicio orzamentario 2023.</p>
    <p>No seu artigo 26 (financiamento das axudas), detállase no seu punto 1 a aplicación orzamentaria destinada a financiar as subvencións da convocatoria, así como o importe económico previsto. No punto 3 deste artigo indícase que os importes establecidos na citada Resolución do 30 de decembro poderanse incrementar nos supostos previstos no artigo 31.2 da Lei 9/2007, do 13 de xuño, de subvencións de Galicia.</p>
    <p>A ampliación de crédito e a existencia de remanentes non dispostos procedentes de non execucións ou perdas de dereito de convocatorias anteriores permite a ampliación dos fondos inicialmente previstos, que é necesaria á vista das solicitudes presentadas.</p>
    <p>En consecuencia, de acordo co disposto no artigo 30.I.3 do Estatuto de autonomía de Galicia, e no uso das facultades que me confire a Lei 9/2007, do 13 de xuño, de subvencións de Galicia,</p>
    <h2>DISPOÑO:</h2>
    <p>Artigo 1. <em>Ampliación orzamentaria</em></p>
    <p>Amplíase a dotación orzamentaria destinada a financiar as subvencións que se establecen na Resolución do 30 de decembro de 2022 pola que se establecen as bases reguladoras das axudas para o apoio ás actividades de información e promoción realizadas por grupos de produtores no mercado interior, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o exercicio orzamentario 2023 (código de procedemento MR302A) co seguinte importe:</p>
    <table>
     <tbody>
      <tr>
       <td>Concepto orzamentario</td>
       <td>Código de proxecto</td>
       <td>Importe (€)</td>
      </tr>
      <tr>
       <td>14.A2.713D.781.0</td>
       <td>2016.00194</td>
       <td>1.418.130</td>
      </tr>
     </tbody>
    </table>
    <p>Conforme iso, a dotación orzamentaria para financiar as axudas desta convocatoria é a seguinte:</p>
    <table>
     <tbody>
      <tr>
       <td>Concepto orzamentario</td>
       <td>Código de proxecto</td>
       <td>Importe (€)</td>
      </tr>
      <tr>
       <td>14.A2.713D.781.0</td>
       <td>2016.00194</td>
       <td>2.446.736</td>
      </tr>
     </tbody>
    </table>
    <p>Artigo 2. <em>Prazo de solicitude</em></p>
    <p>As modificacións introducidas con esta resolución non afectan o prazo de presentación de solicitudes establecido na Resolución do 30 de decembro de 2022 citada.</p>
    <p>Disposición derradeira única. <em> Entrada en vigor</em></p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 22 de xuño de 2023</p>
    <footer><p>José Luis Cabarcos Corral<br>Director da Axencia Galega da Calidade Alimentaria<br>Por ausencia (artigo 19.bis dos estatutos da Axencia Galega da Calidade Alimentaria, aprobados mediante o Decreto 52/2018, do 5 de abril)<br>Manuel Castro Gil<br>Xerente da Axencia Galega da Calidade Alimentaria</p></footer>

