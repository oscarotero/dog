---
date: '2023-11-03'
id: G0692-111023-0008
page: 60750
number: 209
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 6 de outubro de 2023, da Xefatura Territorial de Ourense, polo que
  se somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Nogueira de Ramuín (expediente IN407A 2023/152-3).
range: Acordo
url: >-
  https://www.xunta.gal/dog/Publicados/2023/20231103/AnuncioG0692-111023-0008_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, nº 77, 28033 Madrid.</p>
    <p>Denominación: regulamentación da LMTA PRS801 no treito entre os apoios núm. D37 e núm. D39 (Nogueira de Ramuín).</p>
    <p>Situación: lugar de Celeiros, concello de Nogueira de Ramuín.</p>
    <p>Características principais recollidas no proxecto:</p>
    <p>• LMTA proxectada, DC, de 466 m de lonxitude, a 20 kV, en condutor LA-110 mm² Al, coa orixe no apoio existente núm. D37 da LMTA DC PRS801 e final no apoio núm. D39 proxectado, de celosía metálica do tipo C-20/4500.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado núm. 1.534 do ICOIIG, o 25.8.2023.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Os planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar nesta xefatura territorial da Consellería de Economía, Industria e Innovación en Ourense, rúa Curros Enríquez, nº 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 6 de outubro de 2023 </p>
    <footer><p>O xefe territorial de Ourense<br>P.S.L. (Decreto 116/2022, artigo 41.3)<br>José Luis Prada Suárez<br>Xefe do Servizo de Industria</p></footer>
    <h2>ANEXO</h2>
    <h2>Relación de bens e de dereitos afectados</h2>
    <p>Núm. de expediente: IN407A 2023/152-3.</p>
    <p>Situación: lugar de Celeiros, concello de Nogueira de Ramuín.</p>
    <p>Denominación: regulamentación da LMTA PRS801 no treiro entre apoios núm. D37 e núm. D39 (Nogueira de Ramuín).</p>
    <p>Predio núm. en proxecto: 1; referencia catastral: 32053A013004640000IT.</p>
    <p>Lugar: Covelo.</p>
    <p>Cultivo: monte baixo.</p>
    <p>Titular: Ramón Alonso Gómez.</p>
    <p>Afeccións do apoio/CT: ocupación de 2 m2 para o apoio núm. D38.</p>

