---
date: '2023-09-22'
id: G0597-180923-0010
page: 53987
number: 181
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 15 de setembro de 2023, do tribunal designado para cualificar a
  proba de coñecemento da lingua galega dos procesos selectivos extraordinarios
  de estabilización derivados da Lei 20/2021, do 28 de decembro, de medidas
  urxentes para a redución da temporalidade no emprego público, nivel Celga 4.
range: Resolución
url: >-
  https://www.xunta.gal/dog/Publicados/2023/20230922/AnuncioG0597-180923-0010_gl.html
---
<p>En sesión que tivo lugar o 15 de setembro de 2023, o tribunal nomeado pola Resolución do 20 de xullo de 2023 para cualificar a proba de coñecemento da lingua galega de todos os procesos selectivos extraordinarios de estabilización derivados da Lei 20/2021, do 28 de decembro, de medidas para a redución da temporalidade no emprego público (DOG núm. 141, do 26.7.2023),</p>
    <h2>ACORDOU:</h2>
    <p>Primeiro. De conformidade co disposto na base II das convocatorias publicadas polas resolucións do 22 de decembro de 2022 (DOG núm. 244, do 26.12.2022, e DOG núm. 245, do 27.12.2022), modificadas polas resolucións do 20 de xaneiro de 2023 (DOG núm. 15, do 23.1.2023) e do 6 de febreiro de 2023 (DOG núm. 26, do 7.2.2023), así como na Resolución deste tribunal do 29 de agosto de 2023, pola que se publican os parámetros para a cualificación da proba de coñecemento da lingua galega, o exercicio realizado ás persoas aspirantes que non acreditaron que estaban en posesión do Celga 4 ou equivalente valorouse como apto ou non apto, e foi preciso acadar un mínimo de trinta (30) respostas correctas para acadar a cualificación de apto.</p>
    <p>Segundo. Unha vez efectuada a corrección dos exames na sesión do 15 de setembro de 2023, publícase no portal web corporativo da Xunta de Galicia funcionpublica.xunta.gal a cualificación como apto ou non apto das persoas aspirantes que se presentaron á citada proba de coñecemento da lingua galega.</p>
    <p>Terceiro. De acordo coa base II das convocatorias, as persoas aspirantes poderán presentar as alegacións que consideren oportunas no prazo de dez (10) días hábiles, que se contarán desde o día seguinte ao da publicación no DOG desta resolución.</p>
    <p>Cuarto. Contra este acordo poderase interpor recurso de alzada ante o conselleiro de Facenda e Administración Pública, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 15 de setembro de 2023</p>
    <footer><p>Adrián Vázquez Espasandín<br>Presidente do tribunal</p></footer>

