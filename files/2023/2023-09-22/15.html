---
date: '2023-09-22'
id: G0256-190923-0004
page: 53979
number: 181
agency: Axencia de Turismo de Galicia
section: III. Outras disposicións.
title: >-
  EXTRACTO da Resolución do 19 de setembro de 2023 pola que se convoca o
  procedemento de concorrencia para a selección dunha entidade colaboradora para
  a entrega e distribución dos fondos das axudas do programa
  #DescubreGaliciaenOutono a través dos bonos turísticos (código de procedemento
  TU985E).
range: Resolución
url: >-
  https://www.xunta.gal/dog/Publicados/2023/20230922/AnuncioG0256-190923-0004_gl.html
---
<p>BDNS (Identif.): 717500.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades colaboradoras</p>
    <p>Poderán ser entidades colaboradoras as entidades financeiras privadas con personalidade xurídica e plena capacidade de obrar, validamente constituídas, que cumpran os seguintes requisitos:</p>
    <p>– Ter oficinas comerciais abertas, cando menos, nos concellos de máis de 20.000 habitantes das catro provincias galegas.</p>
    <p>– Ter colaborado na xestión financeira da Xunta de Galicia nos últimos dous anos.</p>
    <p>A entidade financeira colaboradora actuará en nome do órgano concedente para todos os efectos relacionados coa subvención, entregando e distribuíndo os fondos públicos aos establecementos turísticos de aloxamento e ás axencias de viaxes adheridos ao programa.</p>
    <p>Segundo. Obxecto</p>
    <p>O obxecto da colaboración é a entrega e distribución das axudas do programa #DescubreGaliciaenOutono a través dos bonos turísticos.</p>
    <p>Para estes efectos, subscribirase o oportuno convenio de colaboración coa Axencia de Turismo de Galicia segundo o modelo que figura como anexo I da resolución.</p>
    <p>Terceiro. Criterios de selección da entidade colaboradora</p>
    <p>Os criterios obxectivos que servirán de base para a adxudicación deste procedemento de selección son os seguintes:</p>
    <p>– Proposta técnica que describa coa amplitude e o detalle precisos todos os elementos necesarios para a articulación da colaboración solicitada: ata 70 puntos.</p>
    <p>– Experiencia no desenvolvemento de programas similares, tendo especialmente en conta o alcance e a amplitude do programa en función do número da poboación: ata 30 puntos.</p>
    <p>Cuarto. Bases reguladoras</p>
    <p>As bases reguladoras para a concesión de axudas do programa #DescubreGaliciaenOutono a través dos bonos turísticos publicaranse conxuntamente coa convocatoria do programa.</p>
    <p>Quinto. Compensación económica</p>
    <p>A compensación económica a favor da entidade colaboradora polos gastos de posta en funcionamento, seguimento e control do programa #DescubreGaliciaenOutono, a través dos bonos turísticos, é de 60.000,00 €, financiados con cargo á aplicación orzamentaria 04.A2.761A.480.0 dos orzamentos da Axencia de Turismo de Galicia para o ano 2023.</p>
    <p>Sexto. Prazo de presentación de solicitudes</p>
    <p>O prazo máximo de presentación de solicitudes será de cinco días naturais contados a partir do día seguinte ao da publicación desta resolución no Diario Oficial de Galicia.</p>
    <p>Santiago de Compostela, 19 de setembro de 2023</p>
    <footer><p>José Manuel Merelles Remy<br>Director da Axencia de Turismo de Galicia</p></footer>

