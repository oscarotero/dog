---
date: '2023-09-22'
id: G0003-140923-0002
page: 53990
number: 181
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 12 de setembro de 2023, da Xerencia da Área Sanitaria de
  Santiago de Compostela e Barbanza, pola que se resolve a convocatoria para a
  provisión, polo procedemento de concurso de méritos, de varios postos de
  encargado/da da quenda de celadores/as, convocada pola Resolución do 14 de
  setembro de 2022 (Diario Oficial de Galicia número 186, do 29 de setembro).
range: Resolución
url: >-
  https://www.xunta.gal/dog/Publicados/2023/20230922/AnuncioG0003-140923-0002_gl.html
---
<p>Unha vez convocada, pola Resolución do 14 de setembro de 2023 (DOG núm. 186, do 29 de setembro), a provisión de varios postos de encargado/a da quenda de celadores/as da Área Sanitaria de Santiago de Compostela e Barbanza, esta xerencia, en virtude das competencias atribuídas polo Decreto 137/2019, do 10 de outubro, polo que se establece a estrutura orgánica do Servizo Galego de Saúde; pola Orde do 22 de abril de 2020 (DOG núm. 82, do 29 de abril), de delegación de competencias en órganos centrais e periféricos da Consellería de Sanidade e do Servizo Galego de Saúde, e polo Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do sistema público de saúde de Galicia,</p>
    <h2>DISPÓN:</h2>
    <p>Primeiro. Resolver a convocatoria pública para a provisión de varios postos de encargado/a da quenda de celadores/as da Área Sanitaria de Santiago de Compostela e Barbanza.</p>
    <p>Segundo. Nomear, para o postos que se indican, as persoas citadas no anexo desta resolución.</p>
    <p>Terceiro. Os/as aspirantes seleccionados/das deberán cesar na praza que desempeñen dentro dos tres días hábiles seguintes a aquel en que se publique a resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro do tres días hábiles seguintes ao do cesamento. Para estes efectos entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional, ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, e percibiranse os correspondentes haberes de conformidade co que se estableza na orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra a presente resolución poderá interporse recurso de alzada ante a dirección xeral de recursos humanos do servizo galego de saúde, no prazo dun mes, contado a partir do día seguinte ao da súa publicación, nos termos establecidos nos artigos 121 e 122 da lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 12 de setembro de 2023</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO</h2>
    <p>Denominación do posto: encargado da quenda de celadores/as do ámbito hospitalario Complexo Hospitalario Universitario de Santiago de Compostela.</p>
    <p>Nome e apelidos: Enrique González Álvarez.</p>
    <p>DNI (*): ***2579**.</p>
    <p>Denominación do posto: encargado da quenda de celadores/as do Servizo de Urxencias do Complexo Hospitalario Universitario de Santiago de Compostela.</p>
    <p>Nome e apelidos: José Manuel Novoa Novoa.</p>
    <p>DNI (*): ***7592**.</p>
    <p>Denominación do posto: encargado de quenda de celadores/as do ámbito hospitalario Hospital Público da Barbanza.</p>
    <p>Nome e apelidos: José Manuel Lampón Fontao.</p>
    <p>DNI (*): ***8026**.</p>
    <p>(*) DNI: ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

