---
date: '2023-01-03'
id: G0532-301122-0002
page: 369
number: 2
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 29 de novembro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación da revisión da autorización ambiental integrada da planta de
  elaboración de produtos lácteos que Oviganic Ibérica, S.L. posúe no concello
  de Monforte de Lemos (Lugo) (expediente 2020-IPPC-M-18).
range: Anuncio
url: >-
  https://www.xunta.gal/dog/Publicados/2023/20230103/AnuncioG0532-301122-0002_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de vinte (20) días hábiles, contados a partir do día seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Revisión autorización ambiental integrada. 12.11.2022.</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que coide oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda ((http://cmatv.xunta.gal&gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 29 de novembro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-18.</p>
    <p>Peticionaria: Oviganic Ibérica, S.L.</p>
    <p>NIF: B14590046.</p>
    <p>Domicilio social: polígono industrial de Reboredo, parcelas 29-30. 27400 Monforte de Lemos.</p>
    <p>Localización da instalación: polígono industrial de Reboredo, parcelas 29-30, 27400 Monforte de Lemos.</p>
    <p>Actividade: planta de tratamento e envasado de leite e produtos derivados (leite termizado, leite desnatado termizado, leite pasteurizado, leite desnatado pasteurizado, nata pasteurizada, leite concentrado, leite en po, manteiga, mazada, lactosoro concentrado , lactosoro en po, base láctea e mestura seca), englobada no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafe 9.1.c).</p>
    <p>Descrición das instalacións: a planta consta de varias zonas de procesado de produtos lácteos con silos exteriores e actividades auxiliares nas parcelas 29-30 e 16A: oficinas, edificio de recepción, edificio de proceso e almacenamento de leite en po, nave almacén, almacén frigorífico de manteiga, edificio de taller, cámara de leche en po, centro de transformación, edificio de envasado de mestura seca, laboratorio e EDARi.</p>
    <p>Verteduras:</p>
    <p>Os tipos de augas residuais xeradas nas instalacións clasifícanse en:</p>
    <p> • Augas residuais industriais (xeradas nas zonas de recepción e tratamento) e sanitarias: son sometidas a un tratamento na EDARi. Actualmente, as verteduras procedentes da EDARi condúcense á depuradora do polígono pero están previstas as obras para a execución dunha nova depuradora previa á súa incorporación á canle pública (regato Carballal).</p>
    <p> • Augas residuais pluviais: son vertidas á rede de colectores do polígono (as que circulan por patios con tráfico de vehículos pasan previamente por separadores de hidrocarburos).</p>

