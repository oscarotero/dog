---
date: '2023-01-03'
id: G0003-211222-0002
page: 338
number: 2
agency: Servizo Galego de Saúde
section: IV. Oposicións e concursos.
title: >-
  ANUNCIO do 28 de novembro de 2022, da Xerencia da Área Sanitaria de Santiago
  de Compostela e Barbanza, polo que se publica a resolución da mesma data pola
  que se convoca a provisión, polo sistema de libre designación, dun posto de
  xefe/a de unidade de Atención Primaria.
range: Anuncio
url: >-
  https://www.xunta.gal/dog/Publicados/2023/20230103/AnuncioG0003-211222-0002_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde da Consellería de Sanidade, do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro, polo que se establece a estrutura orgánica do Servizo Galego de Saúde, a Orde do 22 de abril de 2020 (DOG nº 82, do 29 de abril), sobre delegación de competencias en órganos centrais e periféricos da Consellería de Sanidade e do Servizo Galego de Saúde, e o Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, a xerente da Área Sanitaria de Santiago de Compostela e Barbanza</p>
    <h2>RESOLVE:</h2>
    <p>Primeiro. Anunciar a convocatoria para cubrir, mediante procedemento de libre designación, o posto de traballo que se indica no anexo.</p>
    <p>Segundo. As retribucións do posto ofertado serán as que correspondan de acordo coa normativa vixente sobre confección de nóminas do persoal ao servizo da Administración autonómica.</p>
    <p>Terceiro. As solicitudes para participar nesta convocatoria dirixiranse á Xerencia da Área Sanitaria de Santiago de Compostela e Barbanza e poderanse presentar no Rexistro Xeral da Área Sanitaria de Santiago de Compostela e Barbanza, sito no Hospital Clínico, na travesía da Choupana, s/n, 15706 Santiago de Compostela, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de vinte (20) días naturais contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios dos puntos de atención ao traballador (PAT) da Dirección de Recursos Humanos e na intranet da Área Sanitaria de Santiago de Compostela e Barbanza, así como na páxina web do Servizo Galego de Saúde (www.sergas.es).</p>
    <p>Santiago de Compostela, 28 de novembro de 2022</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO</h2>
    <p>1. Denominación do posto: xefe/a de unidade de Atención Primaria de Lousame.</p>
    <p>2. Número de prazas: unha (1).</p>
    <p>3. Requisitos: ter a condición de persoal estatutario fixo da categoría de persoal licenciado sanitario, en situación de servizo activo, desempeñando praza no Servizo de Atención Primaria de Lousame, e acreditar un mínimo de tres años de experiencia profesional na súa categoría profesional en institucións sanitarias do Sistema nacional de saúde.</p>
    <p>4. Procedemento de provisión: libre designación.</p>
    <p>5. Institución: Área Sanitaria de Santiago de Compostela e Barbanza.</p>

