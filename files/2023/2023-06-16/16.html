---
date: '2023-06-16'
id: G0474-060623-0002
page: 37739
number: 114
agency: Axencia Instituto Enerxético de Galicia
section: III. Outras disposicións.
title: >-
  EXTRACTO  da Resolución do 5 de xuño de 2023 pola que se aproba a convocatoria
  para o ano 2023 do procedemento de concesión de axudas correspondentes ao
  Programa de incentivos para a implantación de instalación de enerxías
  renovables térmicas en edificios non residenciais, establecementos e
  infraestruturas do sector público, no marco do Plan de recuperación,
  transformación e resiliencia, financiado pola Unión Europea-NextGenerationEU
  (código de procedemento IN422O).
range: Resolución
url: >-
  https://www.xunta.gal/dog/Publicados/2023/20230616/AnuncioG0474-060623-0002_gl.html
---
<p>BDNS (Identif.): 702352.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Beneficiarios</em></p>
    <p>Serán beneficiarios os suxeitos que se enumeran no artigo 3 da convocatoria, sempre que non realicen unha actividade económica pola que ofrezan bens ou servizos no mercado, e en concreto, os seguintes:</p>
    <p>a) As entidades locais territoriais previstas no artigo 3 da Lei 7/1985, do 2 de abril, reguladora das bases do réxime local ou calquera outra entidade local ou supralocal, distinta das anteriores, legalmente constituída e dotada de personalidade xurídica propia.</p>
    <p>b) Calquera entidade do sector público institucional de calquera Administración pública a que se refire o artigo 2.2 da Lei 40/2015, do 1 de outubro, de réxime xurídico do sector público, así como as entidades de dereito privado ou organizacións privadas sen ánimo de lucro.</p>
    <p>c) Agrupacións, asociacións, consorcios ou calquera outra forma de colaboración, con ou sen personalidade xurídica e sen actividade económica de calquera das figuras do artigo 16.2, punto 1 e 2 das bases reguladoras (Real decreto 1124/2021, do 21 de decembro).</p>
    <p>Segundo. <em>Finalidade</em></p>
    <p>1. A presente resolución ten por obxecto aprobar a convocatoria de axudas para o programa de incentivos para a implantación de instalacións de enerxías renovables térmicas en edificios non residenciais, establecementos e infraestruturas do sector público para o ano 2023, de acordo coas bases reguladoras previstas no Real decreto 1124/2021, do 21 de decembro (publicado no BOE núm. 305, do 22 de decembro), modificado polo Real decreto 377/2022, do 17 de maio (BOE núm. 118, do 18 de maio) (código de procedemento IN422O).</p>
    <p>2. Pola presente convócanse axudas para as seguintes actuacións:</p>
    <p>Programa de incentivos 2: realización de instalacións de enerxías renovables térmicas en edificios non residenciais, establecementos e infraestruturas do sector público.</p>
    <p>Terceiro. <em>Bases reguladoras</em></p>
    <p>Real decreto 1124/2021, do 21 de decembro, polo que se aproba a concesión directa ás comunidades autónomas e ás cidades de Ceuta e Melilla de axudas para a execución dos programas de incentivos para a implantación de instalación de enerxías renovables térmicas nos diferentes sectores da economía, no marco do Plan de recuperación, transformación e resiliencia.</p>
    <p>Real decreto 377/2022, do 17 de maio, polo que se amplía a tipoloxía de beneficiarios do Real decreto 477/2021, do 29 de xuño, polo que se aproba a concesión directa ás comunidades autónomas e ás cidades de Ceuta e Melilla de axudas para a execución de diversos programas de incentivos vencellados ao autoconsumo e ao almacenamento, con fontes de enerxía renovable, así como á implantación de sistemas térmicos renovables no sector residencial, no marco do Plan de recuperación, transformación e resiliencia, e do Real decreto 1124/2021, do 21 de decembro, polo que se aproba a concesión directa ás comunidades autónomas e ás cidades de Ceuta e Melilla de axudas para a execución dos programas de incentivos para a implantación de instalación de enerxías renovables térmicas nos diferentes sectores da economía, no marco do Plan de recuperación, transformación e resiliencia.</p>
    <p>Cuarto. <em>Convocatoria de axudas</em></p>
    <p>Resolución do 5 de xuño de 2023 pola que se aproba a convocatoria para o ano 2023 do procedemento de concesión de axudas correspondentes ao Programa de incentivos para a implantación de instalación de enerxías renovables térmicas en edificios non residenciais, establecementos e infraestruturas do sector público, no marco do Plan de recuperación, transformación e resiliencia, financiado pola Unión Europea-NextGenerationEU (código de procedemento IN422O).</p>
    <p>Quinto. <em>Importe</em></p>
    <p>1. As subvencións previstas nesta convocatoria con cargo aos orzamentos do Inega e coa repartición plurianual recollida na seguinte táboa financiaranse con fondos europeos procedentes do Mecanismo de recuperación e resiliencia. O importe total asignado a esta convocatoria ascende a 2.370.318,66 euros coa seguinte distribución orzamentaria por anualidades: </p>
    <table>
     <tbody>
      <tr>
       <td>Importe 2023 (€)</td>
       <td>Importe 2024 (€)</td>
       <td>Importe 2025 (€)</td>
       <td>Importe total (€)</td>
      </tr>
      <tr>
       <td>592.579,66</td>
       <td>1.540.707,00</td>
       <td>237.032,00</td>
       <td>2.370.318,66</td>
      </tr>
     </tbody>
    </table>
    <p>O orzamento por partida e anualidade distribuirase tendo en conta as solicitudes rexistradas conforme o establecido no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, entre as seguintes partidas: 05.A3.733A.703.0, 05.A3.733A.714.2, 05.A3.733A.744.1, 05.A3.733A.745.2, 05.A3.733A.760.5, 05.A3.733A.760.9, 05.A3.733A.781.1 e 05.A3.733A.781.6.</p>
    <p>2. O crédito máximo segundo a tecnoloxía renovable será o seguinte:</p>
    <table>
     <tbody>
      <tr>
       <td>Tecnoloxía renovable térmica</td>
       <td>Orzamento (€)</td>
      </tr>
      <tr>
       <td>Biomasa</td>
       <td>1.400.000,00</td>
      </tr>
      <tr>
       <td>Xeotermia, hidrotermia, aerotermia e solar térmica</td>
       <td>970.318,66</td>
      </tr>
      <tr>
       <td>Total</td>
       <td>2.370.318,66</td>
      </tr>
     </tbody>
    </table>
    <p>Os orzamentos por tecnoloxía renovable poderán ser redistribuídos pasados tres meses desde a apertura do prazo de solicitudes para adaptarse á evolución da axuda solicitada en cada unha das epígrafes.</p>
    <p>3. A concesión das axudas estará supeditada á efectiva financiación por parte do Ministerio para a Transición Ecolóxica e o Reto Demográfico no marco dos programas de incentivos para a implantación de instalacións de enerxías renovables térmicas en diferentes sectores da economía.</p>
    <p>Sexto. <em>Contía da axuda</em></p>
    <p>Os custos subvencionables máximos, custos de referencia e contía das axudas para cada unha das actuacións veñen establecidos no anexo III do Real decreto 1124/2021, do 21 de decembro, publicado no BOE núm. 305, do 22 de decembro de 2021.</p>
    <p>Os custos elixibles relaciónanse no anexo I AI.2 do Real decreto 1124/2021, do 21 de decembro, publicado no BOE núm. 305, do 22 de decembro de 2021.</p>
    <p>Sétimo. <em>Prazo de presentación de solicitudes de axuda </em></p>
    <p>O prazo de presentación de solicitudes comezará ás 9.00 horas, transcorridos 20 días hábiles desde a publicación da convocatoria de axudas no <em>Diario Oficial de Galicia</em> e finalizará o 31 de decembro de 2023, que, ao ser inhábil, se prorrogará ao día seguinte hábil (2 de xaneiro de 2024).</p>
    <p>Oitavo. <em>Prazos de execución e xustificación das actuacións</em></p>
    <p>O prazo máximo de execución e xustificación das actuacións será de 18 meses contados desde a data de notificación da resolución de concesión. </p>
    <p>Este prazo poderase ampliar de conformidade co previsto no artigo 70 do Regulamento da Lei 38/2003, do 17 de novembro, xeral de subvencións, aprobado polo Real decreto 887/2006, do 21 de xullo.</p>
    <p>Santiago de Compostela, 5 de xuño de 2023</p>
    <footer><p>Pablo Fernández Vila<br>Director da Axencia Instituto Enerxético de Galicia</p></footer>

