---
date: '2023-04-12'
id: V0653-200323-0005
page: 23073
number: 70
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 20 de marzo de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Outes (expediente IN407A 2022/332-1).
range: Acordo
url: >-
  https://www.xunta.gal/dog/Publicados/2023/20230412/AnuncioV0653-200323-0005_gl.html
---
<p>Expediente: IN407A 2022/332-1.</p>
    <p>Solicitante/promotora: UFD Distribución Electricidad, S.A.</p>
    <p>Denominación: LMTA e CTI lugar de Banzas.</p>
    <p>Concello: Outes.</p>
    <p>1. Características técnicas:</p>
    <p>– Desconexión e desmonte do CT tipo intemperie Banzas (expedientes 4.635 e IN407A 2015/486-1/matrícula: 15XL19) de 50 kVA de potencia e relación de transformación de 20/0,4-0,23 kV, actualmente instalado no apoio nº 57-16-B6-CT (matrícula: 9N36JKW2) emprazado no lugar de Banzas (concello de Outes).</p>
    <p>– Modificación da LMT TA2-809 consistente na instalación entre o apoio nº 57-16-B5 (matrícula: 9N3TQBGI) metálico tipo C-2000/14 e o apoio nº 57-16-B6-CT anterior, respectando a traza da liña existente, dun novo apoio que se identificará co nº 57-16-B6 metálico tipo FL-C-2000/12-H35-CAII que se emprazará na parcela con referencia catastral 15063B504005510000WD sita no lugar de Catelas (concello de Outes).</p>
    <p>– Desconexión e desmonte do treito da LMT aérea de 46 metros de lonxitude en condutor tipo LA-30 comprendido entre o apoio nº 57-16-B5 e o apoio nº 57-16-B6-CT que alimenta o CT Banzas que se vai desmontar e aproveitamento e retensado de 41 metros do dito condutor no novo van que se creará entre o apoio nº 57-16-B5 e o novo apoio nº 57-16-B6 proxectado.</p>
    <p>– Neste novo apoio nº 57-16-B6 proxectado, instalarase o novo CT tipo intemperie Banzas de 100 kVA de potencia e relación de transformación de 20/0,4-0,23 kV dotado do seu correspondente conxunto de elementos de protección e manobra MT/BT regulamentarios e de cadro de baixa tensión (CBT).</p>
    <p>– Instalación dun (1) novo circuíto aéreo de baixa tensión (RBTA), de 11 metros de lonxitude en condutor tipo RZ 3(1 x 150/80 mm2 Al/Alm), coa orixe no cadro de baixa tensión (CBT) do CT proxectado e remate no paso aéreo-soterrado (PA/S) proxectado no novo apoio de formigón tipo HV-630/9.</p>
    <p>– Instalación de dous (2) novos circuítos soterrados de baixa tensión (RBTS) S1, de 113 metros de lonxitude en condutor tipo XZ1 0,6/1 kV 4(1 x 240 mm2 Al), coa orixe no paso aéreo-soterrado (PA/S) anterior e remate no paso soterrado-aéreo (PS/A) proxectado no apoio de formigón existente, en que se conectará coa rede aérea de baixa tensión existente e S2, de 49 metros de lonxitude en condutor tipo XZ1 0,6/1 kV 4(1 x 240 mm2 Al), coa orixe no paso aéreo-soterrado (PA/S) que se vai instalar no apoio de formigón tipo HV-250/11 existente e remate na CPM dun solicitante de subministración de enerxía eléctrica.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE nº 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE nº 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG nº 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE nº 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE nº 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta ao presente este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 20 de marzo de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>LMTA e CTI lugar de Banzas</h3>
    <h3>Relación de bens e dereitos afectados-termo municipal de Outes</h3>
    <table>
     <thead>
      <tr>
       <td>Parcela proxecto</td>
       <td>Propietario/titular</td>
       <td>Referencia catastral</td>
       <td>Lugar</td>
       <td colspan="2">Afección pleno dominio (LMT, CT e/ou apoios)</td>
       <td colspan="2">LMT soterrada
        (servidume de paso de enerxía eléctrica)</td>
       <td>Natureza do terreo</td>
      </tr>
      <tr>
       <td>Nº do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
     </thead>
     <tbody>
      <tr>
       <td>1</td>
       <td>Herdeiros de Manuel Guzmán Buján</td>
       <td>15063B504005510000WD
        Polígono 504, parcela 551</td>
       <td>Catelas</td>
       <td>57-16-B6</td>
       <td>2</td>
       <td></td>
       <td></td>
       <td>Rústico. Agrario</td>
      </tr>
     </tbody>
    </table>

