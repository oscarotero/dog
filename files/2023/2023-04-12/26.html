---
date: '2023-04-12'
id: V0653-270323-0003
page: 23115
number: 70
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 27 de marzo de 2023, da Xefatura Territorial de Pontevedra, polo
  que se somete a información pública o proxecto de rehabilitación e abandono
  definitivo de labores da concesión de explotación derivada do permiso de
  investigación Doña Gloria número 2398 (PO/C/02398), situada no concello das
  Neves, da provincia de Pontevedra.
range: Anuncio
url: >-
  https://www.xunta.gal/dog/Publicados/2023/20230412/AnuncioV0653-270323-0003_gl.html
---
<p>En cumprimento do disposto no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométese ao trámite de información pública o proxecto de rehabilitación e abandono definitivo de labores da concesión de explotación derivada de permiso de investigación Doña Gloria nº 2398 (PO/C/02398), situada no concello das Neves, da provincia de Pontevedra, denominado Proxecto refundido de restauración de solos e zonas afectadas pola minería na concesión de explotación derivada do permiso de investigación Doña Gloria nº 2398 (PO/C/02398), As Neves, Pontevedra (código GAL10), con cargo ao investimento i3 restauración de ecosistemas e infraestrutura verde da compoñente 4 do Plan de recuperación, transformación e resiliencia (PRTR), financiado pola Unión Europea-Next Generation EU, elaborado pola Empresa de Transformación Agraria, S.A., S.M.E., M.P. (Tragsa), por encargo ao medio propio personificado realizado pola Vicepresidencia Primeira e Consellería de Economía, Industria e Innovación na data 2.11.2022, ao seu favor, xunto coa documentación relativa ao desmantelado do establecemento de beneficio asociado á concesión, dada a situación de liquidación da empresa titular do dereito mineiro.</p>
    <p>Todas aquelas persoas ou entidades que se consideren afectadas poderán examinar o expediente no portal da Vicepresidencia Primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica), e alegar por escrito todo o que crean oportuno, achegándoas en calquera oficina das previstas no artigo 16.4 da Lei 39/2015, do 1 de outubro, do procedemento administrativo común das administracións públicas. Para iso terán un prazo de trinta (30) días hábiles, que comenzará o día seguinte ao da súa publicación no Diario Oficial de Galicia, segundo o establecido polo artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras.</p>
    <p>Pontevedra, 27 de marzo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

