---
date: '2023-01-13'
id: L178-050123-0003
page: 4689
number: 9
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do Plan especial de infraestruturas e dotacións
  (PEID) para a creación dunha plataforma loxística de intercambio de
  mercadorías no sistema xeral SU-3 (Tambre Norte) (expediente 2022/42695S).
range: Anuncio
url: >-
  https://www.xunta.gal/dog/Publicados/2023/20230113/AnuncioL178-050123-0003_gl.html
---
<p>A Xunta de Goberno Local do Concello de Santiago de Compostela, na sesión que tivo lugar o día 26 de decembro de 2022, adoptou o seguinte acordo:</p>
    <p>Primeiro. Aprobar inicialmente o Plan especial de infraestruturas e dotacións (PEID) para a creación dunha plataforma loxística de intercambio de mercadorías no sistema xeral SU-3 (Tambre Norte), formulado de oficio polo Concello de Santiago.</p>
    <p>Segundo. Someter o Plan especial a información pública durante o prazo de dous meses, mediante anuncios que para o efecto se publicarán no Diario Oficial de Galicia e nun xornal dos de maior circulación na provincia. Simultaneamente, practicarase notificación persoal aos propietarios das parcelas afectadas, segundo figuren no Catastro.</p>
    <p>Durante o trámite de información pública solicitaranse os informes sectoriais preceptivos, así como os das empresas subministradoras de servizos.</p>
    <p>O que se publica co fin de que, durante o prazo de dous meses, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión Urbanística do Concello de Santiago (Pazo de Raxoi, 2º andar), de luns a venres, das 9.00 ás 14.00 horas; e na páxina web do Concello:</p>
    <p>https://transparencia.santiagodecompostela.gal/Inicio-de-avaliacion-ambiental-estratexica-do-P.-infraestruturas-e-dotacions-na-parcela-de-servizos-urbanos-SU-3./gl</p>
    <p>As alegacións poderán presentarse na sede electrónica do Concello de Santiago de Compostela na epígrafe «Catálogo de trámites» a través do trámite «Presentación de documentación e alegacións» e da opción «Achega libre». Deberase introducir o dato 2022/42695S no campo «Referencia» e incorporar o documento das alegacións.</p>
    <p>As alegacións tamén se poderán presentar por calquera dos outros medios relacionados no artigo 16 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 2 de xaneiro de 2023</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

