---
date: '2023-01-13'
id: V0653-221222-0008
page: 4416
number: 9
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 22 de decembro de 2022, da Xefatura Territorial de Pontevedra,
  pola que se autoriza a execucion do proxecto de desmontaxe dunha instalación
  eléctrica no concello de Lalín (expediente IN407A 2022/405-4).
range: Resolución
url: >-
  https://www.xunta.gal/dog/Publicados/2023/20230113/AnuncioV0653-221222-0008_gl.html
---
<p>Visto o expediente para o outorgamento da autorización de desmontaxe da instalación eléctrica que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América, 38, 28028 Madrid.</p>
    <p>Denominación: desmantelamento da LMTS e CS 36CRZ1 no P.I. Lalín 2000.</p>
    <p>Situación: Lalín.</p>
    <p>Características técnicas: desmantelamento do centro de seccionamento 36CRZ1 e de 27 metros de liña subterránea de entrada e saída a este. A instalación que se desmantela está situada no Polígono Lalín 2000, no municipio de Lalín.</p>
    <p>Consideracións legais:</p>
    <p>A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo) e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>De acordo co disposto no artigo 53 da Lei 24/2013, do 26 de decembro, do sector eléctrico, e nos artigos 135 a 139 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, o peche de instalacións está suxeito a un procedemento de autorización. En consecuencia, esta xefatura territorial resolve:</p>
    <p>Autorizar a execución das actuacións recollidas no proxecto de desmantelamento da LMTS e CS 36CRZ1, no Polígono Lalín 2000, concedéndolle un prazo de 12 meses, a partir da recepción deste documento, para a realización delas.</p>
    <p>O remate dos traballos descritos neste proxecto deberáselle comunicar a esta xefatura territorial coa finalidade de que se comproben as actuacións realizadas para emitir a preceptiva acta de peche de instalación, tal e como dispón o artigo 139 do Real decreto 1955/2000, do 1 de decembro.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución, que non é definitiva en vía administrativa, cabe interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 22 de decembro de 2022</p>
    <footer><p>Beatriz López del Olmo<br>Xefa territorial de Pontevedra</p></footer>

