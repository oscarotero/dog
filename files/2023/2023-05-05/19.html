---
date: '2023-05-05'
id: G0474-200423-0001
page: 27816
number: 86
agency: Axencia Instituto Enerxético de Galicia
section: III. Outras disposicións.
title: >-
  EXTRACTO da Resolución do 21 de abril de 2023 pola que se establecen as bases
  reguladoras e se anuncia a convocatoria de subvencións para proxectos de
  aforro e eficiencia enerxética nas empresas galegas, para o ano 2023,
  cofinanciadas polo Fondo Europeo de Desenvolvemento Rexional no marco do
  programa operativo Feder-Galicia 2021-2027 (código de procedemento IN417Y).
range: Resolución
url: >-
  https://www.xunta.gal/dog/Publicados/2023/20230505/AnuncioG0474-200423-0001_gl.html
---
<p>BDNS (Identif.): 691512.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>1. Poderán ser beneficiarias das subvencións, sen prexuízo de reunir os demais requisitos establecidos nestas bases:</p>
    <p>a) As empresas legalmente constituídas e os empresarios autónomos, que teñan domicilio social ou algún centro de traballo en Galicia. </p>
    <p>b) As empresas de servizos enerxéticos que xestionen total ou parcialmente instalacións consumidoras de enerxía e que o obxecto destes contratos de servizos sexa a consecución de aforro económico derivado dun menor consumo de enerxía. Os centros de consumo en que se actúe deben estar situados en Galicia, corresponder a entidades incluídas no ámbito de actuación das presentes bases e, en concreto, das actividades recollidas na alínea a) deste artigo e amparadas polo Regulamento (UE) 651/2014 da Comisión, do 17 de xuño de 2014, polo que se declaran determinadas categorías de axudas compatibles co mercado interior.</p>
    <p>Segundo. Obxecto</p>
    <p>Concesión de subvencións para a realización de proxectos de aforro e eficiencia enerxética nas empresas galegas, que cumpran cos requisitos e condicións establecidos no articulado destas bases reguladoras. </p>
    <p>Terceiro. Bases reguladoras e convocatoria</p>
    <p>Resolución do 21 de abril de 2023 pola que se establecen as bases reguladoras e se anuncia a convocatoria de subvencións para proxectos de aforro e eficiencia enerxética nas empresas galegas, para o ano 2023, cofinanciadas polo Fondo Europeo de Desenvolvemento Rexional no marco do programa operativo Feder-Galicia 2021-2027 (código de procedemento IN417Y).</p>
    <p>Cuarto. Contía</p>
    <p>1. A contía da subvención será do 35 % do custe elixible da actuación. A intensidade da axuda incrementarase un 20 % no caso de axudas concedidas a pequenas empresas e un 10 % no caso de medianas empresas. </p>
    <p>Para axudas de más de 100.000,00 € limítase a axuda segundo o aforro enerxético xustificado segundo a seguinte táboa. Para estes efectos da aplicación deste límite no caso de proxectos da liña PAP, utilizarase a epígrafe específica para esta tipoloxía de proxectos:</p>
    <table>
     <tbody>
      <tr>
       <td>Tipoloxía beneficiario</td>
       <td>Axuda máxima en función do aforro enerxético</td>
      </tr>
      <tr>
       <td>Pequena empresa</td>
       <td>–&amp;nbsp;Se AEF &amp;lt; 80 MWh/ano: AM =100.000 
        –&amp;nbsp;Se AEF ≥ 80 MWh/ano: AM = AEF × 1.250</td>
      </tr>
      <tr>
       <td>Mediana empresa</td>
       <td>–&amp;nbsp;Se AEF &amp;lt; 100 MWh/ano: AM =100.000
        –&amp;nbsp;Se AEF ≥ 100 MWh/ano: AM = AEF × 1.000</td>
      </tr>
      <tr>
       <td>Gran empresa</td>
       <td>–&amp;nbsp;Se AEF &amp;lt; 150 MWh/ano: AM =100.000
        –&amp;nbsp;Se AEF ≥ 150 MWh/ano: AM = AEF × 675</td>
      </tr>
      <tr>
       <td>Proxectos de aforro e eficiencia enerxética en infraestruturas públicas (PAP)</td>
       <td>–&amp;nbsp;Se AEF &amp;lt; 80 MWh/ano: AM =100.000 
        –&amp;nbsp;Se AEF ≥ 80 MWh/ano: AM = AEF × 1.250</td>
      </tr>
     </tbody>
    </table>
    <p>Onde:</p>
    <p>AEF= aforro enerxético anual de enerxía final en MWh/ano.</p>
    <p>AM= axuda máxima por expediente en función da tipoloxía de beneficiario e o aforro enerxético en euros.</p>
    <p>2. No caso de proxectos do sector industrial cun investimento igual ou superior a 100.000,00 € e rateos de aforro iguales ou superiores a 0,81 kWh/€ de inversión a axuda estará limitada a un máximo do 25 % da inversión. Para estes efectos, considérase sector industrial aquelas actividades do CNAE 2009 (Real decreto 475/2007) das divisións 07 a 39.</p>
    <p>3. Establécese unha axuda máxima por expediente de 1.000.000,00 €. </p>
    <p>4. A axuda máxima por entidade beneficiaria no conxunto da convocatoria será de 2.000.000,00 €.</p>
    <p>Quinto. Prazo de presentación de solicitudes </p>
    <p>O prazo de presentación de solicitudes comezará 10 de maio de 2023 ás 9.00 horas e finalizará o 15 de setembro de 2023.</p>
    <p>As solicitudes presentaranse na páxina web do Inega accesible desde a sede electrónica da Xunta de Galicia, https://sede.xunta.gal, e obrigatoriamente por medios electrónicos a través do formulario normalizado.</p>
    <p>Santiago de Compostela, 21 de abril de 2023</p>
    <footer><p>Pablo Fernández Vila<br>Director da Axencia Instituto Enerxético de Galicia</p></footer>

