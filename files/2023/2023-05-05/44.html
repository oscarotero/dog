---
date: '2023-05-05'
id: V0653-210323-0009
page: 27968
number: 86
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de marzo de 2023, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Lugo (expediente IN407A 2022/134 AT).
range: Resolución
url: >-
  https://www.xunta.gal/dog/Publicados/2023/20230505/AnuncioV0653-210323-0009_gl.html
---
<p>Visto o expediente para o outorgamento da autorización administrativa previa e de construción da instalación eléctrica que a seguir se describe:</p>
    <p>Solicitante: Iberdrola Clientes, S.A.U.</p>
    <p>Domicilio social: rúa Tomás Redondo, 1, 28033 Madrid.</p>
    <p>Denominación: centro prefabricado en envolvente común para seccionamento e transformación de abonado 1×630 kVA para infraestrutura eléctrica para estación de recarga de vehículos eléctricos.</p>
    <p>Situación: concello de Lugo.</p>
    <p>Características técnicas principais:</p>
    <p>Instalación dunha caseta prefabricada tipo PFU-5 con dous locais independentes, un para cesión á compañía distribuidora (Begasa), no cal se instalará un centro de seccionamento obxecto doutro expediente (151/2022-AT), e outro para o centro de transformación, cunha potencia proxectada de 1×630 kVA, relación de transformación 20.000/400-230 V, no cal se instala unha cela de liña, unha de protección e unha de medida. </p>
    <p>Finalidade da instalación: nova subministración.</p>
    <p>Orzamento: 68.694,76 euros.</p>
    <p>Documentación que se xunta:</p>
    <p>• Copia do proxecto.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, </p>
    <h2>RESOLVE:</h2>
    <p>En relación coa instalación de alta tensión, conceder a autorización administrativa previa e de construción das ditas instalacións, sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución e deberá realizar a dirección de obra un técnico competente.</p>
    <p>Segunda. A peticionaria asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento se deberán cumprir as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico; o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderá interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución. Tamén poderá interpor calquera outro recurso que considere pertinente ao seu dereito.</p>
    <p>Lugo, 21 de marzo de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

