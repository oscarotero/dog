---
date: '2023-05-05'
id: G2455-040523-1
page: 27821
number: 86
agency: Xunta Electoral Provincial da Coruña
section: III. Outras disposicións.
title: >-
  ACORDO do 3 de maio de 2023 para dar cumprimento ao previsto no punto quinto
  da Instrución 4/2011, do 24 de marzo, da Xunta Electoral Central (BOE núm. 74,
  do 28 de marzo), de interpretación do artigo 66 da Lei orgánica do réxime
  electoral xeral no relativo a recursos contra os plans de cobertura
  informativa da campaña electoral.
range: Acordo
url: >-
  https://www.xunta.gal/dog/Publicados/2023/20230505/AnuncioG2455-040523-1_gl.html
---
<p>«En cumprimento do previsto no punto quinto da Instrución 4/2011, do 24 de marzo da Xunta Electoral Central (XEC), de interpretación do artigo 66 de Lei orgánica do réxime electoral xeral (LOREX) no relativo a recursos contra os plans de cobertura informativa da campaña electoral, disponse a publicación, no <em>Diario Oficial de Galicia</em>, da comunicación do director do Centro Territorial da Corporación de Radio y Televisión Española en Galicia, en relación co Plan de cobertura informativa da Corporación de RTVE Galicia para as eleccións convocadas para o próximo día 28 de maio de 2023 e que inclúe a previsión de informativos territoriais e entrevistas que se realizarán coas forzas políticas, e que emitirán ambos os medios, con indicación da data e da hora de emisión, entidades políticas ás cales se convida e a súa duración.</p>
    <p>De conformidade co establecido na mencionada instrución, as entidades políticas afectadas poderán examinar a dita programación nas dependencias desta xunta electoral provincial, no prazo preclusivo dun día desde a publicación do acordo, e formular as reclamacións ou os rec+ursos que xulguen pertinentes.</p>
    <p>Así mesmo, independentemente do anterior, acórdase notificárllelo aos representantes das candidaturas proclamadas, vía correo electrónico e con remisión do plan, co fin de que poidan ter coñecemento del e, de ser o caso, formular as reclamacións ou recursos que xulguen oportunos no indicado prazo dun día contado desde a publicación do acordo no <em>Diario Oficial de Galicia</em>».</p>
    <p>A Coruña, 3 de maio de 2023</p>
    <footer><p>Emilio-Benjamín Fernández Castro<br>Secretario da Xunta Electoral Provincial</p></footer>

