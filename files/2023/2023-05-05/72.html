---
date: '2023-05-05'
id: L119-130423-0003
page: 28028
number: 86
agency: Concello de Carballo
section: VI. Anuncios. b) Administración local.
title: ANUNCIO de información pública (expediente 2022/U039/000027).
range: Anuncio
url: >-
  https://www.xunta.gal/dog/Publicados/2023/20230505/AnuncioL119-130423-0003_gl.html
---
<p>A Xunta de Goberno local, en sesión ordinaria que tivo lugar o 27 de marzo de 2023, acordou aprobar o texto inicial do Convenio urbanístico de xestión entre o Concello de Carballo e Alberto Varela Trigo (propietario da parcela coa referencia catastral 5456915NH2955N0001G) para tramitar a cesión anticipada dos terreos que se corresponden coa parte da parcela dotacional de equipamento para servizos varios SL EQ2-V e as vías que a circundan, que están incluídas no sector de solo urbanizable SUR-D S-R5 do Plan xeral de ordenación municipal, coa finalidade de ampliar o Centro de Saúde de Carballo e transfomarlo nun novo centro integral de saúde (CIS) para a Comarca de Bergantiños, de acordo co disposto no artigo 129.3 da Lei 2/2016, do 10 de febreiro, do solo de Galicia.</p>
    <p>Polo tanto, sométese o texto do dito convenio ao trámite de información pública durante o prazo de un (1) mes mediante anuncio no <em>Diario Oficial de Galicia</em> e nun dos xornais de maior difusión da provincia, co fin de que as persoas que se consideren afectadas poidan examinar o documento e deducir, de ser o caso, as alegacións ou observacións que xulguen oportunas.</p>
    <p>O documento estará á disposición das persoas interesados na Oficina Técnica Municipal, das 10.00 ás 13.00 horas, na páxina web e na sede electrónica deste concello (taboleiro de anuncios na seguinte ligazón: https://sede.carballo.gal/sxc/es/informacion/).</p>
    <p>Carballo, 10 de abril de 2023</p>
    <footer><p>Evencio Ferrero Rodríguez<br>Alcalde</p></footer>

