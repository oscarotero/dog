---
date: '2023-05-25'
id: G0533-150523-0001
page: 31372
number: 98
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 5 de maio de 2023, da Dirección Xeral de Mobilidade, pola que se
  modifica a Resolución do 2 de novembro de 2022 pola que se convocan as probas
  de constatación da cualificación inicial para o exercicio da actividade de
  condutor/a profesional de determinados vehículos destinados ao transporte de
  mercadorías ou de viaxeiros/as por estrada, que terán lugar na Comunidade
  Autónoma de Galicia no ano 2023, en desenvolvemento do Real decreto 284/2021,
  do 20 de abril, polo que se regula a cualificación inicial e a formación
  continua dos condutores de determinados vehículos destinados ao transporte por
  estrada e polo que se modifica o Regulamento da Lei de ordenación dos
  transportes terrestres, aprobado polo Real decreto 1211/1990, do 28 de
  setembro (códigos de procedemento IF310D/IF310E).
range: Resolución
url: >-
  https://www.xunta.gal/dog/Publicados/2023/20230525/AnuncioG0533-150523-0001_gl.html
---
<p>Mediante a Resolución do 2 de novembro de 2022, da Dirección Xeral de Mobilidade, convocáronse as probas de constatación da cualificación inicial para o exercicio da actividade de condutor/a profesional de determinados vehículos destinados ao transporte de mercadorías ou de viaxeiros/as por estrada, que terán lugar na Comunidade Autónoma de Galicia no ano 2023.</p>
    <p>Apreciadas datas no prazo de inscrición para posteriores convocatorias que poden concluír antes do prazo de realización do exame da convocatoria inmediatamente anterior, modifícanse os intervalos dos prazos de inscrición da táboa para garantir un prazo de matrícula suficiente desde o remate da anterior convocatoria.</p>
    <p>Por razóns organizativas e para permitir corrixir dun xeito áxil incidencias neste sentido, habilítase un procedemento de modificación do calendario mediante a publicación da devandita Resolución da Dirección Xeral de Mobilidade na web da Dirección Xeral de Mobilidade da Consellería de Infraestruturas e Mobilidade, na área de Formación.</p>
    <h2>RESOLVO:</h2>
    <p>1. Modificar a táboa do calendario no seguinte sentido:</p>
    <p> No ano 2023 realizaranse oito convocatorias, tanto para as categorías D1, D1 + E, D e D + E como para as categorías C1, C1 + E, C e C + E, que se desenvolverán de acordo co seguinte calendario e prazos de inscrición:</p>
    <table>
     <tbody>
      <tr>
       <td>Convocatoria</td>
       <td>Intervalo de realización</td>
       <td>Prazo de inscrición</td>
      </tr>
      <tr>
       <td>1ª</td>
       <td>9.1.2023 a 2.2.2023</td>
       <td>Desde o día seguinte á publicación desta resolución no DOG ata o 18.12.2022</td>
      </tr>
      <tr>
       <td>2ª</td>
       <td>27.2.2023 a 24.3.2023</td>
       <td>Desde o 19.12.2022 ata o 9.2.2023</td>
      </tr>
      <tr>
       <td>3ª</td>
       <td>18.4.2023 a 13.5.2023</td>
       <td>Desde o 10.2.2023 ata o 3.4.2023</td>
      </tr>
      <tr>
       <td>4ª</td>
       <td>14.6.2023 a 12.7.2023</td>
       <td>Desde o 4.4.2023 ata o 4.5.2023</td>
      </tr>
      <tr>
       <td>5ª</td>
       <td>1.9.2023 a 27.9.2023</td>
       <td>Desde o 5.5.2023 ata o 5.7.2023</td>
      </tr>
      <tr>
       <td>6ª</td>
       <td>2.10.2023 a 31.10.2023</td>
       <td>Desde o 6.7.2023 ata o 20.9.2023</td>
      </tr>
      <tr>
       <td>7ª</td>
       <td>2.11.2023 a 30.11.2023</td>
       <td>Desde o 21.9.2023 ata o 12.10.2023</td>
      </tr>
      <tr>
       <td>8ª</td>
       <td>1.12.2023 a 30.12.2023</td>
       <td>Desde o 13.10.2023 ata o 20.11.2023</td>
      </tr>
     </tbody>
    </table>
    <p>2. Por razóns organizativas, e para garantir que os prazos de inscrición resulten suficientes, poderase modificar o anterior calendario mediante resolución da persoa titular da Dirección Xeral de Mobilidade, que se publicará na web da Dirección Xeral de Mobilidade da Consellería de Infraestruturas e Mobilidade, na área de Formación;</p>
    <p>https://infraestruturasemobilidade.xunta.gal/formacion-de-profesionais-do-transporte?langId=gl_ES</p>
    <p>Santiago de Compostela, 5 de maio de 2023</p>
    <footer><p>Ignacio Maestro Saavedra<br>Director xeral de Mobilidade</p></footer>

