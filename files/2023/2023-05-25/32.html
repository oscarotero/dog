---
date: '2023-05-25'
id: V0653-080523-0007
page: 31715
number: 98
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 8 de maio de 2023, da Xefatura Territorial da Coruña, de
  comunicación do traslado de follas de valoración por expediente de
  expropiación, no concello de Dumbría (expediente IN408A 2020/179).
range: Anuncio
url: >-
  https://www.xunta.gal/dog/Publicados/2023/20230525/AnuncioV0653-080523-0007_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no Boletín Oficial del Estado resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar...», mediante o presente anuncio infórmase da presentación das follas de valoración da entidade beneficiaria, no procedemento expropiatorio sobre os bens e dereitos afectados pola instalación eléctrica denominada liña de evacuación do parque eólico Paxareiras II, no concello de Dumbría (expediente IN408A 2020/179), correspondentes aos predios e ás titularidades que se sinalan no cadro anexo que máis abaixo se detalla.</p>
    <p>O texto íntegro das referidas follas de valoración atópase ao dispor das persoas interesadas na sede da Xefatura Territorial da Vicepresidencia Primeira e Consellería de Economía, Industria e Innovación da Coruña, situada no Edificio Administrativo de Monelos, na rúa Vicente Ferrer, 2, 2º, 15008 A Coruña, na Sección de Expropiacións, das 9.00 ás 14.00 horas, de luns a venres. As ditas persoas interesadas disporán dun prazo de dez (10) días, a partir da publicación deste anuncio no Boletín Oficial del Estado, para solicitar a remisión das correspondentes valoracións ao enderezo que sinalen.</p>
    <p>Transcorrido o prazo de dez días indicado no parágrafo anterior sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>A Coruña, 8 de maio de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN408A 2020/179.</p>
    <p>Entidade beneficiaria: AV Paxareiras II, S.L.U.</p>
    <p>Denominación da instalación: liña de evacuación do parque eólico Paxareiras II.</p>
    <p>Concello: Dumbría.</p>
    <table>
     <tbody>
      <tr>
       <td>Predio</td>
       <td>Polígono</td>
       <td>Parcela</td>
       <td>Titularidade proposta</td>
      </tr>
      <tr>
       <td>10</td>
       <td>505</td>
       <td>246</td>
       <td>Jesús Lema Santabaya e outros</td>
      </tr>
     </tbody>
    </table>

