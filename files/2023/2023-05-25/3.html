---
date: '2023-05-25'
id: G0655-150523-0003
page: 31374
number: 98
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 8 de maio de 2023 pola que se modifica a autorización do CPR
  Plurilingüe Nuestra Señora Inmaculada, de Santa Comba.
range: Orde
url: >-
  https://www.xunta.gal/dog/Publicados/2023/20230525/AnuncioG0655-150523-0003_gl.html
---
<p>A entidade titular do centro privado (CPR) Nuestra Señora Inmaculada, de Santa Comba, cambiou a súa denominación de «CPR Plurilingüe Nuestra Señora Inmaculada, Sociedad Limitada» pola de «CPR Plurilingüe Nuestra Señora Inmaculada, Sociedad Limitada Unipersonal», conforme a escritura pública notarial do 24 de xaneiro de 2023.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización do centro para cambiar a denominación da titularidade a favor de «CPR Plurilingüe Nuestra Señora Inmaculada, Sociedad Limitada Unipersonal».</p>
    <p>O cambio da denominación da titularidade non afectará o réxime de funcionamento do centro.</p>
    <p>Artigo 2. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 3. <em>Revisión da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 8 de maio de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

