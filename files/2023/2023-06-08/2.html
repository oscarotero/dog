---
date: '2023-06-08'
id: G0655-310523-0005
page: 35432
number: 108
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 31 de maio de 2023 pola que se nomea secretaria da Comisión de
  Toponimia.
range: Orde
url: >-
  https://www.xunta.gal/dog/Publicados/2023/20230608/AnuncioG0655-310523-0005_gl.html
---
<p>A Comisión de Toponimia é o órgano de estudo, asesoramento e consulta da Xunta de Galicia para a determinación dos nomes oficiais da toponimia galega e para efectuar as consultas que sexan necesarias con tal fin.</p>
    <p>As funcións e a composición da Comisión de Toponimia están reguladas no Decreto 174/1998, do 5 de xuño, polo que se modifica o Decreto 43/1984, do 23 de marzo, polo que se regulan as funcións e a composición da Comisión de Toponimia.</p>
    <p>Mediante a Orde do 3 de maio de 2021 nomeáronse os membros da Comisión de Toponimia (DOG núm. 83, do 4 de maio).</p>
    <p>O Decreto 108/2022, do 16 de xuño, de estrutura orgánica dos órganos superiores e de dirección dependentes da Presidencia da Xunta de Galicia, establece na súa disposición adicional quinta que a Comisión de Toponimia estará adscrita á Consellería de Cultura, Educación, Formación Profesional e Universidades, e que as referencias á Consellería de Presidencia e Administración Pública contidas no Decreto 174/1998, do 5 de xuño, se entenderán realizadas á Consellería de Cultura, Educación, Formación Profesional e Universidades.</p>
    <p>Segundo a normativa anteriormente indicada, a persoa secretaria da Comisión, con voz e sen voto, será un/unha funcionario/a da Consellería de Cultura, Educación, Formación Profesional e Universidades, designado/a polo conselleiro de Cultura, Educación, Formación Profesional e Universidades.</p>
    <p>De conformidade coas atribucións que me confire o artigo 3 do citado Decreto 174/1998, do 5 de xuño,</p>
    <h2>DISPOÑO:</h2>
    <p>Nomear secretaria da Comisión de Toponimia a Elvira María Casal García, subdirectora xeral de Planificación e Dinamización Lingüística.</p>
    <p>Santiago de Compostela, 31 de maio de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

