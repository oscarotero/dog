---
date: '2023-04-24'
id: G0427-300323-0003
page: 25390
number: 78
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 23 de marzo de 2023, da Dirección Xeral de Desenvolvemento
  Pesqueiro, pola que se autoriza modificar a categoría da escola de navegación
  de lecer Gallery Trumpets, S.L.  (Enal Básica) e recoñecela como escola de
  navegación de lecer (Enal).
range: Resolución
url: >-
  https://www.xunta.gal/dog/Publicados/2023/20230424/AnuncioG0427-300323-0003_gl.html
---
<p>Antecedentes: </p>
    <p>A escola de navegación de lecer Gallery Trumpets, S.L. está actualmente inscrita como escola de navegación de lecer (Enal Básica) e solicita a modificación da súa categoría no Rexistro de Escolas de Navegación de Lecer, para recoñecerse como escola de navegación de lecer (Enal).</p>
    <p>Consideracións legais e técnicas:</p>
    <p>1. Decreto 210/2022, do 1 de decembro, polo que se modifica o Decreto 50/2021, do 11 de marzo, polo que se aproba a estrutura orgánica da Consellería do Mar (DOG núm. 239, do 19 de decembro de 2022).</p>
    <p>2. Real decreto 875/2014, do 10 de outubro, polo que se regulan as titulacións náuticas para o goberno das embarcacións de lecer (BOE núm. 247, do 11 de outubro).</p>
    <p>3. Orde do 31 de xullo de 1998, pola que se regulamenta a normativa para o recoñecemento das escolas de navegación de lecer na Comunidade Autónoma de Galicia (DOG núm. 164, do 25 de agosto).</p>
    <p>4. O Servizo de Ensino e Titulacións Náutico-Pesqueiras analizou a documentación e realizou as correspondentes inspeccións.</p>
    <p>A Dirección Xeral de Desenvolvemento Pesqueiro é a competente para resolver o expediente.</p>
    <p>De acordo con todo o indicado,</p>
    <h2>RESOLVE:</h2>
    <p>Autorizar o cambio de categoría á escola Gallery Trumpets, S.L. (Enal Básica) e inscribila como escola de navegación de lecer (Enal). A citada escola segue mantendo o mesmo número de rexistro (XGEN059) co que foi recoñecida. O domicilio fiscal está situado na avenida Dolores Mosquera, núm. 28, 36650 Pontevedra.</p>
    <p>Segundo o artigo 7 da Orde do 31 de xullo de 1998, pola que se regulamenta a normativa para o recoñecemento das escolas de navegación de lecer na Comunidade Autónoma de Galicia, terá a consideración de centro colaborador da Administración nos temas que lle son propios.</p>
    <p>A inscrición no Rexistro de Escolas de Navegación de Lecer ten como finalidade a anotación, seguimento, control e inspección da escola recoñecida. Terá unha vixencia de cinco (5) anos, que se contarán a partir do día seguinte ao da publicación no DOG desta resolución, e deberá solicitar a súa renovación transcorrido ese prazo.</p>
    <p>A escola está obrigada a comunicarlle ao rexistro calquera cambio que modifique as condicións en que foi recoñecida, como pode ser o cambio do/da instrutor/a ou da embarcación de prácticas. </p>
    <p>Así mesmo, a escola poderá perder o seu recoñecemento e darse de baixa no rexistro por non renovar o recoñecemento, por incumprimento das súas obrigas ou por cesamento da actividade por máis de tres anos. A resolución publicarase no DOG. </p>
    <p>Contra esta resolución, que non pon fin á vía administrativa, poderá interpoñer recurso de alzada ante a conselleira do Mar no prazo dun mes, desde a notificación da presente resolución, segundo se dispón nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de marzo de 2023</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

