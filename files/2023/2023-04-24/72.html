---
date: '2023-04-24'
id: L448-300323-0004
page: 25428
number: 78
agency: Concello da Pontenova
section: VI. Anuncios. b) Administración local.
title: >-
  ANUNCIO polo que se aproba inicialmente e se somete a información pública o
  proxecto de expropiación forzosa, polo procedemento de taxación conxunta, dos
  bens e dereitos que se precisan ocupar para a execución da ampliación do
  parque empresarial da Pontenova, Lugo (sector S-PE2).
range: Anuncio
url: >-
  https://www.xunta.gal/dog/Publicados/2023/20230424/AnuncioL448-300323-0004_gl.html
---
<p>«4. Expediente 82/2023 de expropiación forzosa dos bens e dereitos afectados pola ampliación do parque empresarial da Pontenova-Lugo (sector S-PE2).</p>
    <p>Vista a proposta da Alcaldía do 10 de febreiro de 2023, que literalmente di:</p>
    <p>Proposta da Alcaldía.</p>
    <p>Expediente 82/2023 de expropiación forzosa dos bens e dereitos afectados pola ampliación do parque empresarial da Pontenova-Lugo (sector S-PE2).</p>
    <p>Antecedentes de feito:</p>
    <p>1. O Concello da Pontenova, no seu termo municipal, ten as competencias que lle recoñece a Lei do solo e as normas que a complementan e desenvolven, no que corresponde á xestión urbanística en xeral no devandito ámbito municipal.</p>
    <p>Este concello ten unhas normas subsidiarias de planeamento aprobadas definitivamente o 23 de abril de 1985, e o réxime transitorio establecido na Lei 2/2016, do 10 de febreiro, do solo de Galicia.</p>
    <p>Coa modificación puntual aprobada definitivamente no ano 1993, denominada modificación dotacional en NSP, apróbase a delimitación de 14,01 ha de solo urbanizable, co obxecto de promover a formación dun parque empresarial.</p>
    <p>Para o desenvolvemento do solo urbanizable industrial, redactáronse dous plans parciais: o primeiro do sector S-7 no ano 1987, e o segundo en 1992 do sector do parque empresarial promovido por Xestur, S.A.</p>
    <p>Posteriormente, o plan parcial do sector S-7 foi modificado e, no ano 1997, aprobouse unha modificación conxunta do plan parcial do parque empresarial e do plan parcial do sector S-7 de solo urbanizable para incorporar ao parque superficies asignadas ao sector S-7.</p>
    <p>Con posterioridade, redactáronse os seguintes documentos: a modificación puntual das NSP en Goios, parque empresarial aprobada definitivamente o 15 de maio de 2005, e o plan de sectorización do solo urbanizable non delimitado industrial de Goios, aprobado definitivamente o 27 de xullo de 2007.</p>
    <p>A última modificación puntual das NSP do concello da Pontenova no ámbito do parque empresarial foi aprobada definitivamente o 21 de xaneiro de 2019.</p>
    <p>2. O artigo 85 da Lei 2/2016, do 10 de febreiro, do solo de Galicia, establece que a aprobación dos instrumentos de planeamento urbanístico implicará a declaración de utilidade pública e a necesidade de ocupación dos bens e dereitos afectados para os fins da expropiación ou imposición de servidumes.</p>
    <p>3. O día 23 de novembro de 2022 e con rexistro de entrada 2022-E-RE-581, Xestión do Solo de Galicia-Xestur, S.A. (Xestur, S.A.), que actúa como promotor do citado parque empresarial, entregou ao Concello da Pontenova o proxecto de expropiación dos terreos, bens e dereitos que se precisan ocupar para a execución da ampliación do parque empresarial da Pontenova, Lugo (sector S-PE2).</p>
    <p>Na citada expropiación actúa como Administración expropiante o Concello da Pontenova.</p>
    <p>Consideracións legais:</p>
    <p>– O procedemento do expediente expropiatorio para a execución da ampliación do parque empresarial da Pontenova (sector S-PE2) iníciase en virtude da antedita aprobación inicial do devandito procedemento e de conformidade cos artigos 117.2 da Lei 2/2016, do 10 de febreiro, do solo de Galicia, e 290.2 do Decreto 143/2016, do 22 de setembro, polo que se aproba o Regulamento da Lei 2/2016, en que establecen que a expropiación se aplicará por polígonos completos e abarcará todos os bens e dereitos neles incluídos.</p>
    <p>– O Concello da Pontenova goza de potestade expropiatoria forzosa, en virtude do artigo 4.2 da Lei 2/2016, do 10 de febreiro, do solo de Galicia.</p>
    <p>– Trátase dunha expropiación urbanística e, como tal, regulada na Lei 2/2016, do 10 de febreiro, do solo de Galicia, no Real decreto lexislativo 7/2015, do 30 de outubro, polo que se aproba o texto refundido da Lei do solo e rehabilitación urbana, e no Decreto 143/2016, do 22 de setembro, polo que se aproba o Regulamento da Lei 2/2016.</p>
    <p>– O expediente formúlase polo procedemento de taxación conxunta e de acordo co disposto nos artigos 117 e 118 da Lei 2/2016; 42 e seguintes do Real decreto lexislativo 7/2015; e 290 e seguintes do Decreto 143/2016.</p>
    <p>– Para os efectos de fixación do prezo xusto, o seu pagamento ás persoas propietarias e a ocupación dos predios afectados, confeccionouse o oportuno expediente, de acordo coa normativa previamente citada. Este expediente tramitarase polo procedemento de taxación conxunta e ten por obxecto a expropiación polo Concello dos bens e dereitos necesarios para a execución da ampliación do parque empresarial da Pontenova, Lugo (sector S-PE2), e Xestur, S.A. ten a condición de beneficiaria da expropiación.</p>
    <p>Propoño ao Pleno, de conformidade co previsto no artigo 118.2 da Lei 2/2016, do 10 de febreiro, do solo de Galicia, a adopción dos seguintes</p>
    <h2>ACORDOS:</h2>
    <p>Primeiro. Aprobar inicialmente o proxecto de expropiación forzosa polo procedemento de taxación conxunta dos bens e dereitos que se precisan ocupar para a execución da ampliación do parque empresarial da Pontenova, Lugo (sector S-PE2).</p>
    <p>Segundo. Someter a información pública polo prazo dun mes, mediante inserción de anuncios no Diario Oficial de Galicia e nun xornal dos de maior circulación na provincia, o citado proxecto de expropiación forzosa, para que aquelas persoas que poidan resultar interesadas formulen as observacións e reclamacións que xulguen convenientes, en particular, no que atinxe á titularidade ou valoración dos seus respectivos dereitos.</p>
    <p>O expediente estará exposto polo prazo dun mes á disposición das persoas interesadas no concello da Pontenova, nas oficinas de Lugo de Xestur, S.A., sitas na rúa Ramón Ferreiro, 28, 1º andar, e nas oficinas centrais, sitas no polígono das Fontiñas, Área Central, 1º andar, local 25 Z, de Santiago de Compostela, das 9.00 ás 14.00 horas. Durante o antedito prazo, todas aquelas persoas ou entidades que se consideren afectadas poderán presentar as alegacións que consideren oportunas dirixidas ao Concello da Pontenova, no enderezo praza do Concello, s/n, 27720 (A Pontenova), así como nos lugares establecidos no artigo 16 da Lei 39/2015, do 1 de outubro.</p>
    <p>Terceiro. Notificar individualmente as valoración ás persoas que aparecen como titulares de bens e dereitos no expediente, mediante traslado literal da correspondente folla de prezo xusto e da proposta de fixación dos criterios de valoración, para que poidan formular alegacións no prazo dun mes, contado a partir da data de notificación.</p>
    <p>Incorpórase como anexo a relación inicial de bens, dereitos e titulares.</p>
    <p>A Pontenova, na data da sinatura dixital. Darío Campos Conde, alcalde. Documento asinado electronicamente.</p>
    <h2>ANEXO</h2>
    <h2>Relación inicial de bens, dereitos e titulares</h2>
    <table>
     <thead>
      <tr>
       <td>Nº exp.</td>
       <td>Polí./parc.</td>
       <td>Referencia catastral</td>
       <td>Titular</td>
       <td>Superficie obxecto de&amp;nbsp;expropiación (m²)</td>
      </tr>
     </thead>
     <tbody>
      <tr>
       <td>1</td>
       <td>2/320</td>
       <td>27048F00200320</td>
       <td>Antonio Lombardero López e Mª del Carmen Reimondo González</td>
       <td>1.193,00</td>
      </tr>
      <tr>
       <td>2</td>
       <td>2/318</td>
       <td>27048F00200318</td>
       <td>Herdeiros de José Antonio Hogaza García</td>
       <td>585,00</td>
      </tr>
      <tr>
       <td>3</td>
       <td>2/317</td>
       <td>27048F00200317</td>
       <td>Antonio Lombardero López e Mª del Carmen Reimondo González</td>
       <td>41,00</td>
      </tr>
      <tr>
       <td>4</td>
       <td>2/319</td>
       <td>27048F00200319</td>
       <td>Perfecta Ogaza Fontangordo</td>
       <td>2.549,00</td>
      </tr>
      <tr>
       <td>5</td>
       <td>2/10312</td>
       <td>27048F00210312</td>
       <td>Ana Iravedra Iravedra e Javier Iravedra Iravedra</td>
       <td>155,00</td>
      </tr>
      <tr>
       <td>6</td>
       <td>2/5428</td>
       <td>27048F00205428</td>
       <td>Perfecta Ogaza Fontangordo</td>
       <td>1.788,00</td>
      </tr>
      <tr>
       <td>7</td>
       <td>65184/23</td>
       <td>6518423PJ4061N</td>
       <td>Herdeiros de Perfecta Domínguez Sequeiro</td>
       <td>248,00</td>
      </tr>
      <tr>
       <td>8</td>
       <td>65184/24</td>
       <td>6518424PJ4061N</td>
       <td>Julio Miranda Álvarez, María Oliva Seivane Otero, José María Miranda Álvarez e María Dominica Vidueiro Cabodevila</td>
       <td>864,00</td>
      </tr>
      <tr>
       <td>9</td>
       <td>65184/49</td>
       <td>6518449PJ4061N</td>
       <td>Elena Lamas Liz</td>
       <td>453,00</td>
      </tr>
      <tr>
       <td>10</td>
       <td>65184/25</td>
       <td>6518425PJ4061N</td>
       <td>Benancio Lastra Enríquez</td>
       <td>449,00</td>
      </tr>
      <tr>
       <td>11</td>
       <td>65184/22</td>
       <td>6518422PJ4061N</td>
       <td>Kevín Fiallega García, Modesto García Sequeiro, María Nieves García Silván e Luis García Sequeiro</td>
       <td>842,00</td>
      </tr>
     </tbody>
    </table>
    <p>O alcalde explicou a proposta presentada e, a continuación, o Pleno, en votación ordinaria e por unanimidade dos dez concelleiros/as asistentes dos once que o integran, acada o seguinte</p>
    <h2>ACORDO:</h2>
    <p>Único. Aprobar a proposta de Alcaldía en todos os seus termos e aspectos».</p>
    <p>A Pontenova, 29 de marzo de 2023</p>
    <footer><p>Darío Campos Conde<br>Alcalde</p></footer>

