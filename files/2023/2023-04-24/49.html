---
date: '2023-04-24'
id: G0426-100423-0002
page: 25293
number: 78
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 5 de abril de 2023, do Xurado Provincial de Clasificación de Montes
  Veciñais en Man Común de Pontevedra, polo que se publica a resolución do
  expediente de clasificación como veciñal en man común dos montes denominados A
  Poza do Frade, O Canto do Regueiro, Valdapalla, Cons 5, Cons 6, Cons 7 e Cons
  8, a favor da veciñanza da Comunidade de Montes Veciñais en Man Común de
  Mourente, na parroquia de Mourente, concello de Pontevedra.
range: Anuncio
url: >-
  https://www.xunta.gal/dog/Publicados/2023/20230424/AnuncioG0426-100423-0002_gl.html
---
<p>O Xurado Provincial de Clasificación de Montes Veciñais en Man Común de Pontevedra reuniuse en sesión que tivo lugar o 1 de marzo de 2023, baixo a presidencia de Antonio Crespo Iglesias, xefe territorial, coa asistencia dos seguintes vogais: Amalia Elsa Pazos Pintos, xefa do Servizo de Montes; Xosé Carlos Morgade Martínez, representante das comunidades de montes veciñais en man común da provincia e representante da Comunidade de Montes Veciñais en Man Común de Mourente; Xesús Santaló Ríos, representante do Colexio de Avogados da provincia; Paula Nieto Grande, letrada da Xunta de Galicia, e como secretario do Xurado José Alberto Cousido Fernández, funcionario adscrito ao Servizo Xurídico-Administrativo.</p>
    <p>En cumprimento do disposto no artigo 28 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto no artigo 45.1 da Lei 39/2015, do 1 de outubro, do procedemento administrativo común das administracións públicas, faise público que o Xurado adoptou a seguinte resolución:</p>
    <p>Antecedentes de feito.</p>
    <p>Primeiro. O 16.6.2019 a Comunidade de Montes Veciñais en Man Común (en diante, CMVMC) de Mourente, concello de Pontevedra, solicita a clasificación como monte veciñal en man común (en diante, MVMC) das parcelas A Poza do Frade, O Canto do Regueiro, Valdapalla, Cons 5, Cons 6, Cons 7 e Cons 8, a favor dos veciños da parroquia de Mourente, concello de Pontevedra, provincia de Pontevedra:</p>
    <p>Parcela: A Poza do Frade.</p>
    <p>Referencia catastral: 36900A13000073.</p>
    <p>Superficie: 2.042 m2.</p>
    <p>Linde norte: José Antonio Pereira Seijas, Bernardo Loira Araújo, Vicente Villaverde Portela e Benito Cobas.</p>
    <p>Linde sur: Rosa Riveiro Lage, Manuel Sanmartín Moreira e Benito Cobas.</p>
    <p>Linde leste: María Elisa Fontán Varela.</p>
    <p>Linde oeste: Francisco Rey, Mª Carmen Riveiro Otero, Maximino Otero Rey e Mª Carmen Riveiro Otero.</p>
    <p>Parcela: O Canto do Regueiro.</p>
    <p>Referencia catastral: 36900A13700039.</p>
    <p>Superficie: 2.433 m2.</p>
    <p>Linde norte: Margarita López Piedras e Mª Teresa Couto Pereira.</p>
    <p>Linde sur: vía pública.</p>
    <p>Linde leste: Dolores Regueira Pereira, Mª Teresa Couto Pereira, Alfredo López Roel, Celia González Couto e Manuel Fortes.</p>
    <p>Linde oeste: vía pública.</p>
    <p>Parcela: Valdapalla.</p>
    <p>Referencia catastral: parte 36900A16000528 (CSV:JNN4PHNGZ2NQBT7D).</p>
    <p>Superficie: 527 m2.</p>
    <p>Linde norte: Aurelio López Pérez e Juan Manuel Estévez Durán.</p>
    <p>Linde sur: Teresa Pece Montenegro e Juan Manuel Estévez Durán.</p>
    <p>Linde leste: Mª Obdulia Mendoza Villaverde e José Benjamín Pastoriza Fandiño.</p>
    <p>Linde oeste: Mª Obdulia Mendoza Villaverde e camiño público (segundo o Catastro, Casino Mercantil e Industrial).</p>
    <p>Parcela: Cons 5.</p>
    <p>Referencia catastral: 2398801NG3929N.</p>
    <p>Superficie: 494 m2.</p>
    <p>Linde norte: vía pública e Comunidade de Montes de Mourente.</p>
    <p>Linde sur: concello de Pontevedra.</p>
    <p>Linde leste: Comunidade de Montes de Mourente.</p>
    <p>Linde oeste: vía pública.</p>
    <p>Parcela: Cons 6.</p>
    <p>Referencia catastral: 2298907NG3929N.</p>
    <p>Superficie: 330 m2.</p>
    <p>Linde norte: Abigail Pastoriza Fandiño.</p>
    <p>Linde sur: vía pública.</p>
    <p>Linde leste: vía pública.</p>
    <p>Linde oeste: Abigail Pastoriza Fandiño.</p>
    <p>Parcela: Cons 7.</p>
    <p>Referencia catastral: 2296001NG3929N.</p>
    <p>Superficie: 319 m2.</p>
    <p>Linde norte: vía pública.</p>
    <p>Linde sur: Isabel Cochón Palmás.</p>
    <p>Linde leste: vía pública.</p>
    <p>Linde oeste: vía pública.</p>
    <p>Parcela: Cons 8.</p>
    <p>Referencia catastral: 2297201NG3929N0001PS.</p>
    <p>Superficie: 294 m2.</p>
    <p>Linde norte: vía pública.</p>
    <p>Linde sur: Manuel Leiro Torres.</p>
    <p>Linde leste: vía pública.</p>
    <p>Linde oeste: vía pública.</p>
    <p>Coa solicitude xúntase a seguinte documentación:</p>
    <p>• Escrito do 30.4.2019, do presidente da CMVMC de Mourente, que expón de xeito detallado, por cada parcela, os aproveitamentos que os veciños veñen gozando e aproveitando. </p>
    <p>• Informe técnico da solicitude de clasificación das parcelas A Poza do Frade e outras, parroquia de Mourente, concello de Pontevedra, provincia de Pontevedra. Asinado en setembro de 2018 polo enxeñeiro técnico forestal colexiado número 503. A memoria contén medición topográfica, reportaxe fotográfica das parcelas, fichas catastrais e documentación que acredita o uso comunal dos veciños de Mourente. </p>
    <p>• Informe de validación gráfica catastral da parcela Valdapalla co CSV JNN4PHNGZ2NQBT7D.</p>
    <p>Durante a tramitación do expediente non achegan documentación para acreditar o aproveitamento veciñal en man común por parte dos veciños da parroquia de Mourente.</p>
    <p>Segundo. O 19.12.2019 o xefe da Sección de Topografía informa da posibilidade de identificación das parcelas obxecto de clasificación e que se encontra fóra do deslindamento do monte da CMVMC de Mourente executado pola Administración forestal no ano 2013.</p>
    <p>Terceiro. O 27.2.2020 o Xurado de MVMC de Pontevedra acorda incoar expediente de clasificación das parcelas A Poza do Frade, O Canto do Regueiro, Valdapalla, Cons 5, Cons 6, Cons 7 e Cons 8. Noméase instrutora a Amalia Elsa Pazos Pintos. Este acordo notifícaselle o 5.3.2020 á CMVMC de Mourente e o 6.3.2020, ao Concello de Pontevedra.</p>
    <p>Cuarto. O 27.5.2021 a xefa da Área de Montes Veciñais en Man Común de Pontevedra emite informe preceptivo do Servizo de Montes:</p>
    <p>«(…) 1. A Poza do Frade: 36900A13000073, de 2.042 m2.</p>
    <p>1. Corresponde na súa totalidade coa parcela 36900A13000073, de 2.042 m2, que se encontra en investigación. </p>
    <p>2. Accédese por un camiño de terra, non catastrado, que atravesa a parcela. Aprécianse restos de muro e marcos que a delimitan.</p>
    <p>3. Esta parcela forestal está poboada por carballo e plantada con freixos e castiñeiros de 1,5 a 2 m de altura e unha vexetación subarbustiva de fentos.</p>
    <p>4. A parcela, como se informa no punto 2, está plantada e contén un cartel informativo da comunidade de prohibición de verter lixo.</p>
    <p>2. O Canto do Regueiro: 36900A13700039, de 2.433 m2.</p>
    <p>1. Corresponde na súa totalidade coa parcela 36900A13700039, de 2.433 m2, que se encontra en investigación. </p>
    <p>2. Accédese pola vía asfaltada catastrada como 36900A13709001, que delimita a parcela polo oeste, e a vía asfaltada 36900A13709003, polo sur. Polo leste está delimitada por un muro de pedra e polo norte por marcos de pedra. A parcela atravésaa unha senda, que non está catastrada, de norte a sur.</p>
    <p>3. Esta parcela forestal é unha ladeira, orientada ao oeste, onde se aprecian restos de corta de acacia negra, que están substituíndo por castiñeiros de 2 zumes. Obsérvase un estrato arbóreo de carballos e castiñeiros adultos, cun estrato subarbustivo de fentos.</p>
    <p>4. Hai un cartel da comunidade de montes situado no terzo sur da parcela e un pozo situado ao carón da estrada 9001, tamén no terzo sur.</p>
    <p>Existe unha liña de postes de luz ao longo da estrada 9001 e, como se resalta no punto 3, unha plantación de castiñeiros despois da corta de acacia negra.</p>
    <p>3. Valdapalla, de 527 m2.</p>
    <p>1. É un anaco (527 m2) da parcela catastral 36900A16000528, que ten unha superficie total de 91.033 m2, a nome de Granja Vista Real, S.A.</p>
    <p>2. Accédese por un camiño de terra, situado na parte suroeste da parcela, que non está catastrado.</p>
    <p>Encóntrase delimitada polos muros de pedra das propiedades lindeiras situadas ao noroeste e sueste e por un camiño de terra situado ao suroeste.</p>
    <p>3. Encóntrase plantada con diversas especies forestais, como castiñeiro, carballo do xénero rubra e bidueiro. A parcela foi desbarbada e agora está poboada por estrato subarbustivo de herbas.</p>
    <p>4. Cons 5 (2398801NG3929N), de 494 m2.</p>
    <p>Cons 5 linda ao noroeste con vía asfaltada, ao sur coa casa da comunidade (parcela non clasificada) e ao leste con terreo clasificado á comunidade, segundo o deslindamento.</p>
    <p>É unha parcela de viñedo sen ningún uso forestal, delimitada por diferentes elementos como somieres e arames e atravesada por unha liña eléctrica de media tensión, onde se sitúa un apoio desta liña.</p>
    <p>5. Cons 6 (2298907NG3929N), de 330 m2.</p>
    <p>Esta parcela residual é lindeira polo nordés co monte veciñal de Mourente. Está situada entre vías asfaltadas, que a separan do resto do monte veciñal, e o cerramento da propiedade contigua, de referencia 2298906NG3929N0001LS, á cal se accede a través da parcela catastral 2298907NG3929N.</p>
    <p>No ten ningún uso forestal e a única vexetación existente é herba cortada e un abeto adulto de gran tamaño.</p>
    <p>Contén un apoio dunha liña eléctrica de media tensión e dous pasos asfaltados, únicos accesos para as vivendas da parcela 298906NG3929N0001LS.</p>
    <p>6. Cons 7 (2296001NG3929N), de 319 m2.</p>
    <p>Esta parcela residual está situada entre vías asfaltadas, que a separan do resto do monte veciñal clasificado, e o cerramento da propiedade contigua, de referencia 2296002NG3929N0001YS.</p>
    <p>Non ten ningún uso forestal. A vexetación arbórea consiste nun abeto adulto e dúas cerdeiras plantados duns 2 m de altura. No momento da visita a herba non estaba cortada.</p>
    <p>Obsérvase un cartel da Comunidade de Mourente, bloques de granito tirados na parcela e un poste da liña de baixa que atravesa a parcela polo límite noroeste, a carón da vía asfaltada.</p>
    <p>7. Cons 8 (2297201NG3929N), de 294 m2.</p>
    <p>Esta parcela residual está delimitada polo norte por unha vía asfaltada, que a separa do monte veciñal clasificado 2299006NG3929N0001AS, e o cerramento das parcelas lindeiras polo sur.</p>
    <p>No ten ningún uso forestal. No momento da visita a herba non estaba cortada, polo que non se visualizan os 3 bancos instalados pola comunidade. Contén un poste da luz e a única vexetación arbórea existente é unha cerdeira adulta».</p>
    <p>Quinto. O 1.7.2021 o Rexistro da Propiedade de Pontevedra número 1 certifica que os predios dos cales se insta a clasificación non están inscritos no Rexistro. Ordénanse as anotacións preventivas no Rexistro da Propiedade de Pontevedra número 1, notifícase o trámite de audiencia, publícase o edicto no Concello de Pontevedra e no <em>Diario Oficial de Galicia</em> (DOG), o anuncio do 18 de novembro de 2021, do Xurado Provincial de Clasificación de Montes Veciñais en Man Común de Pontevedra, polo que se publica o acordo de inicio do expediente de clasificación dos montes A Poza do Frade e outros, a favor da CMVMC de Mourente, do concello de Pontevedra (DOG núm. 235, do 19 de decembro).</p>
    <p>Sexto. Dentro do período do trámite de audiencia non se reciben alegacións.</p>
    <p>Fundamentos de dereito</p>
    <p>Primeiro. O Xurado Provincial de Clasificación de Montes Veciñais en Man Común ten a competencia para coñecer os expedientes de clasificación dos montes que teñan tal carácter segundo o establecido no artigo 9 da Lei 13/1989, do 10 de outubro, de montes veciñais en man común.</p>
    <p>Segundo. O artigo 1 da Lei 13/1989, do 10 de outubro, de montes veciñais en man común, define o monte veciñal en man común:</p>
    <p>«Son montes veciñais en man común e rexeranse por esta lei os que, con independencia da súa orixe, das súas posibilidades produtivas, do seu aproveitamento actual e da súa vocación agraria, pertenzan a agrupacións veciñais na súa calidade de grupos sociais e non como entidades administrativas, e se veñan aproveitando consuetudinariamente en réxime de comunidade, sen asignación de cotas polos membros daquelas na súa condición de veciños».</p>
    <p>Deste xeito, para que un monte sexa declarado veciñal en man común o aproveitamento debe quedar acreditado non só no pasado, senón tamén no presente e de forma continuada. Así o establecen o antedito artigo 1 da Lei 13/1989 e as diversas resolucións xudiciais que o interpretan, polo que se conclúe que o decisivo para a inclusión dun monte na categoría de veciñal en man común é que resulte acreditada a constante posesión do aproveitamento dos montes por parte dos veciños promotores e de xeito continuado.</p>
    <p>Terceiro. Revisada a documentación existente no expediente, acredítase de forma sólida e fidedigna o aproveitamento consuetudinario en man común das parcelas por parte da agrupación veciñal.</p>
    <p>A Poza do Frade. Declaración de veciños do aproveitamento comunal; declaración dun madeireiro dos lindes; escritura dunha propiedade privada de que é lindeira co monte. Segundo un informe do Servizo de Montes, posúe un cartel da CMVMC de Mourente e plantación de frondosas. Factura do ano 2017 de eliminación de especies invasoras. Factura do ano 2018 de roza. Factura do ano 2019 de plantación de castiñeiros, carballos e freixos. Venda de madeira e transferencia do ano 2016.</p>
    <p>O Canto do Regueiro. Declaración de veciños do aproveitamento comunal. Factura do ano 2017 de eliminación de especies invasoras. Factura do ano 2019 de plantación de castiñeiros.</p>
    <p>Valdapalla. Declaración do presidente do Liceo Casino de Pontevedra de que a parcela non lles pertence; medición topográfica e declaración de lindeiros. Factura do ano 2019 de preparación do terreo e plantación de castiñeiros, carballos e freixos.</p>
    <p>Parcelas Cons. Declaración dos veciños; contrato de cesión en precario da CMVMC de Mourente a un veciño para horta. Factura do ano 2017 de eliminación de especies invasoras. Factura do ano 2018 de roza. Factura do ano 2019 de plantación de cerdeiras e camelias.</p>
    <p>O informe de campo da xefa da Área de MVMC de Pontevedra concorda coa documentación presentada pola CMVMC de Mourente. </p>
    <p>En consecuencia, vistos os antecedentes mencionados; a Lei 13/1989, do 10 de outubro, de montes veciñais en man común, e o seu Regulamento, aprobado polo Decreto 260/1992, do 4 de setembro, así como os demais preceptos legais e regulamentarios de xenérica e específica aplicación, o Xurado, por unanimidade, </p>
    <h2>ACORDA:</h2>
    <p>Clasificar como veciñais en man común os montes denominados A Poza do Frade, O Canto do Regueiro, Valdapalla, Cons 5, Cons 6, Cons 7 e Cons 8 a prol dos veciños da Comunidade de Montes de Mourente, do concello de Pontevedra, de acordo coa descrición reflectida no antecedente de feito primeiro e conforme a planimetría elaborada para o efecto polo Servizo de Montes, que forma parte inseparable da presente resolución.</p>
    <p>Contra esta resolución, que pon fin á vía administrativa, poderase interpor recurso de reposición, con carácter potestativo, perante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpor directamente recurso contencioso-administrativo perante o Xulgado do Contencioso-Administrativo de Pontevedra no prazo de dous meses, contados desde o día seguinte ao da presente publicación, de acordo co disposto nos artigo 123 e 124 Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Pontevedra, 5 de abril de 2023</p>
    <footer><p>Antonio Crespo Iglesias<br>Presidente do Xurado Provincial de Clasificación<br>de Montes Veciñais en Man Común de Pontevedra</p></footer>

