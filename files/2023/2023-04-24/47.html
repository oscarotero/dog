---
date: '2023-04-24'
id: G0655-110423-0009
page: 25289
number: 78
agency: 'Consellería de Cultura, Educación, Formación Profesional e Universidades'
section: VI. Anuncios. a) Administración autonómica.
title: >-
  ANUNCIO do 10 de abril de 2023, da Dirección Xeral de Patrimonio Cultural,
  polo que se notifica a resolución dun procedemento sancionador porque,
  intentada a notificación, esta non se puido efectuar (expediente S-P-08.22).
range: Anuncio
url: >-
  https://www.xunta.gal/dog/Publicados/2023/20230424/AnuncioG0655-110423-0009_gl.html
---
<p>A Dirección Xeral de Patrimonio Cultural ditou, o 2 de febreiro de 2023, a resolución do procedemento sancionador que se indica, por infracción da Lei 5/2016, do 4 de maio, do patrimonio cultural de Galicia. Intentada a notificación persoal desta resolución, non foi posible efectuala.</p>
    <p>Por este anuncio, e segundo dispoñen os artigos 44 e 46 da Lei 39/2015, do 1 de outubro, do procedemento administrativo común das administracións públicas, emprázase a entidade interesada que se indica no anexo para ser notificada por comparecencia dos actos cuxo contido se indica. A comparecencia deberá efectuarse no prazo de dez (10) días hábiles, contados desde o seguinte ao da publicación deste anuncio no taboleiro de edictos único (TEU) do <em>Boletín Oficial del Estado</em> (BOE), na sede do Servizo de Vixilancia e Inspección da Dirección Xeral do Patrimonio Cultural, na Consellería de Cultura, Educación, Formación Profesional e Universidades, no Edificio Administrativo San Caetano, 3º andar, en Santiago de Compostela, das 9.00 ás 14.00 horas, de luns a venres.</p>
    <p>A eficacia desta notificación queda supeditada á súa publicación no TEU. Transcorrido o prazo sinalado sen efectuarse a comparecencia, a notificación entenderase producida desde o día seguinte ao do vencemento do prazo.</p>
    <p>Santiago de Compostela, 10 de abril de 2023</p>
    <footer><p>Mª Carmen Martínez Ínsua<br>Directora xeral de Patrimonio Cultural</p></footer>
    <h2>ANEXO</h2>
    <p>Procedemento sancionador: S-P-08.22 A Guarda (Pontevedra).</p>
    <p>DNI/CIF da entidade interesada: V36123594.</p>
    <p>Acto notificado: resolución de procedemento sancionador.</p>

