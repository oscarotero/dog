---
date: '2023-01-31'
id: G0003-230123-0001
page: 10543
number: 21
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 20 de xaneiro de 2023, da Dirección Xeral de Recursos Humanos,
  pola que se procede á resolución do proceso selectivo, ao nomeamento como
  persoal estatutario fixo e á adxudicación de destino definitivo aos/ás
  aspirantes seleccionados/as no proceso selectivo, polo sistema de concurso,
  para o acceso á condición de persoal estatutario fixo da categoría de
  facultativo/a especialista de atención primaria, convocado pola Resolución do
  18 de abril de 2022.
range: Resolución
url: >-
  https://www.xunta.gal/dog/Publicados/2023/20230131/AnuncioG0003-230123-0001_gl.html
---
<p>O artigo 35 da Lei 18/2021, do 27 de decembro, de medidas fiscais e administrativas (<em>Diario Oficial de Galicia</em> núm. 251, do 31 de decembro), tendo en conta as dificultades excepcionais relacionadas coa escaseza de profesionais médicos de familia, incorpora a creación da nova categoría estatutaria de facultativo/a especialista de atención primaria. En atención ao carácter extraordinario da situación, o número 3 dese artigo 35 dispón que neste ano 2022 se tramite un proceso selectivo, polo sistema de concurso, para acceder á condición de persoal fixo da nova categoría. </p>
    <p>Celebrado o acto de elección de destino convocado por Resolución do 7 de decembro de 2022, da Dirección Xeral de Recursos Humanos (<em>Diario Oficial de Galicia </em>núm. 239, do 19 de decembro), resultaron adxudicadas as prazas ofertadas.</p>
    <p>A base décima da Resolución da Dirección Xeral de Recursos Humanos do 18 de abril de 2022 (<em>Diario Oficial de Galicia</em> núm. 80, do 27 de abril), establece que, unha vez adxudicados os destinos, publicarase no <em>Diario Oficial de Galicia</em> a resolución pola que se declare finalizado o proceso selectivo, co nomeamento como persoal estatutario fixo do Servizo Galego de Saúde e asignación de destino daqueles/as aspirantes seleccionados/as que acrediten o cumprimento dos requisitos exixidos.</p>
    <p>Ao abeiro da antedita resolución, esta dirección xeral, como órgano convocante do proceso,</p>
    <h2>RESOLVE:</h2>
    <p>Primeiro. Publicar a relación actualizada de aspirantes definitivamente seleccionados/as no proceso selectivo e nomear como persoal estatutario fixo do Servizo Galego de Saúde na categoría de facultativo/a especialista de atención primaria os/as aspirantes que se inclúen no anexo desta resolución.</p>
    <p>Adxudicarlles con carácter de destino definitivo, a praza correspondente que figura no indicado anexo e declarar finalizado para ditos/as aspirantes o concurso-oposición para o ingreso na categoría de facultativo/a especialista de atención primaria, convocado pola Resolución da Dirección Xeral de Recursos Humanos do 18 de abril de 2022 (<em>Diario Oficial de Galicia</em> núm. 80, do 27 de abril).</p>
    <p>Segundo. Os/as aspirantes nomeados/as disporán do prazo dun mes, contado desde o día seguinte ao da publicación desta resolución no <em>Diario Oficial de Galicia</em>, para incorporarse á praza adxudicada.</p>
    <p>De conformidade coa base décima da resolución de convocatoria do proceso, a non incorporación ao servizo activo no destino adxudicado e no prazo establecido, sen causa xustificada, sobrevida á solicitude de participación no concurso, ou de forza maior, impedirá a perfección do nomeamento e a adquisición da condición de persoal estatutario fixo do/da aspirante, e quedarán sen efecto todas as súas actuacións no proceso. </p>
    <p>Neste suposto, o órgano convocante chamará novos/as aspirantes, que teñan solicitado o/os destino/s nos que non se teña producido a incorporación ao servizo activo, no número que corresponda e pola orde de prelación da lista definitiva, que, de ser o caso, serán seleccionados/as e nomeados/as persoal estatutario fixo da categoría.</p>
    <p>Terceiro. De conformidade coa disposición adicional segunda do Decreto 70/2017, do 13 de xullo (<em>Diario Oficial de Galicia</em> núm. 145, do 1 de agosto), como condición para o perfeccionamento do nomeamento que se expida, os/as aspirantes seleccionados/as deberán realizar, con carácter obrigatorio, e nun prazo non superior aos seis meses contados desde a data de publicación no <em>Diario Oficial de Galicia</em> do correspondente nomeamento como persoal estatutario fixo, as actividades formativas para a obtención do nivel básico de coñecemento en materia de igualdade de xénero e prevención e loita contra a violencia de xénero, previstas no artigo 4 da citada regulación.</p>
    <p>Non terán que realizar esta actividade formativa os/as aspirantes seleccionados/as que a realizasen con anterioridade, conste rexistrada en Fides/expedient-e e fose debidamente validada.</p>
    <p>Cuarto. Contra esta resolución, que pon fin á vía administrativa, poderase interpor recurso potestativo de reposición ante esta dirección, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou poderase impugnar directamente na xurisdición contencioso-administrativa nos termos da Lei 29/1998, do 13 de xullo.</p>
    <p>Santiago de Compostela, 20 de xaneiro de 2023</p>
    <footer><p>Ana María Comesaña Álvarez<br>Directora xeral de Recursos Humanos</p></footer>
    <h2>ANEXO </h2>
    <h2>Definitivamente seleccionados, nomeamento e adxudicación de destino</h2>
    <table>
     <tbody>
      <tr>
       <td>DNI</td>
       <td>Apelidos e nome</td>
       <td>Centro directivo</td>
       <td>Servizo de AP</td>
       <td>Centro</td>
       <td>PAC de referencia</td>
       <td>Quenda</td>
      </tr>
      <tr>
       <td>***2361**</td>
       <td>Álvarez Calleja, María</td>
       <td>A.S. de Vigo</td>
       <td>Ponteareas</td>
       <td>Ponteareas</td>
       <td>Ponteareas-Vigo</td>
       <td>Tarde</td>
      </tr>
      <tr>
       <td>***4629**</td>
       <td>Arita Aguilar, Carlos Antonio</td>
       <td>A.S. de Pontevedra e O Salnés</td>
       <td>Vilagarcía de Arousa</td>
       <td>San Roque</td>
       <td>Vilagarcía-Caldas de Reis</td>
       <td>Tarde</td>
      </tr>
      <tr>
       <td>***8478**</td>
       <td>Carabajo Gambarrotti, Evelyn Johanna</td>
       <td>A.S. de Lugo, A Mariña e Monforte de Lemos</td>
       <td>Viveiro</td>
       <td>Viveiro</td>
       <td>Viveiro-Ribadeo</td>
       <td>Tarde</td>
      </tr>
      <tr>
       <td>***2129**</td>
       <td>Diéguez Varela, Cristina</td>
       <td>A.S. de Lugo, A Mariña e Monforte de Lemos</td>
       <td>Viveiro</td>
       <td>Viveiro</td>
       <td>Viveiro-Ribadeo</td>
       <td>Tarde</td>
      </tr>
      <tr>
       <td>***1845**</td>
       <td>Diez Díaz, Daniel</td>
       <td>A.S. de Vigo</td>
       <td>Moaña</td>
       <td>Moaña</td>
       <td>Cangas-Moaña-Redondela</td>
       <td>Tarde</td>
      </tr>
      <tr>
       <td>***7968**</td>
       <td>Fariña González, Hadrián</td>
       <td>A.S. de Ourense, Verín e O Barco de Valdeorras</td>
       <td>O Barco de Valdeorras</td>
       <td>O Barco-Valdeorras</td>
       <td>O Barco-Valdeorras</td>
       <td>Desprazable</td>
      </tr>
      <tr>
       <td>***5405**</td>
       <td>Fernández Leizán, Lucía María</td>
       <td>A.S. de Lugo, A Mariña e Monforte de Lemos</td>
       <td>Vilalba</td>
       <td>Xermade</td>
       <td>Lugo-Guitiriz</td>
       <td>Mañá</td>
      </tr>
      <tr>
       <td>***2181**</td>
       <td>Freire Nivela, Karla Judith</td>
       <td>A.S. de Pontevedra e O Salnés</td>
       <td>O Grove</td>
       <td>O Grove</td>
       <td>O Grove</td>
       <td>Mañá</td>
      </tr>
      <tr>
       <td>***5816**</td>
       <td>Gómez Villares, Lorena</td>
       <td>A.S. de Lugo, A Mariña e Monforte de Lemos</td>
       <td>Burela</td>
       <td>Foz</td>
       <td>Ribadeo-Burela</td>
       <td>Tarde</td>
      </tr>
      <tr>
       <td>***9999**</td>
       <td>Hernández Ramos, María del Rocío</td>
       <td>A.S. de Pontevedra e O Salnés</td>
       <td>Cambados</td>
       <td>Cambados</td>
       <td>Cambados-O Grove</td>
       <td>Desprazable</td>
      </tr>
      <tr>
       <td>***5673**</td>
       <td>Lorenzo Díaz, Noelia</td>
       <td>A.S. da Coruña e Cee</td>
       <td>Ponteceso</td>
       <td>Laxe</td>
       <td>Ponteceso-Cee</td>
       <td>Mañá</td>
      </tr>
      <tr>
       <td>***5912**</td>
       <td>Mariño-Ageitos Monteagudo, Salvador</td>
       <td>A.S. de Vigo</td>
       <td>Moaña</td>
       <td>Moaña</td>
       <td>Cangas-Moaña-Redondela</td>
       <td>Tarde</td>
      </tr>
      <tr>
       <td>***4264**</td>
       <td>Martínez Canel, Clara</td>
       <td>A.S. de Lugo, A Mariña e Monforte de Lemos</td>
       <td>Burela</td>
       <td>San Cibrao</td>
       <td>Viveiro-Burela</td>
       <td>Mañá</td>
      </tr>
      <tr>
       <td>***9905**</td>
       <td>Menéndez Rodríguez, Martín</td>
       <td>A.S. de Vigo</td>
       <td>A Guarda</td>
       <td>A Guarda</td>
       <td>A Guarda-Valmiñor</td>
       <td>Desprazable</td>
      </tr>
      <tr>
       <td>***7716**</td>
       <td>Nieto Toscano, Ángela</td>
       <td>A.S. de Vigo</td>
       <td>Cangas</td>
       <td>Cangas</td>
       <td>Cangas-Moaña-Redondela</td>
       <td>Tarde</td>
      </tr>
      <tr>
       <td>***5949**</td>
       <td>Sánchez Maseda, Natalia</td>
       <td>A.S. de Lugo, A Mariña e Monforte de Lemos</td>
       <td>Burela</td>
       <td>Burela</td>
       <td>Burela</td>
       <td>Tarde</td>
      </tr>
      <tr>
       <td>***7229**</td>
       <td>Sánchez Pou, Minerva Margarita</td>
       <td>A.S. de Vigo</td>
       <td>Redondela</td>
       <td>Redondela-Pazos de Borbén-Fornelos</td>
       <td>Cangas-Moaña-Redondela</td>
       <td>Mañá</td>
      </tr>
      <tr>
       <td>***5431**</td>
       <td>Severino Mercedes, Melquiades</td>
       <td>A.S. de Lugo, A Mariña e Monforte de Lemos</td>
       <td>Lugo-A Milagrosa</td>
       <td>A Milagrosa</td>
       <td>Lugo-Palas de Rei</td>
       <td>Desprazable</td>
      </tr>
      <tr>
       <td>***4588**</td>
       <td>Villar Zamora, Guillermo</td>
       <td>A.S. de Vigo</td>
       <td>A Guarda</td>
       <td>O Rosal</td>
       <td>A Guarda-Valmiñor</td>
       <td>Mañá</td>
      </tr>
     </tbody>
    </table>

