---
date: '2023-03-03'
id: V0654-170223-0006
page: 16348
number: 44
agency: 'Vicepresidencia Segunda e Consellería de Presidencia, Xustiza e Deportes'
section: VI. Anuncios. a) Administración autonómica.
title: >-
  ANUNCIO do 15 de febreiro de 2023 polo que se notifican as resolucións de
  expedientes sancionadores por incumprimento das medidas de prevención e
  contención en materia sanitaria do Concello de Xove (expediente
  SCOVID/XOVE/0028 e un máis).
range: Anuncio
url: >-
  https://www.xunta.gal/dog/Publicados/2023/20230303/AnuncioV0654-170223-0006_gl.html
---
<p>O Concello de Xove ditou resolución do expediente sancionador SCOVID/XOVE/0028 e un máis, por vulneración da normativa sanitaria.</p>
    <p>Intentada a notificación das resolucións por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación da resolución ditada no procedemento sancionador en materia sanitaria ás persoas interesadas que figuran no anexo, efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia.</p>
    <p>Dado que neste acto non se publican na súa integridade as notificacións referidas, de conformidade co artigo 46 da Lei 39/2015, do 1 de outubro, do procedemento administrativo común das administracións públicas, o texto íntegro do acto que se notifica está á disposición das persoas interesadas, xunto co resto do expediente, no prazo máximo de dez (10) días hábiles, contados desde o día seguinte ao desta publicación no Boletín Oficial del Estado, nas oficinas municipais do Concello de Xove, situadas no Camiño Real, s/n, Xove (Lugo), das 9.00 ás 14.00 horas, de luns a venres. Advírteselles ás persoas interesadas que, de non compareceren no referido prazo, a notificación se entenderá producida, para todos os efectos, o día seguinte ao do vencemento do prazo.</p>
    <p>A resolución non pon fin á vía administrativa e contra ela cabe recurso de alzada ante a persoa titular da Alcaldía do Concello de Xove, no prazo dun mes contado desde o día seguinte ao da súa notificación.</p>
    <p>Este anuncio realízase ao abeiro do establecido no Convenio asinado o 27 de novembro de 2020 entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19.</p>
    <p>Santiago de Compostela, 15 de febreiro de 2023</p>
    <footer><p>Esther Ybarra San Martín<br>Funcionaria da unidade tramitadora</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>DNI/CIF
        Persoa interesada</td>
       <td>Infracción imputada</td>
       <td>Precepto cualificador</td>
       <td>Precepto sancionador</td>
       <td>Sanción imposta</td>
      </tr>
      <tr>
       <td>SCOVID/XOVE/0028</td>
       <td>71999917G</td>
       <td>Non utilizar a máscara obrigatoria nos termos establecidos na normativa vixente e non encontrarse, de forma xustificada, en ningunha das excepcións á dita obriga</td>
       <td>Artigo 57.2.c) 1º da Lei 33/2011, do 4 de outubro, xeral de saúde pública</td>
       <td>Artigo 58.1.c) da Lei 33/2011
        Artigo 31.2 do Real decreto lei 21/2020</td>
       <td>80 euros</td>
      </tr>
      <tr>
       <td>SCOVID/XOVE/0032</td>
       <td>P468938</td>
       <td>Non utilizar a máscara obrigatoria nos termos establecidos na normativa vixente e non encontrarse, de forma xustificada, en ningunha das excepcións á dita obriga</td>
       <td>Artigo 57.2.c) 1º da Lei 33/2011, do 4 de outubro, xeral de saúde pública</td>
       <td>Artigo 58.1.c) da Lei 33/2011
        Artigo 31.2 do Real decreto lei 21/2020</td>
       <td>100 euros</td>
      </tr>
     </tbody>
    </table>

