---
date: '2023-01-02'
id: G2017-151222-0001
page: 181
number: 1
agency: Universidade da Coruña
section: IV. Oposicións e concursos.
title: >-
  RESOLUCIÓN do 15 de decembro de 2022 pola que se anuncia a convocatoria
  pública para a provisión de prazas mediante o sistema de libre designación.
range: Resolución
url: >-
  https://www.xunta.gal/dog/Publicados/2023/20230102/AnuncioG2017-151222-0001_gl.html
---
<p>De conformidade co establecido nos artigos 88 e 92 da Lei 2/2015, do 29 de abril, do emprego público de Galicia, e no artigo 52 do Real decreto 364/1995, do 10 de marzo, do regulamento xeral de ingreso, provisión de postos de traballo e promoción do persoal ao servizo da Administración xeral do Estado e demais normativa de procedente aplicación, e no uso das atribucións conferidas no artigo 40 dos estatutos desta universidade, aprobados polo Decreto 101/2004, do 13 de maio (DOG do 26 de maio), modificados polo Decreto 194/2007, do 11 de outubro, e da delegación de competencias operada por Resolución do 14 de xaneiro de 2020, </p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I.</p>
    <p>Segundo. Poderán concorrer a eles todos/as os/as funcionarios/as que reúnan as condicións que para os postos de traballo se sinala no anexo I.</p>
    <p>Terceiro. As solicitudes, que irán dirixidas ao xerente da Universidade da Coruña, empregarán o modelo que consta como anexo II a esta convocatoria. A presentación das solicitudes farase no Rexistro Xeral da Universidade da Coruña (edificio da Reitoría, rúa da Maestranza, 9, 15001 A Coruña), nos rexistros auxiliares (Campus da Zapateira, A Coruña, e edificio de usos administrativos no Campus de Esteiro, Ferrol), ou nas restantes formas previstas no artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días, contados a partir do seguinte ao da publicación desta resolución no <em>Diario Oficial de Galicia</em>.</p>
    <p>Coa solicitude acompañarase un currículo no que se especifiquen os méritos, que se acreditarán documentalmente.</p>
    <p>Contra a presente resolución, que esgota a vía administrativa, poderase interpoñer un recurso contencioso-administrativo no prazo de dous meses, que se contarán desde o día seguinte ao da súa notificación ou publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderase interpoñer un recurso de reposición ante esta Reitoría, no prazo dun mes, de acordo co establecido no artigo 123 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 15 de decembro de 2022</p>
    <footer><p>Ramón del Valle López<br>Xerente da Universidade da Coruña</p></footer>
    <h2>ANEXO I</h2>
    <table>
     <tbody>
      <tr>
       <td>Núm. de posto</td>
       <td>Denominación</td>
       <td>Centro</td>
       <td>Grupo</td>
       <td>Complemento de destino</td>
       <td>Complemento
        específico</td>
       <td>Forma de
        provisión</td>
      </tr>
      <tr>
       <td>42</td>
       <td>Secretario/a</td>
       <td>Xerencia</td>
       <td>A2/C1</td>
       <td>21</td>
       <td>626,23</td>
       <td>Libre designación</td>
      </tr>
      <tr>
       <td>239</td>
       <td>Secretario/a</td>
       <td>Vicerreitoría de Planificación Académica e Innovación Docente</td>
       <td>A2/C1</td>
       <td>21</td>
       <td>626,23</td>
       <td>Libre designación</td>
      </tr>
      <tr>
       <td>333</td>
       <td>Secretario/a</td>
       <td>Vicerreitoría de Economía e Planificación Estratéxica</td>
       <td>A2/C1</td>
       <td>21</td>
       <td>626,23</td>
       <td>Libre designación</td>
      </tr>
     </tbody>
    </table>
    <p>Requisitos: funcionarios/as de carreira dos grupos que se indican para o posto, con destino definitivo na Universidade da Coruña.</p>

