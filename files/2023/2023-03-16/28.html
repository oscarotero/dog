---
date: '2023-03-16'
id: V0653-130223-0016
page: 18348
number: 53
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 27 de xaneiro de 2023, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de Melón (expediente IN407A 2022/199-3).
range: Resolución
url: >-
  https://www.xunta.gal/dog/Publicados/2023/20230316/AnuncioV0653-130223-0016_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe, tal e como se recolle no proxecto asinado en Tui polo enxeñeiro técnico industrial Rubén Francisco Fernández Vayo, colexiado núm. 2880 do COITIVigo e visado o día 21 de novembro de 2022.</p>
    <p>Solicitante: Distribuidora Eléctrica de Melón, S.L.; CIF: B-32011173.</p>
    <p>Domicilio: rúa Coruña, 20, 36700 Tui, Pontevedra.</p>
    <p>Denominación: modificación CTA Valmourisco.</p>
    <p>Situación: lugar de Valmourisco, concello de Melón.</p>
    <p>Orzamento: 11.793,94 €.</p>
    <p>Características técnicas:</p>
    <p>• Substitución do transformador aéreo existente de 25 kVA por un novo de 160, xunto con toda a súa aparellaxe asociada, e os cadros de BT e de compensación de reactiva.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ao proxecto e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 27 de xaneiro de 2022</p>
    <footer><p>Alicia María López Míguez<br>Xefa territorial de Ourense</p></footer>

