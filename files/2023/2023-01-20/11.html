---
date: '2023-01-20'
id: G0655-110123-0003
page: 7618
number: 14
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  DECRETO 230/2022, do 29 de decembro, polo que se modifica a denominación da
  Facultade de Ciencias Sociais e da Comunicación da Universidade de Vigo.
range: Decreto
url: >-
  https://www.xunta.gal/dog/Publicados/2023/20230120/AnuncioG0655-110123-0003_gl.html
---
<p>A Constitución española, no seu artigo 27.10, consagra o principio da autonomía universitaria, que segundo o artigo 2 da Lei orgánica 6/2001, do 21 de decembro, de universidades, comprende a creación de estruturas específicas que actúen como soporte da investigación e a docencia.</p>
    <p>De acordo co recollido no artigo 17.2 da Lei 6/2013, do 13 de xuño, do Sistema universitario de Galicia, e o Decreto 259/1994, do 29 de xullo, polo que se establece o procedemento para creación e recoñecemento de universidades e centros universitarios, o cambio de denominación da Facultade de Ciencias Sociais e da Comunicación deberá ser aprobado pola Xunta de Galicia, logo de informe do Consello Galego de Universidades.</p>
    <p>Tal e como establen o artigo 13.1 do Real decreto 1509/2008, do 18 de setembro, polo que se regula o dito rexistro, e o artigo 18.4 da Lei 6/2013, do 13 de xuño, do Sistema universitario de Galicia, tras a súa aprobación comunicarase ao Ministerio de Universidades para os efectos da súa inscrición no Rexistro de Universidades, Centros e Títulos (RUCT).</p>
    <p>En uso das atribucións conferidas pola Lei 1/1983, do 22 de febreiro, de normas reguladoras da Xunta e da súa Presidencia, por proposta do conselleiro de Cultura, Educación, Formación Profesional e Universidades, co informe preceptivo do Consello Galego de Universidades e logo de deliberación do Consello da Xunta na súa reunión do vinte e nove de decembro de dous mil vinte e dous,</p>
    <h2>DISPOÑO:</h2>
    <p>Artigo 1. Modificación da denominación da Facultade de Ciencias Sociais e da Comunicación da Universidade de Vigo</p>
    <p>Autorizar a modificación da denominación da Facultade de Ciencias Sociais e da Comunicación da Universidade de Vigo, que pasará a denominarse Facultade de Comunicación.</p>
    <p>Artigo 2. Inscrición no Rexistro de Universidades, Centros e Títulos (RUCT)</p>
    <p>Dar traslado ao Ministerio de Universidades para os efectos da súa inscrición no RUCT.</p>
    <p>Disposición derradeira primeira. Desenvolvemento normativo</p>
    <p>Autorízase o conselleiro de Cultura, Educación, Formación Profesional e Universidades para que, no ámbito das súas competencias, dite as disposicións necesarias para o desenvolvemento deste decreto.</p>
    <p>Disposición derradeira segunda. Entrada en vigor</p>
    <p>Este decreto entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, vinte e nove de decembro de dous mil vinte e dous</p>
    <footer><p>Alfonso Rueda Valenzuela<br>Presidente</p></footer>
    <p class="dog-firma-izq">Román Rodríguez González<br>Conselleiro de Cultura, Educación, <br>Formación Profesional e Universidades</p>

