---
date: '2023-05-31'
id: G0003-220523-0007
page: 33256
number: 102
agency: Servizo Galego de Saúde
section: IV. Oposicións e concursos.
title: >-
  ANUNCIO do 8 de maio de 2023, da Xerencia da Área Sanitaria de Santiago de
  Compostela e Barbanza, polo que se dá publicidade da resolución da mesma data
  pola que se convoca a provisión de diversas prazas de supervisor/a de área
  funcional.
range: Anuncio
url: >-
  https://www.xunta.gal/dog/Publicados/2023/20230531/AnuncioG0003-220523-0007_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde da Consellería de Sanidade, do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, a Orde do 22 de abril de 2020 (DOG núm. 82, do 29 de abril) sobre delegación de competencias en órganos centrais e periféricos da Consellería de Sanidade, e do Servizo Galego de Saúde, e o Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, a xerente da Área Sanitaria de Santiago de Compostela e Barbanza</p>
    <h2>RESOLVE:</h2>
    <p>Primeiro. Anunciar a convocatoria para a cobertura, mediante o procedemento de libre designación, para a provisión dos postos de traballo da Área Sanitaria de Santiago de Compostela e Barbanza que se indican no anexo.</p>
    <p>Segundo. As solicitudes para participar nesta convocatoria, xunto coa documentación a que se refiren as súas bases, presentaranse, dirixidas á Xerencia da Área Sanitaria de Santiago de Compostela e Barbanza, no Rexistro Xeral da dita área sanitaria, sito na travesía Choupana, s/n, 15706 Santiago de Compostela, ou a través de calquera dos rexistros previstos no artigo 16 da Lei 39/2015, do 1 de outubro, do procedemento administrativo común das administracións públicas, no prazo de vinte (20) días naturais contados a partir do seguinte ao da publicación deste anuncio da convocatoria no <em>Diario Oficial de Galicia</em>.</p>
    <p>Terceiro. As bases íntegras da convocatoria estarán expostas nos taboleiros de anuncios dos centros dependentes da Área Sanitaria de Santiago de Compostela e Barbanza, nos puntos de atención ao traballador (PAT) da Dirección de Recursos Humanos, na intranet da Área Sanitaria de Santiago de Compostela e Barbanza, así como na páxina web do Servizo Galego de Saúde (www.sergas.es).</p>
    <p>Santiago de Compostela, 8 de maio de 2023</p>
    <footer><p>Eloína Núñez Masid<br>Xerente da Área Sanitaria de<br>Santiago de Compostela e Barbanza</p></footer>
    <h2>ANEXO</h2>
    <p>Nome da área funcional: Urxencias e Imaxe.</p>
    <p>Centro: Hospital Clínico Universitario de Santiago de Compostela.</p>
    <p>Nº de prazas: unha.</p>
    <p>Nome da área funcional: Consultas Externas, Hospitais de Día, HADO e Diálise.</p>
    <p>Centro: Hospital Clínico Universitario de Santiago de Compostela.</p>
    <p>Nº de prazas: unha.</p>
    <p>Nome da área funcional: Cirúrxica.</p>
    <p>Centro: Hospital Clínico Universitario de Santiago de Compostela.</p>
    <p>Nº de prazas: unha.</p>
    <p>Nome da área funcional: Críticos.</p>
    <p>Centro: Hospital Clínico Universitario de Santiago de Compostela.</p>
    <p>Nº de prazas: unha.</p>
    <p>Nome da área funcional: Hospitalización.</p>
    <p>Centro: Hospital Clínico Universitario de Santiago de Compostela.</p>
    <p>Nº de prazas: unha.</p>
    <p>Nome da área funcional: Servizos Centrais.</p>
    <p>Centro: Hospital Clínico Universitario de Santiago de Compostela.</p>
    <p>Nº de prazas: unha.</p>
    <p>Nome da área funcional: Psiquiatría.</p>
    <p>Centro: Hospital Psiquiátrico de Conxo.</p>
    <p>Nº de prazas: unha.</p>
    <p>Nome da área funcional: Hospital Médico-Cirúrxico de Conxo.</p>
    <p>Centro: Hospital Médico-Cirúrxico de Conxo.</p>
    <p>Nº de prazas: unha.</p>

