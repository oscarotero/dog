---
date: '2023-05-31'
id: G0003-220523-0006
page: 33253
number: 102
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 25 de maio de 2023, da Xerencia da Área Sanitaria de Santiago de
  Compostela e Barbanza, pola que se resolve a convocatoria pública para a
  provisión dos postos de xefe/a de sección de Medicina Interna do Hospital
  Médico-Cirúrxico de Conxo e xefe/a de sección de Medicina Interna do Hospital
  Público da Barbanza, convocada mediante a Resolución do 17 de febreiro de 2023
  (Diario Oficial de Galicia número 40, do 27 de febreiro).
range: Resolución
url: >-
  https://www.xunta.gal/dog/Publicados/2023/20230531/AnuncioG0003-220523-0006_gl.html
---
<p>Convocada mediante a Resolución do 17 de febreiro de 2023 (DOG núm. 40, do 27 de febreiro), a provisión dos postos de xefe/a de sección de Medicina Interna do Hospital Médico-Cirúrxico de Conxo e xefe/a de sección de Medicina Interna do Hospital Público da Barbanza, esta xerencia, en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, a Orde do 22 de abril de 2020 (DOG núm. 82, do 29 de abril) sobre delegación de competencias en órganos centrais e periféricos da Consellería de Sanidade e do Servizo Galego de Saúde, e o Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia,</p>
    <footer><p>DISPÓN:</p></footer>
    <p>Primeiro. Resolver a convocatoria pública para a provisión dos postos de xefe/a de sección de Medicina Interna do Hospital Médico-Cirúrxico de Conxo e xefe/a de sección de Medicina Interna do Hospital Público da Barbanza, convocada mediante a Resolución do 17 de febreiro de 2023 da dita xerencia (DOG núm. 40, do 27 de febreiro).</p>
    <p>Segundo. Nomear, para os postos que se indica, as persoas citadas no anexo I desta resolución.</p>
    <p>Terceiro. De conformidade coa base décima da convocatoria, o/a candidato/a nomeado/a será avaliado/a, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período, ou proceder á súa remoción.</p>
    <p>Cuarto. O/a aspirante nomeado/a deberá cesar na praza que desempeñe dentro dos tres días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área sanitaria, ou no prazo de quince días hábiles, se son de distinta área sanitaria.</p>
    <p>Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interpoñerse recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 25 de maio de 2023</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO I</h2>
    <p>Posto: xefe/a de sección de Medicina Interna do Hospital Médico-Cirúrxico de Conxo da Área Sanitaria de Santiago de Compostela e Barbanza.</p>
    <p>Nome e apelidos: María Florinda García Suárez.</p>
    <p>DNI (*): ***8970**.</p>
    <p>Posto: xefe/a de sección de Medicina Interna do Hospital Público da Barbanza da Área Sanitaria de Santiago de Compostela e Barbanza.</p>
    <p>Nome e Apelidos: Beatriz Cigarrán Vicente.</p>
    <p>DNI (*): ***0078**.</p>
    <p>(*) DNI: ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

