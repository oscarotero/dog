---
date: '2023-09-15'
id: G0692-250823-0003
page: 53021
number: 176
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 22 de agosto de 2023, da Xefatura Territorial da Coruña, pola
  que se concede a autorización administrativa previa e de construción e a
  declaración de utilidade pública, en concreto, dunha instalación de
  distribución eléctrica no concello de Mañón (expediente IN407A 2022/171-1).
range: Resolución
url: >-
  https://www.xunta.gal/dog/Publicados/2023/20230915/AnuncioG0692-250823-0003_gl.html
---
<p>Expediente: IN407A 2022/171-1.</p>
    <p>Promotora: UFD Distribución Electricidad, S.A.</p>
    <p>Instalación: proxecto para LMT, CT e RBT Labrada (Mañón).</p>
    <p>Concello: Mañón.</p>
    <p>Feitos:</p>
    <p>1. O día 13.5.2022, a empresa promotora solicitou a autorización administrativa previa, a autorización administrativa de construción e a declaración de utilidade pública da dita instalación de distribución eléctrica, co obxecto de mellorar a calidade da subministración eléctrica no lugar de Labrada (Mañón).</p>
    <p>Ao abeiro do artigo 123 do Real decreto 1955/2000, achegan o proxecto, que inclúe memoria, planos e orzamento, e que abrangue os seguintes documentos:</p>
    <p>• Proxecto de execución denominado proxecto para LMT, CT e RBT Labrada (Mañón), asinado o 3.5.2022 por Victoriano Gónzalez Lemos, enxeñeiro técnico industrial eléctrico, nº colexiado 2.980 de Vigo.</p>
    <p>• Anexo de proxecto LMT, CT e RBT Labrada (Mañón), asinado o 7.6.2022 por Javier Fernández Mitre, enxeñeiro industrial, nº colexiado 15.670 de Madrid.</p>
    <p>• Anexo de proxecto para LMT, CT e RBT Labrada (Mañón), asinado por Rubén Fervenza Nicolás, enxeñeiro técnico industrial graduado en Enxeñería Eléctrica, nº colexiado 4.684 de Vigo (COITIVigo).</p>
    <p>2. O proxecto someteuse ao trámite de información pública mediante un acordo publicado nos seguintes medios:</p>
    <p>• Portal da transparencia e goberno aberto da Consellería de Economía, Industria e Innovación.</p>
    <p>• Diaro Oficial de Galicia (DOG): 16.3.2023.</p>
    <p>• Boletín Oficial da provincia (BOP): 28.2.2023.</p>
    <p>• Xornal La Voz de Galicia: 16.3.2023.</p>
    <p>• Taboleiro de anuncios do Concello: segundo certificado municipal do 24.5.2023.</p>
    <p>3. Durante o período en que o proxecto se someteu ao trámite de información pública non se presentou ningunha alegación, reclamación nin suxestión relacionada coa documentación obxecto de publicación. </p>
    <p>4. Consonte co artigo 127 do Real decreto 1955/2000, do 1 de decembro, solicitouse o informe preceptivo ao Concello de Mañón como entidade afectada. No día desta resolución, non consta no expediente resposta á solicitude de informe.</p>
    <p>5. O día 21.8.2023 emitiuse o informe técnico.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; o Decreto 59/2023, do 14 de xuño, polo que se establece a estrutura orgánica da Xunta de Galicia; o Decreto 79/2023, do 22 de xuño, polo que se fixa a estrutura orgánica das vicepresidencias e das consellerías da Xunta de Galicia, e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación, modificado polo Decreto 49/2023, do 19 de maio (DOG núm. 98, do 25 de maio).</p>
    <p>2. Lexislación de aplicación:</p>
    <p>• Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>• Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>• Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>• Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>• Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>• Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>• Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>• Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>• Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>• Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>3. Características técnicas:</p>
    <p>Situación: lugar de Labrada, concello de Mañón.</p>
    <p>• Centro de transformación prefabricado de formigón tipo rural fin de liña, compacto de manobra exterior, de 100 kVA de potencia, relación de transformación 20/0,4-0,23 kV e configuración de celas 1L+1P, para instalar na parcela con referencia catastral 15045A033004530000UT sita no lugar de Labrada (Mañón).</p>
    <p>• Instalación, respectando a actual traza da liña MEA-811 no treito comprendido entre o CT Grañas Eirexa (expediente IN407A 2016/2624-1/matrícula 15AHQT) e o CT Pesegueiro (expediente IN407A 2015/404-1/matrícula 15AV53), dun novo apoio metálico tipo A-AL-C-1000/12-H35-CA (cs)III de xeito intercalado entre os apoios de formigón nº 117-37-3 (matrícula BES0D9RS) e nº 117-37-4 (matrícula BEVL3UAV) existentes.</p>
    <p>• Retensado do condutor tipo LA-30 (condutor existente) nos novos vans que se formarán entre os apoios nº 117-37-3 e nº 117-37-4 existentes e o apoio proxectado. </p>
    <p>• Instalación dun paso aéreo-soterrado (PA/S) e de elementos de seccionamento tipo XS no apoio metálico tipo A-AL-C-1000/12-H35-CA (cs)III proxectado.</p>
    <p>• Liña eléctrica de media tensión soterrada, a 20 kV, de 22 metros de lonxitude en condutor tipo RHZ1-2OL 12/20 kV 3 (1×150 mm2 Al), con orixe no paso aéreo-soterrado anterior e remate en cela de liña do CT proxectado.</p>
    <p>• Instalación dunha liña soterrada de baixa tensión (RBTS), de 33 metros de lonxitude, en condutor tipo XZ1 0,6/1 kV 4(1×240 mm2 Al) con orixe no cadro de baixa tensión (CBT) do CT proxectado e remate no acoplamento coa rede de baixa tensión existente que se vai realizar en paso soterrado-aéreo (PS/A) proxectado en apoio de formigón tipo HV-250/9 existente.</p>
    <p>Observacións: na descrición técnica que aparece no acordo de información pública do 22 de febreiro de 2023 (DOG do 16 de marzo), indicouse por erro que a tensión das instalacións é 15 kV. </p>
    <p>4. Nas comprobacións realizadas non se detectou ningunha limitación das indicadas no artigo 161.1 do Real decreto 1955/2000 para impor servidumes de paso e ocupación en pleno dominio.</p>
    <p>5. No expediente consta un informe favorable dos servizos técnicos desta xefatura territorial.</p>
    <p>Consonte con todo o sinalado, </p>
    <h2>RESOLVO:</h2>
    <p>A) Conceder a autorización administrativa previa, a autorización administrativa de construción e a declaración de utilidade pública da dita instalación de distribución eléctrica.</p>
    <p>B) A instalación executarase no prazo dun ano, contado a partir do día seguinte ao da publicación desta resolución no Diario Oficial de Galicia.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>C) Para a posta en funcionamento da instalación autorizada, deberá achegar ante esta xefatura territorial unha solicitude á cal xuntará a seguinte documentación:</p>
    <p>• As declaracións de conformidade relativas ao material ou equipamento e as certificacións ou homologacións, se procede. </p>
    <p>• Un certificado do/da director/a da montaxe en que se garantirá o cumprimento das especificacións do proxecto e das prescricións complementarias, se as houber, así como das regulamentacións e normas axeitadas para a montaxe da instalación e posta a punto.</p>
    <p>• Planimetría as built da instalación eléctrica en formato shape.</p>
    <p>D) Esta autorización outórgase sen prexuízo doutras que sexan de aplicación segundo a lexislación vixente, en especial no relativo á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada perante a conselleira de Economía, Industria e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da dita Lei 39/2015, sen prexuízo de que as persoas interesadas poidan interpor calquera outro recurso que consideren axeitado.</p>
    <p>Mediante este documento notifícaselles aos interesados esta resolución, segundo o exixido no artigo 40.1 da Lei 39/2015.</p>
    <p>A Coruña, 22 de agosto de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>Relación de bens e dereitos afectados</h3>
    <p>Expediente: IN407A 2022/171-1.</p>
    <p>Promotora: UFD Distribución Electricidad, S.A.</p>
    <p>Instalación: proxecto para LMT, CT e RBT Labrada (Mañón).</p>
    <p>Concello: Mañón.</p>
    <table>
     <tbody>
      <tr>
       <td rowspan="2">Nº de parcela</td>
       <td rowspan="2">Lugar</td>
       <td rowspan="2">Datos catastrais</td>
       <td rowspan="2">Cultivo</td>
       <td rowspan="2">Propietario/a</td>
       <td colspan="2">Afección de solo en pleno dominio</td>
       <td colspan="4">Afección de solo por servidume &lt;br&gt;de paso de enerxía eléctrica</td>
      </tr>
      <tr>
       <td>Apoio nº</td>
       <td>m2</td>
       <td>ml aér.</td>
       <td>ml sot.</td>
       <td>m2 aér.</td>
       <td>m2 sot.</td>
      </tr>
      <tr>
       <td>1</td>
       <td>Poula</td>
       <td>Polígono 33
        Parcela 453</td>
       <td>Rústico
        Agrario</td>
       <td>Jaime Vázquez Calvo
        María Vázquez Calvo</td>
       <td>Centro transformación+ apoio
        (PAS)</td>
       <td>22.41</td>
       <td></td>
       <td>3.0</td>
       <td></td>
       <td>8.67</td>
      </tr>
     </tbody>
    </table>
    <p>Abreviacións: </p>
    <p>ml sot.: lonxitude da servidume soterrada en metros lineais.</p>
    <p>m2 sot.: superficie de servidume soterrada.</p>

