---
date: '2023-09-01'
id: G0657-170823-0003
page: 51272
number: 166
agency: Consellería de Política Social e Xuventude
section: VI. Anuncios. a) Administración autonómica.
title: >-
  ANUNCIO do 3 de agosto de 2023, da Xefatura Territorial da Coruña, polo que se
  notifican os actos administrativos ditados no procedemento BS611A (expediente
  2023/1925-1 e dous máis).
range: Anuncio
url: >-
  https://www.xunta.gal/dog/Publicados/2023/20230901/AnuncioG0657-170823-0003_gl.html
---
<p>De conformidade cos artigos 40, 42, 44 e 46 da Lei 39/2015, do 1 de outubro, do procedemento administrativo común das administracións públicas, logo de intentar en tempo e forma a práctica das notificacións dos actos administrativos que se relacionan no anexo sen que fora posible por causas non imputables á Administración, a través deste anuncio emprázanse para proceder á notificación dos actos administrativos de requirimento de emenda das solicitudes as persoas interesadas que se sinalan no dito anexo ou a través das persoas que as representen debidamente acreditadas.</p>
    <p>Para coñecer o contido íntegro do acto que se notifica as ditas persoas interesadas, por si mesmas ou a través das persoas que as representen debidamente acreditadas, poderán comparecer no prazo de dez días hábiles contados desde o día seguinte ao da publicación deste anuncio no Boletín Oficial del Estado, nas dependencias do Servizo de Dependencia e Autonomía Persoal da Xefatura Territorial da Consellería de Política Social e Xuventude, Sección de Cualificación e Valoración de Discapacidades, sitas no Edificio Administrativo, ala sur, Monelos, rúa Vicente Ferrer, 2, 15008 A Coruña, das 9.00 ás 14.00 horas, de luns a venres. Transcorrido o prazo sen se efectuar a comparecencia, a notificación entenderase producida ao vencemento do prazo indicado para comparecer.</p>
    <p>Así mesmo, este anuncio publicarase no Diario Oficial de Galicia, ben que a notificación quedará supeditada á súa publicación no Boletín Oficial del Estado.</p>
    <p>Advírteselles que, de non atender o acto que se notifica coa emenda da solicitude no prazo de 10 días hábiles a partir do día seguinte á notificación, efectuada por comparecencia, de acordo co disposto no artigo 68 da Lei 39/2015, do 1 de outubro, teranse por desistidos da súa petición, logo de resolución que deberá ser ditada nos termos previstos no artigo 21 da dita lei.</p>
    <p>A Coruña, 3 de agosto de 2023</p>
    <footer><p>María Blanco Aller<br>Xefa territorial da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Procedemento BS611A 
        Expediente</td>
       <td>Persoa interesada</td>
       <td>Acto administrativo</td>
       <td>Data do acto administrativo</td>
      </tr>
      <tr>
       <td>2023/1925-1</td>
       <td>32827132Z</td>
       <td>Requirimento da emenda
        da solicitude</td>
       <td>20.6.2023</td>
      </tr>
      <tr>
       <td>2023/1908-1</td>
       <td>Y4781598G</td>
       <td>Requirimento da emenda
        da solicitude</td>
       <td>18.7.2023</td>
      </tr>
      <tr>
       <td>2022/4998-1</td>
       <td>33252307B</td>
       <td>Requirimento da emenda
        da solicitude</td>
       <td>13.7.2023</td>
      </tr>
     </tbody>
    </table>

