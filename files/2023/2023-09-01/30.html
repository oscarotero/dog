---
date: '2023-09-01'
id: L375-290823-0001
page: 51284
number: 166
agency: Concello de San Cibrao das Viñas
section: VI. Anuncios. b) Administración local.
title: ANUNCIO de aprobación da oferta de emprego público extraordinaria de 2023.
range: Anuncio
url: >-
  https://www.xunta.gal/dog/Publicados/2023/20230901/AnuncioL375-290823-0001_gl.html
---
<p>Mediante o Acordo da Xunta de Goberno local do 24 de agosto de 2023 aprobouse a oferta de emprego público extraordinaria deste concello para o ano 2023, con motivo da asunción polo concello da xestión directa do servizo público da escola municipal, correspondente ás prazas que a continuación se citan:</p>
    <h2>Persoal laboral fixo</h2>
    <table>
     <tbody>
      <tr>
       <td>Categoría
        laboral</td>
       <td>Especialidade</td>
       <td>Nº de vacantes</td>
       <td>Denominación</td>
       <td>Forma de provisión</td>
      </tr>
      <tr>
       <td>Grupo I </td>
       <td>Técnico/a de educación infantil </td>
       <td>2 </td>
       <td>Educador/a infantil</td>
       <td>Concurso-oposición </td>
      </tr>
     </tbody>
    </table>
    <p>En cumprimento do artigo 91 da Lei 7/1985, do 2 de abril, reguladora das bases de réxime local, e do artigo 70 do texto refundido da Lei do Estatuto básico do empregado público, aprobado polo Real decreto lexislativo 5/2015, do 30 de outubro.</p>
    <p>Contra o presente acordo, que pon fin á vía administrativa, poderase interpoñer alternativamente recurso de reposición potestativo ante a Xunta de Goberno local, no prazo dun mes contado desde o día seguinte ao da publicación do presente anuncio, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou recurso contencioso-administrativo, ante o Xulgado do Contencioso-Administrativo de Ourense ou, á súa elección, o que corresponda ao seu domicilio, no prazo de dous meses contado desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se se opta por interpoñer o recurso de reposición potestativo non se poderá interpoñer recurso contencioso-administrativo ata que aquel sexa resolto expresamente ou se produza a súa desestimación por silencio. Todo isto sen prexuízo de que se poida interpoñer calquera outro recurso que se considere máis conveniente en dereito. </p>
    <p>San Cibrao das Viñas, 29 de agosto de 2023</p>
    <footer><p>Marta Nóvoa Iglesias<br>Alcaldesa</p></footer>

