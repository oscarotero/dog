---
date: '2023-09-01'
id: G0655-170823-0002
page: 51199
number: 166
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 14 de agosto de 2023 pola que se aproban as bases
  reguladoras das axudas a centros privados concertados da Comunidade Autónoma
  de Galicia para atender o alumnado con necesidades específicas de apoio
  educativo para o curso 2023/24 (código de procedemento ED301I).
range: Orde
url: >-
  https://www.xunta.gal/dog/Publicados/2023/20230901/AnuncioG0655-170823-0002_gl.html
---
<p>BDNS (Identif.): 714051.</p>
    <p>De conformidade co previsto no artigo 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Beneficiarios</em></p>
    <p>Os centros privados concertados da Comunidade Autónoma de Galicia. Os centros con unidades concertadas de educación especial unicamente poderán optar ás axudas para a finalidade prevista no artigo 4 da orde. Quedan excluídos destas axudas os centros concertados específicos de educación especial.</p>
    <p>Segundo. <em>Obxecto</em></p>
    <p>1. As axudas teñen por obxecto atender o alumnado con necesidades específicas de apoio educativo nas correspondentes unidades concertadas, entendendo por este aquel alumnado que requira determinados apoios e atencións específicas derivadas de discapacidade motora, sensorial, intelectual ou trastornos xeneralizados do desenvolvemento e da conduta, naqueles aspectos que non estean xa cubertos polo concerto educativo, ao longo do curso escolar 2023/24.</p>
    <p>2. As axudas poderán empregarse para os fins de contratación de persoal complementario, reparacións, mantemento e obras ou instalacións menores de contía non superior ao 15 por cento da axuda, compra de material específico ordinario non inventariable e adquisición de material específico inventariable.</p>
    <p>Terceiro. <em>Bases reguladoras</em></p>
    <p>Orde do 14 de agosto de 2023 pola que se aproban as bases reguladoras das axudas a centros privados concertados da Comunidade Autónoma de Galicia para atender o alumnado con necesidades específicas de apoio educativo para o curso 2023/24 (código de procedemento ED301I).</p>
    <p>Cuarto. <em>Importe</em></p>
    <p>1. As axudas económicas para os niveis de educación infantil, de primaria e de educación secundaria obrigatoria tramitaranse con cargo á partida orzamentaria 10.08.422A.482.3, por unha contía total máxima de 95.845,00 euros para o período setembro-decembro do ano 2023 e de 191.689,00 euros para o período xaneiro-xuño de 2024.</p>
    <p>2. Para o nivel de formación profesional, incluída a formación profesional básica, tramitaranse con cargo á aplicación orzamentaria 10.08.422M.482.3, por unha contía total máxima de 4.155,00 euros para o período setembro-decembro do ano 2023 e de 8.311,00 euros para o período xaneiro-xuño de 2024.</p>
    <p>En ambos casos as dotacións irán destinadas a:</p>
    <p>– Contratación de persoal complementario: logopedista, fisioterapeuta, axudante técnico/a educativo/a, psicólogo/a, pedagogo/a, traballador/a social, educador/a social, intérprete de lingua de signos e coidador/a.</p>
    <p>– Reparacións, mantemento e obras ou instalacións menores, de contía non superior ao 15 por cento da axuda.</p>
    <p>– Compra de material específico ordinario non inventariable.</p>
    <p>3. A adquisición de material inventariable específico para a atención do alumnado con necesidades de apoio educativo tramitarase con cargo ás partidas orzamentarias:</p>
    <p>– 10.08.422A.780.0, para os niveis de educación infantil, de primaria e de educación secundaria obrigatoria, por unha contía total máxima de 47.922,00 euros para o período setembro-decembro do ano 2023 e de 95.844,00 euros para o período xaneiro-xuño de 2024.</p>
    <p>– 10.08.422M.780.0, para o nivel de formación profesional, incluída a formación profesional básica, unha contía total máxima de 2.078,00 euros para o período setembro-decembro do ano 2023 e de 4.156,00 euros para o período xaneiro-xuño de 2024.</p>
    <p>Quinto. <em>Prazo de presentación de solicitudes</em></p>
    <p>Será dun mes, contado a partir do día seguinte ao da publicación da orde de convocatoria no <em>Diario Oficial de Galicia</em>.</p>
    <p>Santiago de Compostela, 14 de agosto de 2023</p>
    <footer><p>Román Rodríguez González<br>Conselleiro de Cultura, Educación,<br>Formación Profesional e Universidades</p></footer>

