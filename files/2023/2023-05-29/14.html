---
date: '2023-05-29'
id: G0597-150523-0001
page: 32181
number: 100
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 8 de maio de 2023, do tribunal encargado de cualificar o proceso
  selectivo de acceso libre para o ingreso no corpo facultativo de grao medio de
  Administración especial da Administración xeral da Comunidade Autónoma de
  Galicia, subgrupo A2, escala de axudantes de arquivos, bibliotecas e museos,
  especialidade de arquivos, convocado pola Resolución do 30 de marzo de 2022
  (Diario Oficial de Galicia número 65, do 4 de abril), pola que se fai pública
  a data, a hora e o lugar de realización do primeiro exercicio do proceso
  selectivo.
range: Resolución
url: >-
  https://www.xunta.gal/dog/Publicados/2023/20230529/AnuncioG0597-150523-0001_gl.html
---
<p>En sesión que tivo lugar o 8 de maio de 2023, o tribunal nomeado pola Resolución do 14 de abril de 2023 (DOG núm. 78, do 24 de abril) para cualificar o proceso selectivo para o ingreso no corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de axudantes de arquivos, bibliotecas e museos, especialidade de arquivos, convocado pola Resolución da Consellería de Facenda e Administración Pública do 30 de marzo de 2022 (DOG núm. 65, do 4 de abril), acordou, de conformidade co disposto na base II.1.2.6 da convocatoria, que o primeiro exercicio da oposición terá lugar o día 17 de xuño de 2023, en chamamento único que se iniciará ás 15.30 horas, na sala de lectura da Facultade de Dereito en Santiago de Compostela.</p>
    <p>As persoas aspirantes deberán ir provistas do DNI ou de documento fidedigno acreditativo da súa identidade, a xuízo do tribunal; lapis do número 2 e goma de borrar. </p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poidan valer as persoas aspirantes para auxiliarse na realización do exercicio. Non se habilitará ningún servizo de recollida de móbiles. </p>
    <p>Santiago de Compostela, 8 de maio de 2023 </p>
    <footer><p>Mª del Carmen Calviño Rodríguez<br>Presidenta do tribunal</p></footer>

