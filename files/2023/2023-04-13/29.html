---
date: '2023-04-13'
id: G0597-290323-0001
page: 23323
number: 71
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 27 de marzo de 2023, da Secretaría Xeral Técnica e do Patrimonio
  da Consellería de Facenda e Administración Pública, pola que se acorda a
  incoación do procedemento para a declaración da Comunidade Autónoma de Galicia
  como herdeira ab intestato de Dionisia Laura Garrido Rodríguez.
range: Resolución
url: >-
  https://www.xunta.gal/dog/Publicados/2023/20230413/AnuncioG0597-290323-0001_gl.html
---
<p>Dionisia Laura Garrido Rodríguez, con DNI 32102631-J, nada en Pontevedra o 1 de xuño de 1927, faleceu o 1 de decembro de 2015, con derradeiro domicilio, segundo o Padrón municipal de habitantes, na rúa Colombia da cidade da Coruña, datos que figuran comprobados, xunto co da súa veciñanza civil galega, no Informe preliminar do 27 de marzo de 2023, do Servizo de Protección e Defensa Patrimonial da Subdirección Xeral do Patrimonio. O dito informe foi emitido logo da realización das actuacións previas precisas que levan a considerar procedente a apertura do procedemento administrativo para a declaración da Comunidade Autónoma de Galicia como herdeira <em>ab intestato</em> da causante, pola presunta ausencia doutros herdeiros con dereito a suceder preferente ao da Administración autonómica, de conformidade co disposto na Lei 2/2006, de dereito civil de Galicia.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do patrimonio da Comunidade Autónoma de Galicia, e 4 e 7 do Decreto 113/2022, polo que se establece a estrutura orgánica da Consellería de Facenda e Administración Pública, e de acordo co artigo 20 bis da Lei 33/2003, do patrimonio das administracións públicas, </p>
    <p class="dog-titulo">RESOLVO:</p>
    <p>1º. Incoar procedemento para a declaración da Comunidade Autónoma de Galicia como herdeira <em>ab intestato</em> de Dionisia Laura Garrido Rodríguez.</p>
    <p>2º. Publicar esta resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda e Administración Pública, Área Temática de Patrimonio, Anuncios, que se poderá consultar na seguinte ligazón: http://www.conselleriadefacenda.es/areas-tematicas/patrimonio/anuncios</p>
    <p>3º. Remitir copia desta resolución aos concellos da Coruña, Pontevedra e Mos, así como a calquera outro no cal durante a instrución deste procedemento se detecten bens da persoa causante, para a súa exposición pública no seu taboleiro de anuncios, por un prazo non inferior a un mes.</p>
    <p>O prazo máximo ordinario para resolver este procedemento é dun ano contado desde a data de adopción desta resolución.</p>
    <p>Con anterioridade á resolución do procedemento, calquera interesado poderá presentar alegacións ou achegar os documentos e outros elementos de xuízo que considere oportunos, que se dirixirán á Consellería de Facenda e Administración Pública, Secretaría Xeral Técnica e do Patrimonio, Subdirección Xeral do Patrimonio, código expediente ABI/2017/0063, Edificio Administrativo San Caetano-bloque nº 3, 15781 Santiago de Compostela.</p>
    <p>Conforme o previsto no artigo 112.1, parágrafo segundo, da Lei 39/2015, do procedemento administrativo común das administracións públicas, contra esta resolución non se poderá interpor recurso administrativo, sen prexuízo de que as alegacións de oposición a este acto de trámite que se presenten durante o procedemento sexan obxecto de consideración, se procede, na resolución que poña fin ao procedemento.</p>
    <p>Santiago de Compostela, 27 de marzo de 2023</p>
    <footer><p>Jorge Atán Castro<br>Secretario xeral técnico e do Patrimonio <br>da Consellería de Facenda e Administración Pública</p></footer>

