---
date: '2023-03-15'
id: O143-280223-0001
page: 17905
number: 52
agency: Augas de Galicia
section: III. Outras disposicións.
title: >-
  RESOLUCIÓN do 21 de febreiro de 2023 pola que se amplía o crédito da
  Resolución do 23 de agosto de 2022 pola que se aproban as bases reguladoras
  para a concesión de subvencións aos concellos, en réxime de concorrencia
  competitiva, destinadas á realización de auditorías municipais das redes de
  saneamento para a detección de infiltracións, e se convocan para o ano 2022
  (código de procedemento AU301D).
range: Resolución
url: >-
  https://www.xunta.gal/dog/Publicados/2023/20230315/AnuncioO143-280223-0001_gl.html
---
<p>O 7 de setembro de 2022 publicouse no <em>Diario Oficial de Galicia</em> (DOG núm. 170) a Resolución do 23 de agosto de 2022 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á realización de auditorías municipais das redes de saneamento para a detección de infiltracións, e se convocan para o ano 2022 (código de procedemento AU301D).</p>
    <p>O artigo 4 da Resolución do 7 de setembro de 2022 citada establece que as subvencións reguladas ao abeiro desta resolución se financiarán con cargo á conta financeira 6566 (subvencións de capital a corporacións locais) do Programa de actuacións, inversións e financiamento da entidade pública empresarial Augas de Galicia, por importe de trescentos mil euros (300.000,00 €).</p>
    <p>O artigo 6 da Resolución do 7 de setembro de 2022 prevé a posibilidade de ampliar o crédito nas circunstancias previstas no artigo 30.2 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro. A ampliación de crédito queda condicionada á declaración de dispoñibilidade de crédito e, se é o caso, á aprobación da modificación orzamentaria que proceda.</p>
    <p>O 16 de febreiro de 2023, o conselleiro de Facenda e Administración Pública (P.D. Orde do 15.12.2021, a Dirección Xeral de Planificación e Orzamentos) resolveu autorizar unha modificación orzamentaria da entidade pública empresarial Augas de Galicia por importe de seis millóns seiscentos oito mil seis euros (6.608.006,00 €), dos cales 365.746,04 € foron autorizados para ampliar o crédito dispoñible para a Resolución do 23 de agosto de 2022 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á realización de auditorías municipais das redes de saneamento para a detección de infiltracións, e se convocan para o ano 2022 (código de procedemento AU301D).</p>
    <p>Consonte o exposto, actualmente na aplicación orzamentaria correspondente existe crédito dispoñible, polo que se considera oportuno ampliar a dotación orzamentaria consignada inicialmente e incrementar o importe total da axuda convocada.</p>
    <p>De acordo co anterior, unha vez declarada a dispoñibilidade de crédito, vista a Lei 9/2007, do 13 de xuño, de subvencións de Galicia, e de acordo co establecido no artigo 30.2 do Decreto 11/2009, do 8 de xaneiro, polo que se aproba o seu Regulamento,</p>
    <h2>RESOLVO:</h2>
    <p>Artigo único. <em>Ampliación do crédito orzamentario</em></p>
    <p>Ampliar o importe total do crédito das subvencións establecidas na Resolución do 23 de agosto de 2022 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á realización de auditorías municipais das redes de saneamento para a detección de infiltracións, e se convocan para o ano 2022 (código de procedemento AU301D).</p>
    <p>Na seguinte táboa detállase o crédito definitivo</p>
    <table>
     <tbody>
      <tr>
       <td>Crédito</td>
       <td>Conta financeira</td>
       <td>Importe</td>
      </tr>
      <tr>
       <td>Inicial</td>
       <td>6566 (subvencións de capital a corporacións locais)</td>
       <td>300.000,00 €</td>
      </tr>
      <tr>
       <td>Ampliación</td>
       <td>6566 (subvencións de capital a corporacións locais)</td>
       <td>365.746,04 €</td>
      </tr>
      <tr>
       <td colspan="2">Total</td>
       <td>665.746,04 €</td>
      </tr>
     </tbody>
    </table>
    <p>Esta resolución producirá efectos consonte o previsto no artigo 39.1 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 21 de febreiro de 2023</p>
    <footer><p>A presidenta de Augas de Galicia<br>P.D. (Disposición adicional primeira da Resolución do 23.8.2022,<br>DOG do 7 de setembro)<br>Teresa María Gutiérrez López<br>Directora de Augas de Galicia</p></footer>

