---
date: '2023-07-03'
id: V0653-120623-0012
page: 41173
number: 125
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 7 de xuño de 2023, da Xefatura Territorial da Coruña, polo que se
  somete a información pública a solicitude de outorgamento das autorizacións
  administrativas previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Pontedeume (expediente IN407A 2023/156-1).
range: Acordo
url: >-
  https://www.xunta.gal/dog/Publicados/2023/20230703/AnuncioV0653-120623-0012_gl.html
---
<p>Expediente: IN407A 2023/156-1.</p>
    <p>Solicitante/promotora: UFD Distribución Electricidad, S.A.</p>
    <p>Denominación: LMT, CT e RBT Castro.</p>
    <p>Concello: Pontedeume.</p>
    <p>1. Características técnicas:</p>
    <p>Modificación, sen alterar o seu actual trazado, do treito da liña EUM-703, de 344 metros de lonxitude en condutor tipo LA-110, comprendido entre os seus apoios nº 59-57-B-4 (matrícula: ASGDB8V6) metálico tipo celosía-Cr. Bóveda, e nº 59-57-B-6 (matrícula: AS9LKC3G) metálico tipo celosía-Cr. Bóveda, consistente en:</p>
    <p>– Substitución, respectando a súa actual localización, na parcela con referencia catastral 15070A011003790000WP, do apoio nº 59-57-B-5 (matrícula: ASBTVHC7) de formigón tipo HV-1000/13, polo novo apoio metálico de celosía tipo AM-C-3000/16-H35-CA (CS), no cal se proxecta a instalación dunha cruceta para derivación, dun paso aéreo-soterrado (PA/S) e dun reconectador telecontrolado composto por un equipo interruptor con cámara illada en SF6 e un armario de control.</p>
    <p>– Substitución do condutor tipo LA-110 (condutor existente) por novo condutor tipo LA-110, no van da liña EUM-703, de 120 metros de lonxitude, comprendido entre o novo apoio nº 59-57-B-5 proxectado e o apoio nº 59-57-B-6 existente. </p>
    <p>– Retensado do condutor tipo LA-110 (condutor existente), no van da liña EUM-703, de 224 metros de lonxitude, comprendido entre o apoio nº 59-57-B-4 existente e o novo apoio nº 59-57-B-5 proxectado.</p>
    <p>– Instalación, no apoio nº 59-57-B-5-1 (matrícula: ASBBWU30) de formigón tipo AM-ANC-HV-1000/15-CR existente, dos elementos de protección e manobra tipo XS do CT Pía de Ombre (matrícula: 15AWP2), actualmente instalados no apoio nº 59-57-B-5 para substituír.</p>
    <p>Instalación dun novo centro de transformación prefabricado de formigón tipo rural, compacto de manobra exterior, de 100 kVA de potencia, relación de transformación 15/0,4-0,23 kV e configuración de celas 1L+1P, con cadro de baixa tensión con tres (3) saídas (dúas de reserva), para instalar na parcela con referencia catastral 15070A009002860000WA.</p>
    <p>Liña eléctrica de media tensión soterrada, a 15 kV, de 1.684 metros de lonxitude en condutor tipo RHZ1-2OL 12/20 kV 3 (1×150 mm² Al), coa orixe no paso aéreo-soterrado (PA/S) para instalar no novo apoio nº 59-57-B-5 proxectado e remate en cela de liña do CT proxectado.</p>
    <p>Reordenación da rede de baixa tensión (RDBT) actualmente alimentada polo CT intemperie Castro (matrícula: 15AWQ4), que resultará parcialmente descargado, mediante a instalación dun (1) novo circuíto soterrado de baixa tensión (RBTS) de 66 metros de lonxitude en condutor tipo XZ1 0,6/1 kV 4 (1×240 mm2 Al), coa orixe no cadro de baixa tensión (CBT) do CT proxectado e remate no acoplamento coa rede aérea de baixa tensión existente para realizar no paso soterrado-aéreo (PS/A) proxectado en apoio de formigón tipo HV-630/11 existente.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE nº 236, do 2.10.2015).</p>
    <p>– Lei 40/2015, do 1 de outubro, de réxime xurídico do sector público (BOE nº 236, do 2.10.2015).</p>
    <p>– Lei 24/2013, do 26 de decembro, do sector eléctrico (BOE nº 310, do 27.12.2013).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27.12.2000).</p>
    <p>– Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG nº 54, do 19.3.2014).</p>
    <p>– Lei do 16 de decembro de 1954, sobre expropiación forzosa (BOE nº 351, do 17.12.1954).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE nº 160, do 20.6.1957).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta co presente acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 7 de xuño de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>LMT, CT e RBT Castro<br>Relación de bens e dereitos afectados, concello de Pontedeume </h2>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio (LMT, CT e/ou apoios)</td>
       <td colspan="2">LMT aérea - voo
        (servidume de paso de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>CT / nº do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>Higinia Vila Iglesias</td>
       <td>15070A011003790000WP, polígono 11, parcela 379</td>
       <td>Esteiro de Ombre</td>
       <td>Novo apoio nº 59-57-B-5
        (PA/S+ITC)</td>
       <td>2</td>
       <td></td>
       <td></td>
       <td>Rústico. Agrario. Labor ou labradío de secaño</td>
      </tr>
      <tr>
       <td>2</td>
       <td>José Ángel Calvo Alegre</td>
       <td>15070A009002860000WA, polígono 9, parcela 286</td>
       <td>Monte Xan</td>
       <td>CT e acceso</td>
       <td>21,38</td>
       <td></td>
       <td></td>
       <td>Rústico. Agrario</td>
      </tr>
     </tbody>
    </table>

