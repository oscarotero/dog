---
date: '2023-02-21'
id: G1097-150223-0007
page: 14963
number: 36
agency: Axencia Galega das Industrias Culturais
section: III. Outras disposicións.
title: >-
  RESOLUCIÓN do 15 de febreiro de 2023 pola que se modifica a Resolución do 21
  de decembro de 2022 pola que se aproban as bases para a concesión de
  subvencións, en réxime de concorrencia non competitiva, para a
  comercialización e difusión de proxectos e obras audiovisuais e videoxogos en
  foros de negocio especializados e eventos de cine, e se convocan para o ano
  2023 (código de procedemento CT404D).
range: Resolución
url: >-
  https://www.xunta.gal/dog/Publicados/2023/20230221/AnuncioG1097-150223-0007_gl.html
---
<p>O día 12 de xaneiro de 2023 publicouse no <em>Diario Oficial de Galicia</em> número 8, a Resolución do 21 de decembro de 2022 pola que se aproban as bases para a concesión de subvencións, en réxime de concorrencia non competitiva, para a comercialización e difusión de proxectos e obras audiovisuais e videoxogos en foros de negocio especializados e eventos de cine, e se convocan para o ano 2023 (código de procedemento CT404D).</p>
    <p>Ante a relevancia do foro de negocio/mercado de contido audiovisual Mafiz-Festival de Málaga, e a insistencia do sector destinatario destas axudas de incluír a súa asistencia como parte do obxecto da presente axuda, faise necesario introducilo na base cuarta, Modalidade 1.1. Asistencia a foros de negocio especializados. Foro de negocio/mercado de contidos audiovisuais.</p>
    <p>O prazo de presentación de solicitudes, segundo o disposto no punto 4.2 da convocatoria e na base oitava das bases reguladoras, comenzou o día seguinte ao da publicación, o día 13 de xaneiro de 2023, e rematará o día 1 de novembro deste ano, e debe presentarse unha solicitude por cada evento, polo que a modificación non vulneraría os dereitos dos solicitantes. </p>
    <p>Asi pois, de acordo co exposto e co establecido na Lei 9/2007, do 13 de xuño, de subvencións de Galicia, no Decreto 11/2009, do 8 de xaneiro, polo que se aproba o seu regulamento, así como nos preceptos básicos da Lei 38/2003, do 17 de novembro, xeral de subvencións, e no Real decreto 887/2006, do 21 de xullo, polo que se aproba o Regulamento xeral de subvencións, e en virtude das atribucións que me foron concedidas,</p>
    <h2>RESOLVO: </h2>
    <p>Modificar a Resolución do 21 de decembro de 2022 pola que se aproban as bases para a concesión de subvencións, en réxime de concorrencia non competitiva, para a comercialización e difusión de proxectos e obras audiovisuais e videoxogos en foros de negocio especializados e eventos de cine, e se convocan para o ano 2023 (código de procedemento CT404D), incluíndo na base cuarta, número 1, punto 1.1, «Modalidade A. Asistencia a foros de negocio especializados. Foro de negocio/mercado de contidos audiovisuais», o Mafiz, Festival de Málaga, dotado cunha contía máxima de subvención de 600 euros.</p>
    <p>Contra esta resolución, que esgota a vía administrativa, poderá interporse recurso potestativo de reposición no prazo dun mes ante o presidente do Consello Reitor, contado a partir do día seguinte ao da súa publicicación no <em>Diario Oficial de Galicia</em>, ou directamente recurso contencioso-administrativo ante os xulgados do contencioso-administrativo de Santiago de Compostela, no prazo de dous meses, contados a partir do día seguinte ao da súa publicación no <em>Diario Oficial de Galicia</em>.</p>
    <p>Disposición derradeira única</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 15 de febreiro de 2023</p>
    <footer><p>Román Rodríguez González<br>Presidente do Consello Reitor da Axencia Galega <br>das Industrias Culturais</p></footer>

