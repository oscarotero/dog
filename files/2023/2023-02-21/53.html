---
date: '2023-02-21'
id: L238-310123-0001
page: 15058
number: 36
agency: Concello de Pontevedra
section: VI. Anuncios. b) Administración local.
title: >-
  ANUNCIO do 30 de xaneiro de 2023 referente á convocatoria e ás bases
  reguladoras dos procesos de provisión (mobilidade) e de selección (promoción
  interna) para o acceso a varias categorías do corpo da Policía local
  correspondentes con prazas da oferta de emprego público ordinaria do ano 2022.
range: Anuncio
url: >-
  https://www.xunta.gal/dog/Publicados/2023/20230221/AnuncioL238-310123-0001_gl.html
---
<p>No Boletín Oficial da provincia de Pontevedra (BOP) número 15, do luns 23 de xaneiro de 2023, publicáronse as bases reguladoras dos procesos de provisión (mobilidade) e de selección (promoción interna) para o acceso a varias categorías do corpo da Policía local correspondentes con prazas da OEP ordinaria do ano 2022.</p>
    <p>A concelleira delegada do Servizo de Persoal e Cultura convocou, mediante Resolución do 10 de xaneiro de 2023, os procesos de provisión de postos, polo sistema de mobilidade, para a provisión dos postos vacantes no Concello de Pontevedra incluídos na oferta de emprego público ordinaria correspondente ao exercicio 2022 que a seguir se sinalan:</p>
    <p>– Grupo segundo o artigo 76 do texto refundido da Lei do Estatuto básico do empregado público, aprobado polo Real decreto lexislativo 5/2015: C. Subgrupo C1. Clasificación: escala de administración especial, subescala de servizos especiais. Número de vacantes: 2. Denominación: policía.</p>
    <p>– Grupo segundo o artigo 76 do texto refundido da Lei do Estatuto básico do empregado público, aprobado polo Real decreto lexislativo 5/2015: A. Subgrupo A2. Clasificación: escala de administración especial, subescala de servizos especiais. Número de vacantes: 1. Denominación: inspector/a.</p>
    <p>O prazo de presentación de instancias para participar nos procesos de provisión sinalados será de quince días hábiles contados a partir do día seguinte ao da publicación deste anuncio no Boletín oficial del Estado, logo de se publicaren os sucesivos anuncios no Boletín Oficial da provincia de Pontevedra e no taboleiro de edictos da corporación nos termos establecidos nas bases.</p>
    <p>Así mesmo, na mesma resolución convocouse, mediante o proceso selectivo para a cobertura pola quenda de promoción interna, a praza vacante no Concello de Pontevedra incluída na oferta de emprego público ordinaria do ano 2022 que a seguir se sinala:</p>
    <p>– Grupo segundo o artigo 76 do texto refundido da Lei do Estatuto básico do empregado público, aprobado polo Real decreto lexislativo 5/2015: C. Subgrupo C1. Clasificación: escala de administración especial, subescala de servizos especiais, clase: policía local. Número de vacantes: 1. Denominación: oficial.</p>
    <p>O prazo de presentación de instancias para participar no antedito proceso de selección será de vinte (20) días naturais contados a partir do día seguinte ao da publicación deste anuncio no Boletín Oficial del Estado, logo de se publicaren os sucesivos anuncios no Boletín Oficial da provincia de Pontevedra e no taboleiro de edictos da corporación nos termos establecidos nas bases.</p>
    <p>Pontevedra, 30 de xaneiro de 2023</p>
    <footer><p>O alcalde<br>P.D. (Acordo do 15.6.2019)<br>María del Carmen Fouces Díaz<br>Concelleira delegada do Servizo de Persoal e Cultura</p></footer>

