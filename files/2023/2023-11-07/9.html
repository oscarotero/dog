---
date: '2023-11-07'
id: O3C2-271023-0001
page: 61345
number: 211
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 27 de outubro de 2023 pola que se convoca un curso de técnicas
  policiais operativas, dirixido ao persoal das Forzas e Corpos de Seguridade,
  ao persoal do Exército e ao da Policía Portuaria con destino na Comunidade
  Autónoma de Galicia.
range: Resolución
url: >-
  https://www.xunta.gal/dog/Publicados/2023/20231107/AnuncioO3C2-271023-0001_gl.html
---
<p>A Academia Galega de Seguridade Pública anuncia a convocatoria dun curso de técnicas policiais operativas, de acordo coas seguintes bases:</p>
    <p>1. Datos da actividade.</p>
    <p>Denominación: técnicas policiais operativas.</p>
    <p>Tipo: curso.</p>
    <p>Horas lectivas: 20 horas.</p>
    <p>Modalidade: presencial.</p>
    <p>Obxectivo: actualizar os protocolos de actuación policial, tanto na vía pública como no interior de inmobles.</p>
    <p>Contidos:</p>
    <p>– A patrulla urbana.</p>
    <p>– A intervención policial.</p>
    <p>– A identificación.</p>
    <p>– A detención.</p>
    <p>– Resolución ante unha agresión.</p>
    <p>– A redución de persoas violentas por un binomio.</p>
    <p>– A intervención policial no interior de inmobles.</p>
    <p>– O bastón policial e a súa operativa básica na patrulla.</p>
    <p>2. Desenvolvemento da actividade.</p>
    <p>Persoas destinatarias:</p>
    <p>Persoal das Forzas e Corpos de Seguridade, persoal do Exército e da Policía Portuaria que teña destino na Comunidade Autónoma de Galicia.</p>
    <p>Poderán participar neste curso os/as policías locais, gardas civís, policías nacionais, policías da unidade adscrita á Comunidade Autónoma de Galicia, persoal do Exército e da Policía Portuaria que estean en situación de servizo activo ou excedencia por coidado de familiares. A baixa laboral por incapacidade temporal impide a participación, polo que, de producirse esta situación, a persoa interesada deberá comunicalo á Agasp de maneira inmediata. De non facelo, será penalizada coa non participación en accións formativas da Agasp durante un ano contado desde o día seguinte a aquel en que se teña coñecemento do feito. Será revisable a admisión de persoas en baixa laboral por incapacidade temporal cando esta se deba a un accidente de traballo recoñecido como tal e a asistencia ao curso non interfira na recuperación.</p>
    <p>Prazas ofertadas: 200.</p>
    <p>Lugar: Agasp.</p>
    <p>Avenida da Cultura, s/n, A Estrada. </p>
    <p>Datas: 15, 16 e 17 de decembro de 2023.</p>
    <p>Horario:</p>
    <p>– Día 15: das 16.00 ás 21.00 horas.</p>
    <p>– Día 16: das 9.00 ás 14.00 horas e das 16.00 ás 21.00 horas.</p>
    <p>– Día 17: das 9.00 ás 14.00 horas.</p>
    <p>Materiais:</p>
    <p>O persoal admitido deberá presentarse a este curso provisto de roupa deportiva e do seguinte material:</p>
    <p>– Bastón policial/dous kalis ou dous bastóns policiais.</p>
    <p>– Grillóns.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática dispoñible na páxina web da Agasp, http://agasp.xunta.gal</p>
    <p>Non se admitirá ningunha outra forma ou modelo de solicitude.</p>
    <p>b) Prazo para a presentación de solicitudes.</p>
    <p>O prazo de inscrición e presentación de solicitudes de participación finalizará o 12 de decembro de 2023. </p>
    <p>4. Formulario normalizado de solicitude.</p>
    <p>a) O formulario de solicitude a que se refire a base anterior deberá ser cuberto pola persoa solicitante necesariamente a través da páxina web da Academia Galega de Seguridade Pública, dispoñible no enderezo da internet http://agasp.xunta.gal</p>
    <p>b) Para cubrir correctamente o formulario de solicitude, no citado enderezo da internet disporase de instrucións de axuda que deberán ser observadas en todo momento polas persoas solicitantes.</p>
    <p>c) O formulario de solicitude poderá ser cuberto ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, as persoas interesadas poderán dirixirse á Agasp a través do número de teléfono 886 20 61 10 ou do enderezo de correo electrónico formacion.agasp@xunta.gal, que adoptará as medidas necesarias para facilitar a presentación de solicitudes.</p>
    <p>Criterios de selección:</p>
    <p>Os criterios de selección son os que a seguir se indican:</p>
    <p>1. Menor número de cursos realizados na Agasp nos últimos dous anos.</p>
    <p>2. Por orde de inscrición.</p>
    <p>Terán preferencia na selección os/as candidatos/as que estean a gozar ou gozasen, nos dous últimos anos dunha licenza de maternidade, dun permiso de paternidade, dunha redución de xornada ou dunha excedencia para o coidado de familiares, sempre que se cumpra cos requisitos obxectivos para ser destinatarios/as do curso.</p>
    <p>Ademais, de conformidade co establecido no artigo 37.bis da Lei 7/2004, para a igualdade de homes e mulleres, nos cursos, xornadas ou outras actividades formativas organizadas ou financiadas pola Administración pública galega, reservarase un 50 % das prazas para as mulleres que reúnan os requisitos exixidos na convocatoria.</p>
    <p>Listaxe de solicitudes seleccionadas:</p>
    <p>O día 13 de decembro de 2023, a Academia Galega de Seguridade Pública publicará no sitio web hhtp://agasp.xunta.gal as solicitudes de participación que resultasen seleccionadas segundo os criterios mencionados anteriormente.</p>
    <p>Certificado de asistencia:</p>
    <p>Ao finalizar a actividade entregarase un certificado de aproveitamento a todas aquelas persoas que acrediten a súa asistencia continuada ao curso e superen a proba que se celebrará ao final deste.</p>
    <p>5. Dereitos e deberes das persoas participantes.</p>
    <p>Durante o desenvolvemento da actividade ás persoas participantes seralles de aplicación, en canto aos dereitos e deberes, o previsto no Regulamento de réxime interior da Agasp, aprobado mediante a Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>6. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións ou suspendelo temporalmente, cando así veña exixido por circunstancias que afecten a súa organización, realización ou docencia.</p>
    <p>A Estrada, 27 de outubro de 2023</p>
    <footer><p>Santiago Villanueva Álvarez<br>Director da Academia Galega de Seguridade Pública</p></footer>

