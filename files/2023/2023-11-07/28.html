---
date: '2023-11-07'
id: G0692-161023-0013
page: 61395
number: 211
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 13 de outubro de 2023, da Xefatura Territorial de Pontevedra,
  pola que se conceden a autorización administrativa previa e de construción
  dunha instalación eléctrica no concello de Valga (expediente IN407A
  2023/089-4).
range: Resolución
url: >-
  https://www.xunta.gal/dog/Publicados/2023/20231107/AnuncioG0692-161023-0013_gl.html
---
<p>Expediente: IN407A 2023/089-4.</p>
    <p>Solicitante: UFD Distribución Electricidad, S.A.</p>
    <p>Denominación: LMTS TIB802 en Ponte Valga e Paredes.</p>
    <p>Situación: concello de Valga.</p>
    <p>Feitos:</p>
    <p>Primeiro. O 16 de febreiro de 2023, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS TIB802 en Ponte Valga e Paredes.</p>
    <p>Examinado o proxecto de execución, conclúese que ten como finalidade anelar en subterráneo os centros de transformación existentes que actualmente se alimentan do tramo TIB8029217, reordenando a liña de media tensión subterránea (LMTS) TIB802 a través das seguintes actuacións previstas nos lugares de Ponte Valga e Paredes, no concello de Valga:</p>
    <p>– Retíranse os XS (36HKR9) instalados no apoio existente A2BFJV6S (C-3000/14), o tramo TIB8029217 e 8 metros de tramo TIB8029193.</p>
    <p>– Instalación dunha liña de media tensión subterránea (LMTS) para anelar a rede existente.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Valga, a Demarcación de Estradas do Estado, a Deputación Provincial de Pontevedra e o Servizo do Patrimonio Cultural. A empresa promotora manifestou a súa conformidade cos condicionados emitidos polos Servizo de Patrimonio Cultural, pola Deputación Provincial de Pontevedra e pola Demarcación de Estradas do Estado.</p>
    <p>O Concello de Valga non emitiu o condicionado técnico, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro, sen prexuízo da autorización que lle corresponda outorgar.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, do 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>– Liña de media tensión subterránea (LMTS) a 20 kV, con condutor RHZ1, de 879 metros de lonxitude, con orixe no centro de transformación Doctor Oya (36CSG1) e final no empalme coa LMTS existente TIB8029193, na arqueta proxectada na avenida da Coruña número 62.</p>
    <p>– LMTS a 20 kV, con condutor RHZ1, de 28 metros de lonxitude, con orixe no centro de transformación Cedelo (36SLB5) e final no empalme coa LMTS existente TIB8029083, na arqueta proxectada na avenida da Coruña número 64.</p>
    <p>A instalación está situada nos lugares de Ponte Valga e Paredes, no concello de Valga (Pontevedra).</p>
    <p>Conforme o indicado,</p>
    <h2>resolvo:</h2>
    <p>Primeiro. Outorgar a UFD Distribución Electricidad, S.A. a autorización administrativa previa e de construción da instalación de distribución de enerxía eléctrica denominada LMTS TIB802 en Ponte Valga e Paredes, expediente IN407A 2023/089-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberán cumprirse as normas e directrices vixentes que resulten de aplicación, en particular, canto establecen o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 13 de outubro de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

