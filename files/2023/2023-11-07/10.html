---
date: '2023-11-07'
id: G0177-271023-0001
page: 61349
number: 211
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 27 de outubro de 2023 pola que se amplía o prazo de presentación
  de solicitudes para as subvencións do Programa de emisión de bonos dixitais
  para colectivos vulnerables (Programa UNICO-Bono Social), enmarcado no
  investimento C15.I3 do compoñente 15 do Plan de recuperación, transformación e
  resiliencia financiado pola Unión Europea-NextGenerationEU (código de
  procedemento AP400A).
range: Resolución
url: >-
  https://www.xunta.gal/dog/Publicados/2023/20231107/AnuncioG0177-271023-0001_gl.html
---
<p>Con data do 18 de xullo de 2023 publicouse no <em>Diario Oficial de Galicia</em> a Resolución do 4 de xullo de 2023 pola que se convocan subvencións para o ano 2023, en réxime de concorrencia non competitiva, do Programa de emisión de bonos dixitais para colectivos vulnerables (Programa UNICO-Bono Social), enmarcado no investimento C15.I3 do compoñente 15 do Plan de recuperación, transformación e resiliencia, financiado pola Unión Europea-NextGenerationEU (código de procedemento AP400A).</p>
    <p>No artigo 3 da convocatoria disponse que o prazo de presentación de solicitudes comezará o día seguinte ao da publicación no DOG da resolución e rematará o 15 de novembro de 2023.</p>
    <p>En atención a solicitudes de ampliación do dito prazo realizadas por persoas interesadas na convocatoria, así como á vontade desta axencia de acadar a máxima cantidade de beneficiarios posible e tendo en conta que non existe ningún impedimento xurídico, considérase adecuado ampliar o prazo inicialmente establecido.</p>
    <p>En consecuencia, de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, e en uso das competencias atribuídas no Decreto 9/2021, do 21 de xaneiro, polo que se suprime o Centro Informático para a Xestión Tributaria, Económico-Financeira e Contable (Cixtec) e se modifica o Decreto 252/2011, do 15 de decembro, polo que se crea a Axencia para a Modernización Tecnolóxica de Galicia e se aproban os seus estatutos,</p>
    <h2>RESOLVO:</h2>
    <p>Artigo único. <em>Ampliación do prazo de presentación de solicitudes</em></p>
    <p>Amplíase o prazo de presentación de solicitudes para as subvencións do Programa de emisión de bonos dixitais para colectivos vulnerables (Programa UNICO-Bono Social), enmarcado no investimento C15.I3 do compoñente 15 do Plan de recuperación, transformación e resiliencia financiado pola Unión Europea-NextGenerationEU, convocadas mediante Resolución do 4 de xullo de 2023, ata o 15 de decembro de 2023, incluído.</p>
    <p>Disposición derradeira única. <em>Entrada en vigor</em></p>
    <p>A presente resolución entrará en vigor a partir do día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 27 de outubro de 2023</p>
    <footer><p>Julián Cerviño Iglesia<br>Director da Axencia de Modernización Tecnolóxica de Galicia</p></footer>

