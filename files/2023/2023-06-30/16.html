---
date: '2023-06-30'
id: O111-200623-0002
page: 40785
number: 124
agency: Consello da Cultura Galega
section: III. Outras disposicións.
title: >-
  EXTRACTO da Resolución do 19 de xuño de 2023 pola que se aproban as bases que
  rexerán a convocatoria pública de catro bolsas de colaboración en proxectos de
  investigación que se están a desenvolver nesta entidade e se anuncia a súa
  convocatoria (código de procedemento PR970B).
range: Resolución
url: >-
  https://www.xunta.gal/dog/Publicados/2023/20230630/AnuncioO111-200623-0002_gl.html
---
<p>BDNS (Identif.): 705612.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>Españois ou nacionais dun Estado membro da Unión Europea, que están en posesión ou en condicións de obter un título de licenciado ou de grao en Filoloxía Galega, Galego-Portuguesa, Lingua e Literatura Galegas; Documentación, Ciencias da Comunicación e Comunicación Audiovisual ou outras titulacións equivalentes e que rematasen os seus estudos no curso académico 2012/13 ou posterior.</p>
    <p>Segundo. <em>Obxecto</em>:</p>
    <p>Establecer as bases reguladoras e as condicións que deben reunir os solicitantes, coa finalidade de contribuír á especialización na súa formación académica, profesional e investigadora.</p>
    <p>Terceiro. <em>Bases reguladoras</em></p>
    <p>Resolución do 19 de xuño de 2023 pola que se aproban as bases que rexerán a convocatoria pública de catro bolsas de colaboración en proxectos de investigación que se están a desenvolver no Consello da Cultura Galega e se anuncia a súa convocatoria (código de procedemento PR970B).</p>
    <p>Cuarto. <em>Contía</em>:</p>
    <p>Para este gasto que se proxecta habilitarase o crédito adecuado e suficiente por un importe máximo total de corenta e cinco mil trescentos euros (45.300,00 €), que se imputarán ás aplicacións orzamentarias 03.01.111D.480.0 e 03.01.111D.480.4, e que se destinarán ao pagamento das mensualidades dos bolseiros e das cotas da Seguridade Social, respectivamente. A contía mensual que percibirá cada bolseiro/a será de mil douscentos euros (1.200,00 euros).</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes, que empezará a contar a partir do día seguinte ao da publicación desta resolución no <em>Diario Oficial de Galicia</em>. </p>
    <p>Santiago de Compostela, 19 de xuño de 2023</p>
    <footer><p>Rosario Álvarez Blanco<br>Presidenta do Consello da Cultura Galega</p></footer>

