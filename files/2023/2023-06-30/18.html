---
date: '2023-06-30'
id: G0482-220623-0002
page: 40789
number: 124
agency: Instituto Galego do Consumo e da Competencia
section: III. Outras disposicións.
title: >-
  RESOLUCIÓN do 14 de xuño de 2023, conxunta da Consellería de Consellería de
  Cultura, Educación, Formación Profesional e Universidades e do Instituto
  Galego do Consumo e da Competencia, pola que se publica a relación dos premios
  aos proxectos de innovación educativa sobre consumo responsable Galicons-net.
range: Resolución
url: >-
  https://www.xunta.gal/dog/Publicados/2023/20230630/AnuncioG0482-220623-0002_gl.html
---
<p>Mediante a Resolución conxunta do 20 de marzo de 2023 (DOG núm. 67, do 5 de abril) convocáronse os premios de innovación educativa aos proxectos sobre consumo responsable Galicons-net.</p>
    <p>Vista a proposta efectuada polo xurado mencionado no artigo 16 da citada resolución, relativa á selección dos traballos presentados segundo os criterios previstos no artigo 17, procede a súa publicación de conformidade con esta. Na súa virtude,</p>
    <h2>RESOLVEMOS:</h2>
    <p>Primeiro. Declarar gañador do premio na categoría A (alumnado de segundo ciclo de educación infantil e de educación primaria), dotado coa contía de 1.500 euros, o proxecto Mercándara, realizado polo CEIP Plurilingüe A Gándara.</p>
    <p>Segundo. Declarar gañador do premio na categoría B (alumnado de educación secundaria obrigatoria), dotado coa contía de 1.500 euros, o proxecto Publicidade sa, realizado polo IES de Catabois.</p>
    <p>Terceiro. Declarar gañador do premio na categoría C (alumnado de bacharelato, de ciclos formativos de grao medio e de grao superior de formación profesional e de educación para persoas adultas), dotado coa contía de 1.500 euros, o proxecto I Feira de sostibilidade. Pensa, consume e actúa. RE_ETIKA, realizado polo IES Luís Seoane.</p>
    <p>Cuarto. Declarar deserta a categoría D (alumnado de educación especial).</p>
    <p>Santiago de Compostela, 14 de xuño de 2023</p>
    <table>
     <tbody>
      <tr>
       <td>Román Rodríguez González</td>
       <td>Manuel Heredia Pérez</td>
      </tr>
      <tr>
       <td>Conselleiro de Cultura, Educación,
        Formación Profesional e Universidades</td>
       <td>Director xeral de Comercio e de Consumo</td>
      </tr>
     </tbody>
    </table>

