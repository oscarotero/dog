---
date: '2023-10-11'
id: G0426-021023-0002
page: 56692
number: 194
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 26 de setembro de 2023, do Xurado Provincial de Clasificación de
  Montes Veciñais en Man Común da Coruña, polo que se lles comunica aos posibles
  titulares de dereitos e intereses o acordo adoptado por este xurado, relativo
  ao deslindamento parcial do monte veciñal en man común de Abanqueiro, no
  concello de Boiro.
range: Anuncio
url: >-
  https://www.xunta.gal/dog/Publicados/2023/20231011/AnuncioG0426-021023-0002_gl.html
---
<p>Na reunión do 22.6.2023, o Xurado Provincial de Clasificación de Montes Veciñais en Man Común da Coruña aproba a seguinte resolución:</p>
    <p>Unha vez examinado o expediente de deslindamento parcial do monte veciñal en man común de Abanqueiro, pertencente á parroquia de San Cristovo de Abanqueiro, no concello de Boiro (A Coruña) e tendo en conta os seguintes antecedentes de feito:</p>
    <p>1. O Xurado Provincial de Montes Veciñais en Man Común da Coruña, na Resolución do 12.11.1979, declarou como monte veciñal en man común o monte de Abanqueiro, atribuíndo a súa pertenza á parroquia de San Cristovo de Abanqueiro, no concello do Boiro.</p>
    <p>2. O 20.11.2017, a presidenta da Xunta Reitora da Comunidade Veciñal do Monte en Man Común de Abanqueiro solicita que se inicie o procedemento para o deslindamento parcial do monte veciñal con propiedades particulares. </p>
    <p>3. Con data do 3.4.2018, o deslindamento provisional antedito recibe o informe favorable da Área Técnica de Montes Veciñais do Servizo de Montes, que fai constar que a información cartográfica remitida permite situalo con precisión no terreo, que se presentan referencias xeográficas dos vértices poligonais en coordenadas UTM e que se inclúen ortofotos das parcelas, así como a certificación catastral descritiva e gráfica das parcelas catastrais que constitúen o monte con relación das parcelas estremeiras.</p>
    <p>4. Segundo o disposto no artigo 54 da Lei 7/2012, de montes de Galicia, sobre o procedemento de deslindamento de montes veciñais con propiedades particulares, o 27.2.2020 anúnciase no Diario Oficial de Galicia a apertura do prazo de exposición pública para a presentación de alegacións.</p>
    <p>5. Con data do 22.7.2022, a comunidade interesada comunica que non foi presentada ningunha alegación a esta proposta de deslindamento parcial no período legal de reclamacións.</p>
    <p>6. As parcelas obxecto do deslindamento coinciden coas referencias catastrais:</p>
    <table>
     <tbody>
      <tr>
       <td>Nº parcela</td>
       <td>Referencias catastrais</td>
       <td>Superficie (m2)</td>
      </tr>
      <tr>
       <td>1</td>
       <td>1210718NH1211S0001SB</td>
       <td>937</td>
      </tr>
      <tr>
       <td>2</td>
       <td>15011A010008340000XJ</td>
       <td>19.754</td>
      </tr>
      <tr>
       <td>3</td>
       <td>15011A010008350000XE</td>
       <td>21.110</td>
      </tr>
      <tr>
       <td>4</td>
       <td>15011A010012450000XQ</td>
       <td>17.239</td>
      </tr>
      <tr>
       <td>5</td>
       <td>15011A009009480000XS</td>
       <td>8.841</td>
      </tr>
      <tr>
       <td>6</td>
       <td>15011A005005340000XZ</td>
       <td>25.362</td>
      </tr>
      <tr>
       <td>7</td>
       <td>15011A005008160000XJ</td>
       <td>1.719</td>
      </tr>
      <tr>
       <td>8</td>
       <td>15011A005011000000XG</td>
       <td>11.713</td>
      </tr>
      <tr>
       <td>9</td>
       <td>15011A009009890000XB</td>
       <td>14.726</td>
      </tr>
      <tr>
       <td>10</td>
       <td>15011A005011790000XI</td>
       <td>39.207</td>
      </tr>
      <tr>
       <td>11</td>
       <td>15011A006013650000XQ</td>
       <td>3.849</td>
      </tr>
      <tr>
       <td>12</td>
       <td>15011A006011850000XR</td>
       <td>66.501</td>
      </tr>
     </tbody>
    </table>
    <p>E resulta unha superficie total do deslindamento parcial de 23,10 ha.</p>
    <p>De conformidade co disposto no artigo 54.3 da Lei 7/2012, no caso de informe favorable, unha vez ratificado o deslindamento provisional pola Asemblea Xeral, darase traslado ao xurado provincial dos acordos alcanzados e o Xurado Provincial de Montes Veciñais en Man Común ditará a resolución aprobatoria do deslindamento.</p>
    <p>O Xurado, na reunión do 22.6.2023, por unanimidade, acorda aprobar o deslindamento e proceder a realizar as oportunas correccións no expediente, de conformidade co informe elaborado polo Servizo de Montes.</p>
    <p>O plano que figura no anexo, ao final deste anuncio, corresponde á superficie total do monte veciñal tras o deslindamento aprobado.</p>
    <p>Contra este acordo poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común da Coruña no prazo dun mes, contado desde o día seguinte ao da súa publicación no Diario Oficial de Galicia, ou ben directamente recurso contencioso-administrativo ante o Xulgado do Contencioso-Administrativo da Coruña no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>A Coruña, 26 de setembro de 2023 </p>
    <footer><p>O presidente do Xurado Provincial de Clasificación <br>de Montes Veciñais en Man Común da Coruña<br>P.S. (Resolución do 7.7.2022) <br>Ofelia Rivas Vázquez<br>Xefa do Servizo Xurídico-Administrativo da Coruña</p></footer>
    <h2>ANEXO</h2>

