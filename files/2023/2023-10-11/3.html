---
date: '2023-10-11'
id: G0655-250923-0002
page: 56581
number: 194
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 22 de setembro de 2023 pola que se convocan axudas para
  centros privados concertados da Comunidade Autónoma de Galicia no ámbito das
  bibliotecas escolares e o fomento da lectura para o curso 2023/24 (código de
  procedemento ED516B).
range: Orde
url: >-
  https://www.xunta.gal/dog/Publicados/2023/20231011/AnuncioG0655-250923-0002_gl.html
---
<p>BDNS (Identif.): 719603.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Obxecto e destinatarios</em></p>
    <p>Centros privados concertados interesados en participar nalgunha das seguintes liñas de axuda:</p>
    <p>1. Plan de mellora de bibliotecas escolares-concertados (continuación das axudas á actualización das bibliotecas escolares iniciadas en 2016.</p>
    <p>2. Clubs de lectura-concertados (vinculados á biblioteca escolar, para realizar fóra das aulas, é dicir, do tempo das materias) e destinados a alumnado de ensino primario e secundario obrigatorio.</p>
    <p>3. Radio na biblio-concertados (laboratorio de radio, vinculado á biblioteca escolar en centros xa integrados no Plan de mellora de bibliotecas escolares durante o curso 2022/23.</p>
    <p>4. Biblioteca inclusiva-concertados (melloras para a accesibilidade concretadas no mobiliario, equipamento e colección das bibliotecas escolares de centros específicos de educación especial e de centros que teñan unidades de educación especial ou melloras na colección dos centros que impartan ensinanzas de educación infantil, educación primaria ou educación secundaria obrigatoria, sen unidades de educación especial).</p>
    <p>5. Lectura e familias-concertados (vinculado á biblioteca escolar en centros xa integrados no Plan de mellora de bibliotecas escolares durante o curso 2022/23), para o desenvolvemento de iniciativas que favorezan a participación das familias en actividades das biblioteca escolar.</p>
    <p>Segundo. <em>Bases reguladoras</em></p>
    <p>Orde do 22 de setembro de 2023 pola que se convocan axudas para centros privados concertados da Comunidade Autónoma de Galicia no ámbito das bibliotecas escolares e o fomento da lectura para o curso 2023/24 (código de procedemento ED516B).</p>
    <p>Terceiro. <em>Importe</em></p>
    <p>Esta convocatoria terá carácter plurianual e destinaranse un total de 239.649,00 € con cargo ás aplicacións orzamentarias destinadas a bibliotecas escolares da Consellería de Cultura, Educación, Formación Profesional e Universidades, dos orzamentos de 2023.</p>
    <p>Cuarto. <em>Prazo de presentación de solicitudes</em></p>
    <p>O prazo para presentar solicitude será dun mes contado a partir do día seguinte ao da publicación da presente convocatoria no <em>Diario Oficial de Galicia</em>. Enténdese por último día do prazo correspondente ao mesmo ordinal do día da publicación. Se o último día do prazo é inhábil, entenderase prorrogado ao primeiro día hábil seguinte. Se no mes de vencemento non hai día equivalente ao inicial do cómputo, entenderase que o prazo expira o último día do mes.</p>
    <p>Santiago de Compostela, 22 de setembro de 2023</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 29.7.2022; DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura,<br>Educación, Formación Profesional e Universidades</p></footer>

