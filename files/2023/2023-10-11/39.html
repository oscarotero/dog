---
date: '2023-10-11'
id: G0692-190923-0006
page: 56679
number: 194
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 19 de setembro de 2023, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Narón (expediente IN407A 2023/268-1).
range: Resolución
url: >-
  https://www.xunta.gal/dog/Publicados/2023/20231011/AnuncioG0692-190923-0006_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Mercadona, S.A. (A46103834).</p>
    <p>Domicilio social: rúa Valencia, 5, 46016 Tavernes Blanques, Valencia.</p>
    <p>Denominación: proxecto de instalación de liña de media tensión e centro de seccionamento.</p>
    <p>Situación: rúa Cementeira-polígono industrial As Lagoas, Narón (A Coruña).</p>
    <p>Características técnicas: </p>
    <p>– Liña de alta tensión con conexión na liña de distribución CRN719 no tramo comprendido entre os centros de transformación 15CDRF e 15CVY5, realizando entrada e saída no centro de seccionamento proxectado, condutor RHZ1-2OL 12/15 kV 3 × (1×240 mm2), Al lonxitude 16 + 16 m (ida + volta).</p>
    <p>– Centro de seccionamento en local prefabricado CMS21, formado por 3 celas de liña (entrada, saída e derivación) con interruptores-seccionadores e control para telexestión e cela de servizos auxiliares (24 kV, 400 A, 16 kA).</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p> O prazo de vixencia da autorización é dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Esta autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal na que puidera incorrer o beneficiario no exercicio da actividade ou na explotación da instalación autorizada </p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra este acordo, que non é definitivo en vía administrativa, cabe interpor recurso de alzada ante a conselleira de Economía, Industria e Innovación no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115,121 e 122 da Lei 39/2015, do 1 de outubro, do procedemento administrativo común das administracións públicas; sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 19 de setembro de 2023</p>
    <footer><p>Isidoro Martínez Arca<br>Xefe territorial da Coruña</p></footer>

