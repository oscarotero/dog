---
date: '2023-02-14'
id: G2018-030223-0002
page: 13841
number: 31
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 30 de xaneiro de 2023 pola que se resolve a convocatoria pública
  para a provisión, polo sistema de libre designación, dun posto de traballo
  vacante no cadro de persoal funcionario de administración e servizos.
range: Resolución
url: >-
  https://www.xunta.gal/dog/Publicados/2023/20230214/AnuncioG2018-030223-0002_gl.html
---
<p>Mediante Resolución da Xerencia do 27 de outubro de 2022 (DOG núm. 214, do 10 de novembro) convócase a provisión, polo sistema de libre designación, do posto de traballo que se relaciona no anexo desta resolución.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 19 do Regulamento de mobilidade de persoal de administración e servizos da USC, o 26 de xaneiro de 2023 emitiron o informe motivado a presidenta do Consello Social e o valedor da Comunidade Universitaria, en relación co posto convocado. No devandito informe especifícanse tanto os criterios de interese xeral considerados como prioritarios para decidir o nomeamento como os méritos e capacidades que o candidato proposto reúne para o desempeño do posto de traballo.</p>
    <p>Acreditada a observancia do procedemento, así como o cumprimento por parte do candidato dos requisitos e especificacións exixidos na convocatoria, o xerente, no exercicio das competencias delegadas que se lle recoñecen pola Resolución reitoral do 21 de abril de 2022, </p>
    <h2>DISPÓN:</h2>
    <p>Primeiro. Resolver a convocatoria e adxudicar o posto convocado ao funcionario que se relaciona no anexo desta resolución.</p>
    <p>Segundo. O destino adxudicado será irrenunciable, agás que antes de rematar o prazo de toma de posesión se obtivese outro destino mediante convocatoria pública, quedando obrigado o interesado, neste caso, a comunicarllo á Xerencia no prazo de tres días.</p>
    <p>Terceiro. O prazo para tomar posesión do novo destino será de tres días hábiles se non implica cambio de residencia ou de sete días hábiles se comporta cambio de residencia. No caso de que a persoa adxudicataria do posto reingrese ao servizo activo, o prazo para a toma de posesión será dun mes.</p>
    <p>Cuarto. O prazo para tomar posesión empezará a contar a partir do día seguinte ao da publicación desta resolución no <em>Diario Oficial de Galicia</em>.</p>
    <p>Quinto. O cómputo dos prazos posesorios iniciarase cando finalicen os permisos ou licenzas de maternidade ou paternidade concedidos á persoa interesada. Igual tratamento terán os supostos de incapacidade temporal, en que o cómputo do prazo posesorio se iniciará a partir da correspondente alta.</p>
    <p>Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 30 de xaneiro de 2023</p>
    <footer><p>Antonio Javier Ferreira Fernández<br>Xerente da Universidade de Santiago de Compostela</p></footer>
    <h2>ANEXO</h2>
    <h3>Posto adxudicado</h3>
    <p>Denominación do posto: responsable da Unidade de Xestión Administrativa. Valedor da Comunidade Universitaria/Consello Social.</p>
    <p>Número de praza: PF000277.</p>
    <p>Subgrupo: A2/C1/C2.</p>
    <p>Nivel: 22.</p>
    <p>Complemento específico: 12.794,74 €.</p>
    <p>Quenda: mañá.</p>
    <p>Localidade: Santiago de Compostela.</p>
    <p>Datos da persoa adxudicataria.</p>
    <p>Apelidos e nome: Rivas Sánchez, Eugenio.</p>
    <p>DNI: ***1284**.</p>

