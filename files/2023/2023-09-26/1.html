---
date: '2023-09-26'
id: G0655-180923-0003
page: 54303
number: 183
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 14 de setembro de 2023 pola que se modifica a autorización do centro
  privado plurilingüe Lar, de Mos.
range: Orde
url: >-
  https://www.xunta.gal/dog/Publicados/2023/20230926/AnuncioG0655-180923-0003_gl.html
---
<p>A titularidade do centro privado (CPR) plurilingüe Lar, de Mos, solicita autorización para impartir o CM Guía no Medio Natural e de Tempo Libre e o CS Automoción, na modalidade presencial; o CM Atención a Persoas en Situación de Dependencia e o CS Anatomía Patolóxica e Citodiagnóstico na modalidade semipresencial e a distancia.</p>
    <p>Así mesmo, solicita a supresión do CS Promoción da Igualdade de Xénero, do CS Desenvolvemento de Aplicacións Multiplataforma e do CS Axencias de Viaxes e Xestión de Eventos.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación da autorización</p>
    <p>1. Modificar a autorización do CPR plurilingüe Lar, de Mos, e autorizar o CM Guía no Medio Natural e de Tempo Libre e o CS Automoción, na modalidade presencial; o CM Atención a Persoas en Situación de Dependencia e o CS Anatomía Patolóxica e Citodiagnóstico, na modalidade semipresencial e a distancia; e a supresión do CS Promoción da Igualdade de Xénero, do CS Desenvolvemento de Aplicacións Multiplataforma e do CS Axencias de Viaxes e Xestión de Eventos. O centro queda configurado como se sinala a seguir:</p>
    <p>Denominación xenérica: centro privado plurilingüe.</p>
    <p>Denominación específica: Lar.</p>
    <p>Código do centro: 36005427.</p>
    <p>Domicilio: avenida Rebullón, 21.</p>
    <p>Localidade: Puxeiros.</p>
    <p>Concello: Mos.</p>
    <p>Provincia: Pontevedra.</p>
    <p>Titular: Colegio Lar, S.L.</p>
    <p>2. Composición resultante:</p>
    <p>• 6 unidades do segundo ciclo de educación infantil.</p>
    <p>• 12 unidades de educación primaria.</p>
    <p>• 8 unidades de educación secundaria obrigatoria.</p>
    <p>• 6 unidades de bacharelato, das modalidades de Ciencias e Tecnoloxía, Humanidades e Ciencias Sociais.</p>
    <p>• 2 unidades de educación especial.</p>
    <p>Formación profesional:</p>
    <p>• CM Atención a Persoas en Situación de Dependencia (2 unidades para 20 alumnos/as cada unha).</p>
    <p>• CM Cociña e Gastronomía (2 unidades para 20 alumnos/as cada unha).</p>
    <p>• CM Electromecánica de Vehículos Automóbiles (2 unidades para 20 alumnos/as cada unha).</p>
    <p>• CM Farmacia e Parafarmacia (2 unidades para 20 alumnos/as cada unha).</p>
    <p>• CM Guía no Medio Natural e de Tempo Libre (2 unidades para 20 alumnos/as cada unha).</p>
    <p>• CM Servizos en Restauración (2 unidades para 20 alumnos/as cada unha).</p>
    <p>• CS Administración e Finanzas (2 unidades para 20 alumnos/as cada unha).</p>
    <p>• CS Anatomía Patolóxica e Citodiagnóstico (2 unidades para 20 alumnos/as cada unha).</p>
    <p>• CS Automoción (2 unidades para 20 alumnos/as cada unha).</p>
    <p>• CS Documentación e Administración Sanitarias (2 unidades para 20 alumnos/as cada unha).</p>
    <p>• CS Educación Infantil (2 unidades para 20 alumnos/as cada unha).</p>
    <p>• CS Ensinanza e Animación Sociodeportiva (2 unidades para 20 alumnos/as cada unha).</p>
    <p>• CS Integración Social (2 unidades para 20 alumnos/as cada unha).</p>
    <p>• CS Márketing e Publicidade (2 unidades para 20 alumnos/as cada unha).</p>
    <p>• CS Mediación Comunicativa (2 unidades para 20 alumnos/as cada unha).</p>
    <p>• CS Xestión de Vendas e Espazos Comerciais (2 unidades para 20 alumnos/as cada unha).</p>
    <p>Formación profesional na modalidade a distancia e semipresencial:</p>
    <p>• CM Atención a Persoas en Situación de Dependencia.</p>
    <p>• CS Ensinanza e Animación Sociodeportiva.</p>
    <p>• CS Educación Infantil.</p>
    <p>• CS Integración Social.</p>
    <p>• CS Anatomía Patolóxica e Citodiagnóstico.</p>
    <p>Educación para persoas adultas:</p>
    <p>• Ensinanzas básicas iniciais.</p>
    <p>• Educación secundaria para persoas adultas.</p>
    <p>• Bacharelato (Ciencias e Tecnoloxía, Humanidades e Ciencias Sociais).</p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades de Pontevedra, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos devanditos ciclos, así como o equipamento.</p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Revisión da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando deban modificarse calquera dos datos que sinala a presente orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 14 de setembro de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

