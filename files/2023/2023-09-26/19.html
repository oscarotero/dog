---
date: '2023-09-26'
id: G0003-090923-0004
page: 54473
number: 183
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 7 de setembro de 2023, da Dirección Xeral de Recursos Humanos,
  pola que se procede ao nomeamento como persoal estatutario fixo e á
  adxudicación de destino definitivo aos/ás aspirantes seleccionados/as no
  concurso-oposición para o ingreso na categoría de condutor/a, convocado pola
  Resolución do 18 de xuño de 2021 (Diario Oficial de Galicia número 126, do 5
  de xullo).
range: Resolución
url: >-
  https://www.xunta.gal/dog/Publicados/2023/20230926/AnuncioG0003-090923-0004_gl.html
---
<p>Mediante a Resolución desta dirección xeral, do 18 de xuño de 2021 (Diario Oficial de Galicia núm. 126, do 5 de xullo), convocouse concurso-oposición para o ingreso na categoría de condutor/a.</p>
    <p>A base décima da mesma resolución establece que, unha vez adxudicados os destinos, se publicará no Diario Oficial de Galicia a resolución pola que se declare finalizado o proceso selectivo, co nomeamento como persoal estatutario fixo do Servizo Galego de Saúde e a asignación de destino daqueles/as aspirantes seleccionados/as que acrediten o cumprimento dos requisitos exixidos. </p>
    <p>Ao abeiro da dita resolución, esta dirección xeral, como órgano convocante do proceso,</p>
    <h2>RESOLVE:</h2>
    <p>Primeiro. Declarar finalizado o concurso-oposición para o ingreso na categoría de condutor/a convocado pola Resolución da Dirección Xeral de Recursos Humanos do 18 de xuño de 2021 (Diario Oficial de Galicia núm. 126, do 5 de xullo).</p>
    <p>Segundo. Nomear persoal estatutario fixo do Servizo Galego de Saúde, na categoría de condutor/a, os/as aspirantes seleccionados/as que se inclúen no anexo desta resolución.</p>
    <p>Terceiro. Adxudicarlles aos/ás ditos/as aspirantes, con carácter de destino definitivo, a praza correspondente que figura no indicado anexo. </p>
    <p>Cuarto. Os/as aspirantes nomeados/as disporán do prazo dun mes, contado desde o día seguinte ao da publicación desta resolución no Diario Oficial de Galicia, para incorporarse á praza adxudicada. </p>
    <p>De conformidade coa base décima da resolución de convocatoria do proceso, a toma de posesión da praza efectuarase no centro de xestión a que pertenza esta. A falta de incorporación no prazo referido, cando sexa imputable ao/á interesado/a e non responda a causas xustificadas, producirá o decaemento no seu dereito a obter a condición de persoal estatutario fixo como consecuencia do concreto proceso selectivo.</p>
    <p>No entanto, en casos de forza maior, e por instancia do/da interesado/a, a Dirección Xeral de Recursos Humanos do Servizo Galego de Saúde poderá prorrogar o prazo de toma de posesión. </p>
    <p>Quinto. De conformidade coa disposición adicional segunda do Decreto 70/2017, do 13 de xullo (Diario Oficial de Galicia núm. 145, do 1 de agosto), como condición para o perfeccionamento do nomeamento que se expida, os/as aspirantes seleccionados/as deberán realizar con carácter obrigatorio, nun prazo non superior aos seis meses contados desde a data de publicación no Diario Oficial de Galicia do correspondente nomeamento como persoal estatutario fixo, as actividades formativas para a obtención do nivel básico de coñecemento en materia de igualdade de xénero e prevención e loita contra a violencia de xénero, previstas no artigo 4 da citada regulación. </p>
    <p>Non terán que realizar esta actividade formativa os/as aspirantes seleccionados/as que a realizasen con anterioridade, conste rexistrada en Fides/expedient-e e fose debidamente validada. </p>
    <p>Sexto. Contra esta resolución, que pon fin á vía administrativa, poderase interpor recurso potestativo de reposición, ante esta dirección, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou poderase impugnar directamente, na xurisdición contencioso-administrativa, nos termos da Lei 29/1998, do 13 de xullo. </p>
    <p>Santiago de Compostela, 7 de setembro de 2023</p>
    <footer><p>Ana María Comesaña Álvarez<br>Directora xeral de Recursos Humanos</p></footer>
    <h2>ANEXO</h2>
    <h3>Relación definitiva de adxudicatarios/as e destinos</h3>
    <table>
     <tbody>
      <tr>
       <td>DNI</td>
       <td>Apelidos e nome</td>
       <td>Centro directivo</td>
       <td>Centro</td>
       <td>Concello</td>
       <td>Quenda</td>
      </tr>
      <tr>
       <td>***4240**</td>
       <td>Domínguez Mota, Francisco Javier</td>
       <td>A.S. de Vigo</td>
       <td>A.S. de Vigo</td>
       <td>Vigo</td>
       <td>-</td>
      </tr>
      <tr>
       <td>***6263**</td>
       <td>Ferreiro Santos, Santiago</td>
       <td>A.S. da Coruña e Cee</td>
       <td>Casa do Mar PAC</td>
       <td>Coruña, A</td>
       <td>PAC</td>
      </tr>
      <tr>
       <td>***7505**</td>
       <td>García Iglesias, Fernando</td>
       <td>A.S. de Vigo</td>
       <td>Vigo PAC</td>
       <td>Vigo</td>
       <td>PAC</td>
      </tr>
      <tr>
       <td>***0706**</td>
       <td>Garrido Ogando, Marcos</td>
       <td>A.S. de Vigo</td>
       <td>A.S. de Vigo</td>
       <td>Vigo</td>
       <td>-</td>
      </tr>
      <tr>
       <td>***1382**</td>
       <td>Gómez Botana, Jesús Manuel</td>
       <td>A.S. da Coruña e Cee</td>
       <td>A.S. da Coruña e Cee</td>
       <td>Coruña, A</td>
       <td>-</td>
      </tr>
      <tr>
       <td>***7342**</td>
       <td>López Castro, María Luz</td>
       <td>A.S. de Ferrol</td>
       <td>A.S. de Ferrol</td>
       <td>Ferrol</td>
       <td>-</td>
      </tr>
      <tr>
       <td>***6682**</td>
       <td>Paz Santos, Juan Carlos</td>
       <td>A.S. de Vigo</td>
       <td>Vigo PAC</td>
       <td>Vigo</td>
       <td>PAC</td>
      </tr>
      <tr>
       <td>***9865**</td>
       <td>Rodríguez Martínez, Plácido</td>
       <td>A.S. de Pontevedra e O Salnés</td>
       <td>A.S. de Pontevedra e O Salnés</td>
       <td>Pontevedra</td>
       <td>-</td>
      </tr>
      <tr>
       <td>***8217**</td>
       <td>Rodríguez Vilabrille, Pablo</td>
       <td>A.S. da Coruña e Cee</td>
       <td>A.S. da Coruña e Cee</td>
       <td>Coruña, A</td>
       <td>-</td>
      </tr>
      <tr>
       <td>***9745**</td>
       <td>Sánchez Balsa, José Alejandro</td>
       <td>A.S. da Coruña e Cee</td>
       <td>A.S. da Coruña e Cee</td>
       <td>Coruña, A</td>
       <td>-</td>
      </tr>
      <tr>
       <td>***6175**</td>
       <td>Sarabia Bardanca, Alfonso</td>
       <td>A.S. de Santiago de Compostela e Barbanza</td>
       <td>A.S. de Santiago de Compostela e Barbanza</td>
       <td>Santiago de Compostela</td>
       <td>-</td>
      </tr>
      <tr>
       <td>***4731**</td>
       <td>Torres Martínez, José Antonio</td>
       <td>Axencia Galega de Sangue, Órganos e Tecidos-Ados</td>
       <td>Axencia Galega de Sangue, Órganos e Tecidos-Ados-Ourense</td>
       <td>Ourense</td>
       <td>-</td>
      </tr>
      <tr>
       <td colspan="6">(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</td>
      </tr>
     </tbody>
    </table>

