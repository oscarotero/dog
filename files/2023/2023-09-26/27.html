---
date: '2023-09-26'
id: G0692-120923-0008
page: 54526
number: 183
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 12 de setembro de 2023, da Xefatura Territorial de Lugo, polo que se
  somete a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (proxecto de interese autonómico) do proxecto de
  execución do parque eólico Pequecho e infraestruturas de evacuación, nos
  concellos de Viveiro e Xove (expediente IN408A/2021/001).
range: Acordo
url: >-
  https://www.xunta.gal/dog/Publicados/2023/20230926/AnuncioG0692-120923-0008_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Antecedentes:</p>
    <p>– O 4.1.2021, Naturgy Renovables, S.L.U. solicitou as autorizacións administrativas previa e de construción, a declaración de utilidade pública, así como a aprobación do proxecto sectorial para o parque eólico Pequecho, nos concellos de Viveiro e Xove, na provincia de Lugo, ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, de 25 de outubro), e modificada pola Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>– O 1.2.2021, a Dirección Xeral de Planificación Enerxética e Recursos Naturais notifícalle á dita sociedade o cumprimento dos requisitos establecidos nos artigos 30 e 31 da Lei 8/2009, do 22 de decembro (en diante, Lei 8/2009).</p>
    <p>– O 22.7.2022, Naturgy Renovables, S.L.U. presentou unha solicitude de modificación substancial consistente na redución do número e cambio de posición dos aeroxeradores, diminuíndo a potencia ata os 42 MW.</p>
    <p>– O 26.10.2022, notificóuselle á dita sociedade o cumprimento dos requisitos establecidos no artigo 31.</p>
    <p>– A Dirección Xeral de Planificación Enerxética e Recursos Naturais para continuar co procedemento, procede a solicitar o informe recollido no artigo 33.7 da Lei 8/2009 ao órgano competente en materia do territorio con data do 27.10.2022.</p>
    <p>– En resposta á citada solicitude de informe, o 28.11.2022 a Dirección Xeral de Ordenación do Territorio e Urbanismo emitiu informe de referencia do artigo 33.7 da Lei 8/2009 onde se indica que os aeroxeradores cumpren a distancia mínima de 1.000 m ás delimitacións de solo de núcleo rural, urbano e urbanizable.</p>
    <p>– O 14.7.2023, e de acordo co artigo 33.9 da Lei 8/2009, a Dirección Xeral de Planificación Enerxética e Recursos Naturais achega a esta xefatura territorial o expediente para continuar coa súa tramitación.</p>
    <p>As instalacións incluídas no proxecto descríbense a seguir:</p>
    <p>Solicitante/promotor: Naturgy Renovables, S.L.U., NIF B84160423.</p>
    <p>Domicilio social: avenida de Arteixo 171, 15007 A Coruña.</p>
    <p>Denominación do proxecto: parque eólico Pequecho e as súas infraestructuras de evacuación.</p>
    <p>Situación: concellos de Viveiro e Xove (Lugo).</p>
    <p>Áreas de desenvolvemento eólico (ADE): ADE de Viveiro.</p>
    <p>Potencia instalada: 42 MW.</p>
    <p>Número de aeroxeradores que se van instalar: 6.</p>
    <p>Produción neta anual estimada: 138.760 MWh/ano.</p>
    <p>Orzamento total (execución material): 56.494.870,62 €.</p>
    <p> Coordenadas perimétricas da poligonal do parque eólico:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>a</td>
       <td>615.217,00</td>
       <td>4.835.350,00</td>
      </tr>
      <tr>
       <td>b</td>
       <td>615.430,00</td>
       <td>4.835.548,00</td>
      </tr>
      <tr>
       <td>c</td>
       <td>616.347,00</td>
       <td>4.836.051,00</td>
      </tr>
      <tr>
       <td>d</td>
       <td>618.304,00</td>
       <td>4.835.854,00</td>
      </tr>
      <tr>
       <td>e</td>
       <td>618.419,00</td>
       <td>4.834.767,00</td>
      </tr>
      <tr>
       <td>f</td>
       <td>619.678,00</td>
       <td>4.835.016,00</td>
      </tr>
      <tr>
       <td>g</td>
       <td>619.578,00</td>
       <td>4.837.271,00</td>
      </tr>
      <tr>
       <td>h</td>
       <td>615.493,00</td>
       <td>4.837.271,00</td>
      </tr>
      <tr>
       <td>i</td>
       <td>614.963,00</td>
       <td>4.835.469,00</td>
      </tr>
     </tbody>
    </table>
    <p>Coordenadas de localización dos aeroxeradores:</p>
    <table>
     <thead>
      <tr>
       <td>Máquinas</td>
       <td colspan="4">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
       <td>Diámetro/altura</td>
       <td>Concello</td>
      </tr>
     </thead>
     <tbody>
      <tr>
       <td>PE-01</td>
       <td>615.374,00</td>
       <td>4.836.156,00</td>
       <td>162 / 119</td>
       <td>Viveiro</td>
      </tr>
      <tr>
       <td>PE-02</td>
       <td>615.737,00</td>
       <td>4.836.702,00</td>
       <td>162 / 119</td>
       <td>Viveiro</td>
      </tr>
      <tr>
       <td>PE-03</td>
       <td>617.549,00</td>
       <td>4.836.724,00</td>
       <td>150 / 125</td>
       <td>Xove</td>
      </tr>
      <tr>
       <td>PE-04</td>
       <td>617.938,00</td>
       <td>4.836.724,00</td>
       <td>162 / 119</td>
       <td>Xove</td>
      </tr>
      <tr>
       <td>PE-05</td>
       <td>617.874,00</td>
       <td>4.836.134,00</td>
       <td>150 / 125</td>
       <td>Xove</td>
      </tr>
      <tr>
       <td>PE-06</td>
       <td>618.523,19</td>
       <td>4.835.902,97</td>
       <td>150 / 125</td>
       <td>Xove</td>
      </tr>
     </tbody>
    </table>
    <p>A subestación ocupará unha superficie de aproximadamente 56×52 m² en que se situará o parque de intemperie, o edificio de control, as vías e zonas de acceso e estacionamento. Coordenadas da localización:</p>
    <table>
     <tbody>
      <tr>
       <td rowspan="2"></td>
       <td colspan="3">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
       <td>Concello</td>
      </tr>
      <tr>
       <td>Subestación</td>
       <td>618.852,00</td>
       <td>4.836.804,00</td>
       <td>Xove</td>
      </tr>
     </tbody>
    </table>
    <p>Liña interconexión, que conecta a subestación do parque eólico Pequecho, e a subestación colectora (SEC Xove 400/132 kV), onde se eleva a enerxía de 132 a 400 kV no transformador da SET, para a súa posterior vertedura á rede.</p>
    <p>Conta cun tramo aéreo a 132 kV que parte do pórtico da SET do parque eólico Pequecho situado nas coordenadas (ETRS89) X=618.823,59 e Y=4.836.813,51 e finaliza no pórtico da posición de Naturgy da SEC Xove 400 kV, situado nas coordenadas (ETRS89) X=621.048,31 e Y=4.838.877,70.</p>
    <p>A liña está formada por 1 tramo en simple circuíto situado entre o pórtico da SET do parque eólico Pequecho e o apoio nº 7, e un tramo de dobre circuíto situado entre o apoio nº 7 e o pórtico da SEC Xove 400 kV. O tramo en dobre circuíto realízase en previsión de compartir o trazado da liña de evacuación do parque eólico Caroliño ata a chegada á SEC Xove 400 kV. A lonxitude do trazado aéreo é de 4.397,3 m.</p>
    <p>A subestación colectora 400/132 kV onde se sitúa a posición de chegada da liña de evacuación do parque eólico Caroliño, atópase situada nas seguintes coordenadas:</p>
    <table>
     <tbody>
      <tr>
       <td rowspan="2"></td>
       <td colspan="3">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
       <td>Concello</td>
      </tr>
      <tr>
       <td>Subestación
        colectora</td>
       <td>621.043,00</td>
       <td>4.838.888,00</td>
       <td>Xove</td>
      </tr>
     </tbody>
    </table>
    <p>Liña de interconexión 400, que conecta a subestación colectora (SEC Xove 400 kV) coa subestación Xove de Rede Eléctrica onde a enerxía xerada é vertida á rede. Conta cun tramo aéreo a 400 kV que parte do pórtico de 400 kV da SEC Xove 400 kV situado nas coordenadas (ETRS89) X=620.956,13 e Y=4.838.889,54 e finaliza no pórtico da SET de REE. A lonxitude do trazado aéreo é de 326,86 m.</p>
    <p>Coordenadas da torre metereolóxica de 125 m de altura:</p>
    <table>
     <tbody>
      <tr>
       <td rowspan="2"></td>
       <td colspan="3">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
       <td>Concello</td>
      </tr>
      <tr>
       <td>Torre 1</td>
       <td>616.001,00</td>
       <td>4.836.492,00</td>
       <td>Xove</td>
      </tr>
     </tbody>
    </table>
    <p>Características técnicas principais das instalacións:</p>
    <p>– Integrado por un total de 6 aeroxeradores tripá. Tres deles terán un diámetro de rotor de 162 m, 7.200 kW de potencia nominal unitaria, e unha altura de buxa de 119 m. Os outros tres terán un diámetro de rotor de 150 m, 6.800 kW de potencia nominal unitaria, e unha altura de buxa de 125 m. Todos eles cunha altura de punta de pa de 200 m.</p>
    <p>– Cada aeroturbina xera enerxía a 690 V, a cal se eleva a 30 kV nos transformadores de 7.600 kVA e 7.200 kVA de potencia aparente que hai aloxados no interior da góndola. Os aeroxeradores conectaranse entre si a través dos correspondentes condutores enterrados e cabinas de entrada-saída da liña de forma que se constituirán 2 liñas de xeración en 30 kV, as cales se tenderán soterradas en gabia ata a subestación 30/132 kV do parque eólico. Da subestación do parque eólico Pequecho, sae unha liña de evacuación de 132 kV ata a subestación colectora Xove 400 kV, desde onde se realiza a conexión á rede de transporte.</p>
    <p>– Desde a subestación colectora Xove 400 kV partirá unha liña de 400 kV aérea, para realizar a conexión coa rede de transporte na subestación Xove 400 de REE.</p>
    <p>– A SEC Xove 400 kV, inclúe as instalacións comúns, así como a posición de chegada da liña de evacuación do parque eólico Pequecho, e os seus elementos de control.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1 da Lei 21/2013, do 9 de decembro, de avaliación ambiental</p>
    <p>Obxecto da información pública:</p>
    <p>– Proxecto de execución (visado nº 20222194, do 19.7.2022).</p>
    <p>– Estudo de impacto ambiental (EIA) (asinado o 9.2.2023).</p>
    <p>– Proxecto sectorial de incidencia supramunicipal (proxecto de interese autonómico) (visado nº 20222204, do 20.7.2022).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da sección de Enerxía desta Xefatura Territorial de Lugo da Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 29 46 47), así como nos concellos de Viveiro e Xove (Lugo). Ademais, tamén se poderá consultar no portal web da Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/pequecho</p>
    <p>Lugo, 12 de setembro de 2023</p>
    <footer><p>O xefe territorial de Lugo<br>P.A. (Artigo 41.3 do Decreto 116/2022, do 23 de xuño)<br>Juan Carlos Morán del Pozo<br>Xefe do Servizo de Industria</p></footer>

