---
date: '2023-09-26'
id: G0692-120923-0007
page: 54520
number: 183
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 12 de setembro de 2023, da Xefatura Territorial de Lugo, polo que se
  someten a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (proxecto de interese autonómico) do proxecto de
  execución do parque eólico Caroliño e as súas infraestruturas de evacuación,
  nos concellos de Cervo e Xove (expediente IN408A/2019/061).
range: Acordo
url: >-
  https://www.xunta.gal/dog/Publicados/2023/20230926/AnuncioG0692-120923-0007_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Antecedentes:</p>
    <p>– O 6.9.2019, Naturgy Renovables, S.L.U. solicitou as autorizacións administrativas previa e de construción, a declaración de utilidade pública, así como a aprobación do proxecto sectorial para o parque eólico Caroliño, nos concellos de Cervo e Xove, na provincia de Lugo, ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro) e modificada pola Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>– O 17.1.2020, a Dirección Xeral de Planificación Enerxética e Recursos Naturais notificoulle á dita sociedade o cumprimento dos requisitos establecidos nos artigos 30 e 31 da Lei 8/2009, do 22 de decembro (en diante, Lei 8/2009).</p>
    <p>– O 26.12.2022, Naturgy Renovables, S.L.U. presentou unha solicitude de modificación substancial consistente na redución do número e cambio de posición dos aeroxeradores, diminuíndo a potencia ata os 35,13 MW.</p>
    <p>– O 29.5.2023 notificóuselle á dita sociedade o cumprimento dos requisitos establecidos no artigo 31.</p>
    <p>– A Dirección Xeral de Planificación Enerxética e Recursos Naturais, para continuar co procedemento, solicitoulle o informe recollido no artigo 33.7 da Lei 8/2009 ao órgano competente en materia do territorio con data do 30.5.2023.</p>
    <p>– En resposta á citada solicitude de informe, o 19.6.2023 a Dirección Xeral de Ordenación do Territorio e Urbanismo emitiu informe de referencia do artigo 33.7 da Lei 8/2009, onde se indica que os aeroxeradores cumpren a distancia mínima de 1.000 m ás delimitacións de solo de núcleo rural, urbano e urbanizable.</p>
    <p>– Con data do 13.7.2023, e de acordo co artigo 33.9 da Lei 8/2009, a Dirección Xeral de Planificación Enerxética e Recursos Naturais achega a esta xefatura territorial o expediente para continuar coa súa tramitación.</p>
    <p>As instalacións incluídas no proxecto descríbense a seguir:</p>
    <p>Solicitante/promotora: Naturgy Renovables, S.L.U., B-84160423.</p>
    <p>Domicilio social: avenida de Arteixo, 171, 15007 (A Coruña). </p>
    <p>Denominación do proxecto: parque eólico Caroliño e infraestruturas de evacuación. </p>
    <p>Situación: concellos de Cervo e Xove (Lugo).</p>
    <p>Áreas de desenvolvemento eólico (ADE): Buio II. </p>
    <p>Potencia instalada: 35,13 MW.</p>
    <p>Número de aeroxeradores que se van instalar: 9.</p>
    <p>Produción neta anual estimada: 114.500 MWh/ano.</p>
    <p>Orzamento total (execución material): 39.611.019,92 €.</p>
    <p> Coordenadas perimétricas da poligonal do parque eólico:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>a</td>
       <td>619.355,00</td>
       <td>4.835.960,00</td>
      </tr>
      <tr>
       <td>b</td>
       <td>625.640,00</td>
       <td>4.835.595,00</td>
      </tr>
      <tr>
       <td>c</td>
       <td>626.300,00</td>
       <td>4.831.000,00</td>
      </tr>
      <tr>
       <td>d</td>
       <td>621.695,00</td>
       <td>4.831.040,00</td>
      </tr>
      <tr>
       <td>e</td>
       <td>619.050,00</td>
       <td>4.833.930,00</td>
      </tr>
     </tbody>
    </table>
    <p>Coordenadas de localización dos aeroxeradores:</p>
    <table>
     <thead>
      <tr>
       <td>Máquinas</td>
       <td colspan="3">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
       <td>Concello</td>
      </tr>
     </thead>
     <tbody>
      <tr>
       <td>CA-01</td>
       <td>622.701,00</td>
       <td>4.835.068,00</td>
       <td>Xove</td>
      </tr>
      <tr>
       <td>CA-02</td>
       <td>623.070,00</td>
       <td>4.835.053,00</td>
       <td>Cervo</td>
      </tr>
      <tr>
       <td>CA-03</td>
       <td>623.100,00</td>
       <td>4.833.450,00</td>
       <td>Xove</td>
      </tr>
      <tr>
       <td>CA-04</td>
       <td>623.323,00</td>
       <td>4.832.770,03</td>
       <td>Xove</td>
      </tr>
      <tr>
       <td>CA-05</td>
       <td>623.766,00</td>
       <td>4.832.626,00</td>
       <td>Cervo</td>
      </tr>
      <tr>
       <td>CA-06</td>
       <td>624.216,00</td>
       <td>4.832.568,00</td>
       <td>Cervo</td>
      </tr>
      <tr>
       <td>CA-07</td>
       <td>624.527,00</td>
       <td>4.832.103,00</td>
       <td>Cervo</td>
      </tr>
      <tr>
       <td>CA-08</td>
       <td>623.852,00</td>
       <td>4.831.532,99</td>
       <td>Cervo</td>
      </tr>
      <tr>
       <td>CA-09</td>
       <td>624.449,00</td>
       <td>4.831.502,00</td>
       <td>Cervo</td>
      </tr>
     </tbody>
    </table>
    <p>A subestación ocupará unha superficie de aproximadamente 54×50 m², na cal se situarán o parque de intemperie, o edificio de control, as vías e zonas de acceso e estacionamento. Coordenadas na localización:</p>
    <table>
     <tbody>
      <tr>
       <td rowspan="2"></td>
       <td colspan="3">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
       <td>Concello</td>
      </tr>
      <tr>
       <td>Subestación</td>
       <td>622.321,00</td>
       <td>4.835.388,00</td>
       <td>Xove</td>
      </tr>
     </tbody>
    </table>
    <p>A subestación colectora onde se sitúa a posición de chegada da liña de evacuación do PE Caroliño está situada nas seguintes coordenadas:</p>
    <table>
     <tbody>
      <tr>
       <td rowspan="2"></td>
       <td colspan="3">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
       <td>Concello</td>
      </tr>
      <tr>
       <td>Subestación
        colectora</td>
       <td>621.043,00</td>
       <td>4.838.888,00</td>
       <td>Xove</td>
      </tr>
     </tbody>
    </table>
    <p>Coordenadas da torre meteorolóxica de 125 m de altura, son as seguintes:</p>
    <table>
     <tbody>
      <tr>
       <td rowspan="2"></td>
       <td colspan="3">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
       <td>Concello</td>
      </tr>
      <tr>
       <td>Torre 1</td>
       <td>623.161,00</td>
       <td>4.833.058,00</td>
       <td>Xove</td>
      </tr>
     </tbody>
    </table>
    <p>Liña de evacuación de 132 kV, componse de dous tramos: un tramo aéreo simple circuíto que finaliza no apoio nº 7 da liña de 132 kV de evacuación do parque eólico de Pequecho e un tramo de dobre circuíto, compartido coa mencionada liña de evacuación do PE Pequecho, ata acadar a posición da liña correspondente na SET colectora de Xove.</p>
    <p>O tramo aéreo de simple circuíto parte do pórtico da SET do PE Caroliño nas coordenadas (ETRS89) X=622.325,21 e Y=4.835.410,34 e finaliza no apoio nº 7 da LAT de 132 kV de evacuación do PE Pequecho, situado nas coordenadas (ETRS89) X=618.731,07 e Y=4.837.610,76. Lonxitude tramo simple circuíto=5.108 m.</p>
    <p>O tramo aéreo compartido de dobre circuíto parte do apoio nº 7 da LAT de 132 kV de evacuación do PE Pequecho situado nas coordenadas (ETRS89) X=618.731,07 e Y=4.837.610,76, onde se xuntan ambas as liñas, ata a posición de liña de Naturgy na SET colectora de Xove, situada nas coordenadas X=621.048,31 e Y=4.838.877,70. A liña de alta tensión en 132 kV de evacuación do parque eólico Caroliño discorrerá polos montes do concello de Xove, cruzando varias estradas autonómicas, provinciais e municipais. Lonxitude tramo dobre circuíto=3.243 m.</p>
    <p>A lonxitude da totalidade do trazado aéreo é de 8.351 m.</p>
    <p>Características técnicas principais das instalacións:</p>
    <p>– Integrado por un total de 9 aeroxeradores tripá cun diámetro de rotor de 150 m, 3.903 kW de potencia nominal unitaria e unha altura de buxa de 125 metros.</p>
    <p>– Cada aeroturbina xera enerxía a 690 V, a cal se eleva a 30 kV nos transformadores de 4.500 kVA de potencia aparente que hai aloxados no interior da góndola. Os aeroxeradores conectaranse entre si a través dos correspondentes condutores soterrados e cabinas de entrada-saída de liña, de forma que se constituirán 3 liñas de xeración en 30 kV, as cales se tenderán soterradas en gabia ata a subestación 30/132 kV do parque eólico.</p>
    <p>– Da subestación do parque eólico Caroliño sae unha liña de evacuación de 132 kV ata o apoio nº 7 da liña de evacuación 132 kV do PE Pequecho, a partir do cal irá en dobre circuíto ata a subestación colectora Xove 400 kV, desde onde se realiza a conexión á rede de transporte.</p>
    <p>– En canto á subestación colectora SEC Xove 400 kV, é obxecto deste proxecto a posición de chegada da liña de evacuación do PE Caroliño e os seus elementos de control.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais. </p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1 da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>– Proxecto de execución (visado nº 20223946, con data do 21.12.2022).</p>
    <p>– Estudo de impacto ambiental (EIA) (asinado o 23.12.2022).</p>
    <p>– Proxecto sectorial de incidencia supramunicipal (proxecto de interese autonómico) (visado nº 20223967, con data do 23.12.2022).</p>
    <p>O que se fai público de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, e demais normas anteriormente citadas, para coñecemento xeral e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, de ser o caso, presentar as alegacións ou observacións que xulguen oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial de Lugo da Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 29 46 47), así como nos concellos de Cervo e Xove (Lugo). Ademais, tamén se poderá consultar no portal web da Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/carolino</p>
    <p>Lugo, 12 de setembro de 2023</p>
    <footer><p>O xefe territorial de Lugo<br>P.A. (Artigo 41.3 do Decreto 116/2022, do 23 de xuño)<br>Juan Carlos Morán del Pozo<br>Xefe do Servizo de Industria</p></footer>

