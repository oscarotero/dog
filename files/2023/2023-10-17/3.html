---
date: '2023-10-17'
id: G0597-061023-0002
page: 57361
number: 197
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 6 de outubro de 2023 pola que se ordena a publicación do Acordo
  do Consello da Xunta de Galicia, do 5 de outubro de 2023, polo que se aproba a
  modificación da relación de postos de traballo da Consellería de Cultura,
  Educación, Formación Profesional e Universidades da Xunta de Galicia.
range: Resolución
url: >-
  https://www.xunta.gal/dog/Publicados/2023/20231017/AnuncioG0597-061023-0002_gl.html
---
<p>A aprobación da modificación da relación de postos de traballo da Consellería de Cultura, Educación, Formación Profesional e Universidades da Xunta de Galicia xustifícase polas razóns indicadas no ordinal primeiro do acordo.</p>
    <p>En consecuencia, por proposta da Consellería de Cultura, Educación, Formación Profesional e Universidades da Xunta de Galicia, e unha vez consultadas as organizacións sindicais presentes na Mesa de Negociación e na Comisión de Persoal, o Consello da Xunta de Galicia, na súa reunión do 5 de outubro de 2023, adoptou o seguinte</p>
    <h2>ACORDO:</h2>
    <p>Primeiro. Aprobar a modificación da relación de postos de traballo da Consellería de Cultura, Educación, Formación Profesional e Universidades da Xunta de Galicia nos termos que se sinalan no anexo a este acordo, como consecuencia das súas necesidades funcionais e organizativas actuais.</p>
    <p>Segundo. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 5 de outubro de 2023, relativo á aprobación da modificación da relación de postos de traballo da Consellería de Cultura, Educación, Formación Profesional e Universidades da Xunta de Galicia, coa finalidade de cumprir o dito acordo, de conformidade coa Orde da Consellería de Facenda, do 8 de xaneiro de 2020, sobre delegación de competencias na Dirección Xeral da Función Pública (DOG núm. 16, do 24 de xaneiro), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 6 de outubro de 2023</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>

