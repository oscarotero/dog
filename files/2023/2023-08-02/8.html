---
date: '2023-08-02'
id: G0696-310723-1
page: 46771
number: 146
agency: 'Ministerio de Transportes, Mobilidade e Axenda Urbana'
section: III. Outras disposicións.
title: >-
  REAL DECRETO 596/2023, do 4 de xullo, sobre o cambio de titularidade dun tramo
  da estrada do Estado AC-12, na provincia da Coruña, a favor da Comunidade
  Autónoma de Galicia, e conseguinte modificación da Rede de estradas do Estado.
range: Real decreto
url: >-
  https://www.xunta.gal/dog/Publicados/2023/20230802/AnuncioG0696-310723-1_gl.html
---
<p>A Lei 37/2015, do 29 de setembro, de estradas, no seu artigo 4.8, dispón que a Rede de estradas do Estado poderá modificarse mediante real decreto por proposta do ministro de Fomento, por:</p>
    <p>a) O cambio de titularidade de estradas existentes en virtude de acordo mutuo con outras administracións públicas.</p>
    <p>b) A cesión a outras administracións públicas, respecto daquelas estradas que, pertencendo á Rede de estradas do Estado, non forman parte da rede básica, cando polas súas características e funcionalidade non fose necesaria a súa permanencia na devandita rede.</p>
    <p>c) A incorporación de estradas cuxa titularidade corresponda a outras administracións públicas sempre que cumpran as funcións propias da Rede de estradas do Estado.</p>
    <p>O procedemento para tramitar o dito cambio de titularidade regúlase polo artigo 12 do Regulamento xeral de estradas, aprobado polo Real decreto 1812/1994, do 2 de setembro, que exixe a incoación e a tramitación do correspondente expediente, que, xunto co acordo das administracións interesadas, elevará o ministro de Fomento ao Goberno para a súa aprobación por real decreto e conseguinte modificación da Rede de estradas do Estado.</p>
    <p>O 15 de xuño de 2023, o Ministerio de Transportes, Mobilidade e Axenda Urbana e a Consellería de Infraestruturas e Mobilidade da Comunidade Autónoma de Galicia asinaron un Acordo sobre o cambio de titularidade a favor da Comunidade Autónoma de Galicia do seguinte tramo de estrada pertencente á Rede de estradas do Estado:</p>
    <p>AC-12, de Pasaxe, entre os pp.qq. 1+600 (antes do enlace coa estrada AC-10, aproximadamente na intersección da avenida de Oza coa vía de servizo da marxe esquerda) e 4+160 (pasado o enlace coa AC-11 na Ponte Pasaxe, na conexión coa antiga estrada autonómica AC-211) ao seu paso pola cidade da Coruña, actualmente de titularidade estatal, a favor da Comunidade Autónoma de Galicia, incluídos os seus enlaces intermedios e vías de servizo.</p>
    <p>O cambio de titularidade non implica ningunha transferencia de capital, sen xerarse obrigacións económicas ou gasto para a Administración Xeral do Estado.</p>
    <p>O acordo dispón que o cambio de titularidade do dito tramo será elevado ao Goberno para a súa aprobación por real decreto e conseguinte modificación da Rede de estradas do Estado e elevarase, igualmente, ao Consello de Goberno da Comunidade Autónoma de Galicia para a súa aprobación mediante Decreto da Xunta de Galicia, que levará a cabo as xestións requiridas para a aprobación das modificacións necesarias no Catálogo da rede autonómica de estradas de Galicia para incorporar á súa rede o tramo cedido.</p>
    <p>Este tramo de estrada pertence na actualidade á Rede de estradas do Estado e a súa cesión non menoscaba a continuidade da rede viaria estatal nin a funcionalidade da estrada AC-12, posto que a función de servizo ao tráfico de longo percorrido e acceso ao porto da Coruña é realizada polas estradas AC-11 e AC-10 e, por tanto, procede que pase a formar parte da rede autonómica de Galicia. </p>
    <p>Na súa virtude, por proposta da ministra de Transportes, Mobilidade e Axenda Urbana, e logo de deliberación do Consello de Ministros na súa reunión do día 4 de xullo de 2023,</p>
    <h2>DISPOÑO:</h2>
    <p>Artigo 1. Modificación da Rede de estradas do Estado</p>
    <p>Conforme o artigo 4.8 da Lei 37/2015, do 29 de setembro, de estradas, e en virtude do Acordo do 15 de xuño de 2023, anexo a este real decreto, entre o Ministerio de Transportes, Mobilidade e Axenda Urbana e a Comunidade Autónoma de Galicia, sobre o cambio de titularidade dun tramo da estrada da Estado AC-12, na provincia da Coruña, a favor da Comunidade Autónoma de Galicia, queda excluído o tramo da Rede de estradas do Estado, para a súa cesión á Comunidade Autónoma de Galicia:</p>
    <p>AC-12, de Pasaxe, entre os pp.qq. 1+600 (antes do enlace coa estrada AC-10, aproximadamente na intersección da avenida de Oza coa vía de servizo da marxe esquerda) e 4+160 (pasado o enlace coa AC-11 na Ponte Pasaxe, na conexión coa antiga estrada autonómica AC-211) ao seu paso pola cidade da Coruña, actualmente de titularidade estatal, a favor da Comunidade Autónoma de Galicia, incluídos os seus enlaces intermedios e vías de servizo.</p>
    <p>O cambio de titularidade non implica ningunha transferencia de capital por parte da Administración xeral do Estado.</p>
    <p>Artigo 2. Formalización do cambio de titularidade</p>
    <p>O cambio de titularidade formalizarase mediante acta de entrega e recepción, subscrita polos representantes das administracións interesadas, o cal determinará a cesión.</p>
    <p>Na acta de entrega e recepción especificaranse con precisión os límites dos tramos afectados e dos bens anexos a estes, de conformidade co establecido no artigo 12.3 do Regulamento xeral de estradas, aprobado polo Real decreto 1812/1994, do 2 de setembro. O cambio de titularidade será efectivo a partir da formalización da acta de entrega correspondente, que se subscribirá no prazo de 15 días desde a entrada en vigor do presente real decreto. Nese momento realizarase a entrega da documentación e expediente do tramo de estrada obxecto do cambio de titularidade.</p>
    <p>Facúltase o xefe da Demarcación de Estradas do Estado en Galicia para asinar a mencionada acta en representación do Ministerio de Transportes, Mobilidade e Axenda Urbana.</p>
    <p>Artigo 3. Modificación do anexo II da Lei de estradas</p>
    <p>No anexo II da Lei 37/2015, do 29 de setembro, de estradas, «Catálogo da Rede de Estradas do Estado», substitúese a liña:</p>
    <table>
     <tbody>
      <tr>
       <td>Estrada</td>
       <td>Denominación</td>
       <td>Itinerario de referencia O/D</td>
      </tr>
      <tr>
       <td>«AC-12</td>
       <td>Pasaxe</td>
       <td>O Carballo/Porto A Coruña»</td>
      </tr>
     </tbody>
    </table>
    <p>Por:</p>
    <table>
     <tbody>
      <tr>
       <td>Estrada</td>
       <td>Denominación</td>
       <td>Itinerario de referencia O/D</td>
      </tr>
      <tr>
       <td>«AC-12</td>
       <td>Pasaxe</td>
       <td>A Coruña/O Carballo»</td>
      </tr>
     </tbody>
    </table>
    <p>Disposición transitoria única. Réxime transitorio de competencias</p>
    <p>En tanto non se formalice o cambio de titularidade, a Administración Xeral do Estado seguirá sendo competente respecto do tramo de estrada que cede.</p>
    <p>Disposición derradeira única. Publicación e entrada en vigor</p>
    <p>O presente real decreto publicarase simultaneamente no Boletín Oficial del Estado e no Diario Oficial de Galicia e entrará en vigor o día seguinte ao da súa publicación.</p>
    <p>Dado en Madrid, o 4 de xullo de 2023.</p>
    <footer><p>FELIPE R.</p><p>Raquel Sánchez Jiménez<br>Ministra de Transportes, Mobilidade e Axenda Urbana</p></footer>
    <h2>ANEXO</h2>
    <h2>Acordo sobre o cambio de titularidade dun tramo da estrada do Estado AC-12,<br>na provincia da Coruña, a favor da Comunidade Autónoma de Galicia</h2>
    <p>REUNIDOS:</p>
    <p>Dunha parte, Raquel Sánchez Jiménez, ministra de Transportes, Mobilidade e Axenda Urbana, que actúa en exercicio do seu cargo, en virtude do Real decreto 528/2021, do 10 de xullo, polo que se dispón o seu nomeamento (BOE núm. 165, do 12 de xullo), e de conformidade coas atribucións conferidas polo artigo 61.k) da Lei 40/2015, do 1 de outubro, de réxime xurídico do sector público (BOE do 2 de outubro), e do artigo 4.1.c) da Lei 50/1997, do 27 de novembro, do Goberno (BOE do 28 de novembro), así como as competencias conferidas pola Lei 37/2015, do 29 de setembro, de estradas (BOE do 30 de setembro), e conforme o Real decreto 645/2020, do 7 de xullo, polo que se desenvolve a estrutura orgánica básica do Ministerio de Transportes, Mobilidade e Axenda Urbana.</p>
    <p>E doutra, Ethel Mª Vázquez Mourelle, conselleira de Infraestruturas e Mobilidade da Comunidade Autónoma de Galicia, de conformidade co Decreto 123/2015, do 4 de outubro (DOG do 5 de outubro) actuando en representación da Xunta de Galicia, en virtude das facultades que lle atribúe o artigo 34 da Lei 1/1983, do 22 de febreiro, de normas reguladoras da Xunta e a súa presidencia (DOG do 21 de marzo). </p>
    <p>Ambas as partes declaran, e así se recoñecen mutuamente, a capacidade legal suficiente para a sinatura deste acordo, e</p>
    <p>MANIFESTAN:</p>
    <p>I. Que o artigo 149.1, 21ª e 24ª, da Constitución española, atribúe ao Estado a competencia sobre o réxime xeral de comunicacións e sobre as obras públicas de interese xeral.</p>
    <p>II. Que o artigo 4.4. da Lei 37/2015, do 29 de setembro, de estradas, establece que a Rede de estradas do Estado está constituída polas estradas integradas nun itinerario de interese xeral ou cuxa función no sistema de transporte afecte máis dunha comunidade autónoma.</p>
    <p>III. Que o artigo 4.8. da Lei 37/2015, establece que a Rede de estradas do Estado poderá modificarse por:</p>
    <p>a) O cambio de titularidade de estradas existentes en virtude de acordo mutuo con outras administracións públicas.</p>
    <p>b) A cesión a outras administracións públicas, respecto daquelas estradas que, pertencendo á Rede de estradas do Estado, non forman parte da rede básica, cando polas súas características e funcionalidade non fose necesaria a súa permanencia na devandita rede.</p>
    <p>c) A incorporación de estradas cuxa titularidade corresponda a outras administracións públicas sempre que cumpran as funcións propias da Rede de estradas do Estado.</p>
    <p>IV. Que o artigo 12 do Regulamento xeral de estradas, aprobado polo Real decreto 1812/1994, do 2 de setembro, establece que «o cambio de titularidade dunha estrada entre a Administración xeral do Estado e outras administracións públicas acordarase entre elas, logo da incoación e tramitación do correspondente expediente pola Dirección Xeral de Estradas; instruído o expediente, co acordo das administracións interesadas, será elevado polo ministro de Obras Públicas, Transportes e Medio Ambiente ao Goberno para a súa aprobación por Real decreto e conseguinte modificación da Rede de estradas do Estado; este cambio de titularidade formalizarase mediante acta de entrega subscrita polas administracións interesadas, na cal se definirán con precisión os límites do tramo afectado e bens anexos; ademais, dispón que o cambio de titularidade non poderá afectar os itinerarios de interese xeral».</p>
    <p>V. Que a Comunidade Autónoma de Galicia actúa de conformidade co estipulado na Lei 8/2013, do 28 de xuño, de estradas de Galicia, en virtude das competencias propias que en materia de estradas lle atribúen o artigo 148.1.5º da Constitución española e o artigo 27.8 do Estatuto de autonomía de Galicia.</p>
    <p>VI. Que a Comunidade Autónoma de Galicia considera de interese que o tramo da estrada AC-12 entre os pp.qq. 1+600 (antes do enlace coa estrada AC-10, aproximadamente na intersección da avenida de Oza coa vía de servizo da marxe esquerda) e 4+160 (pasado o enlace coa AC-11 na Ponte Pasaxe, na conexión coa antiga estrada autonómica AC-211), ao seu paso pola cidade da Coruña, actualmente de titularidade estatal, pase a formar parte da Rede de estradas da Comunidade Autónoma de Galicia.</p>
    <p>Para ese efecto, a Comunidade Autónoma de Galicia solicitou o 7 de xullo de 2022 ao Ministerio de Transportes, Mobilidade e Axenda Urbana o cambio de titularidade do tramo da estrada AC-12 especificado entre o p.q. 1+600 (antes do enlace coa estrada AC-10, aproximadamente na intersección da avenida de Oza coa vía de servizo da marxe esquerda) e o p.q. 4+160 (pasado o enlace coa AC-11 na Ponte Pasaxe, na conexión coa antiga estrada autonómica AC-211).</p>
    <p>VII. Que a Administración xeral do Estado é titular da estrada AC-12 de Pasaxe, que forma parte do itinerario O Carballo/Porto da Coruña, que pertence na actualidade á Rede de estradas do Estado. </p>
    <p>VIII. Que o cambio de titularidade do tramo da mesma comprendido entre os pp.qq. 1+600 (antes do enlace coa estrada AC-10, aproximadamente na intersección da avenida de Oza coa vía de servizo da marxe esquerda) e 4+160 (pasado o enlace coa AC-11 na Ponte Pasaxe, na conexión coa antiga estrada autonómica AC-211), que recibe a denominación de avenida Pasaxe, non menoscaba a continuidade da rede viaria estatal nin a funcionalidade da estrada AC-12, posto que a función de servizo ao tráfico de longo percorrido e acceso ao porto da Coruña é realizada polas estradas AC-11 e AC-10 e, por tanto, procede que pase a formar parte da Rede autonómica de Galicia.</p>
    <p>IX. Que o Ministerio de Transportes, Mobilidade e Axenda Urbana está de acordo con ceder a titularidade do tramo de AC-12 antes referido.</p>
    <p>X. Que a Comunidade Autónoma de Galicia está de acordo en que a titularidade do tramo descrito de AC-12 comprendido entre os pp.qq. 1+600 (antes do enlace coa estrada AC-10, aproximadamente na intersección da avenida de Oza coa vía de servizo da marxe esquerda) e 4+160 (pasado o enlace coa AC-11 na Ponte Pasaxe, na conexión coa antiga estrada autonómica AC-211) lle sexa cedido gratuitamente.</p>
    <p>En virtude do exposto, ambas as partes, </p>
    <p>ACORDAN:</p>
    <p>Primeiro.</p>
    <p>O cambio de titularidade do tramo de estrada AC-12 entre os pp.qq. 1+600 (antes do enlace coa estrada AC-10, aproximadamente na intersección da avenida de Oza coa vía de servizo da marxe esquerda) e 4+160 (pasado o enlace coa AC-11 na Ponte Pasaxe, na conexión coa antiga estrada autonómica AC-211), actualmente de titularidade estatal, a favor da Comunidade Autónoma de Galicia, incluídos os seus enlaces intermedios e vías de servizo.</p>
    <p>Segundo.</p>
    <p>O cambio de titularidade do tramo de estrada AC-12 mencionado non implica, por parte do Ministerio de Transportes, Mobilidade e Axenda Urbana ningunha transferencia de medios económicos, persoais ou materiais á Comunidade Autónoma de Galicia, a cal asumirá todas as competencias que dimanan da dita titularidade e o exercicio destas a través, exclusivamente, dos seus propios medios económicos, materiais e persoais.</p>
    <p>Terceiro.</p>
    <p>O Ministerio de Transportes, Mobilidade e Axenda Urbana elevará o presente acordo ao Goberno para a súa aprobación por real decreto, coa conseguinte modificación da Rede de estradas do Estado. A validez do presente acordo queda supeditada á citada aprobación.</p>
    <p>Cuarto.</p>
    <p>De conformidade co disposto na Lei 8/2013, do 28 de xuño, de estradas de Galicia, o presente acordo elevarase ao Consello de Goberno da Comunidade Autónoma de Galicia por parte da Consellería de Infraestruturas e Mobilidade para a súa aprobación mediante Decreto da Xunta de Galicia coa seguinte modificación do Catálogo da rede autonómica de estradas de Galicia, e queda supeditada igualmente, a validez deste acordo á súa aprobación.</p>
    <p>Quinto.</p>
    <p>O cambio de titularidade do tramo de estrada AC-12 obxecto do presente acordo será efectivo a partir da formalización da acta de entrega correspondente, que se subscribirá nun prazo máximo de quince días, contado desde a entrada en vigor do real decreto polo que se aproben as ditas cesións.</p>
    <p>Quedan facultados para a sinatura da acta de entrega o xefe da Demarcación de Estradas do Estado en Galicia, en representación do Ministerio de Transportes, Mobilidade e Axenda Urbana, e o director da Axencia Galega de Infraestruturas, en representación da Consellería de Infraestruturas e Mobilidade da Xunta de Galicia.</p>
    <p>Quinto.</p>
    <p>Este acordo ten natureza xurídico-administrativa, e corresponde á orde xurisdicional contencioso-administrativa o coñecemento das cuestións litixiosas que puidesen xurdir na súa interpretación e cumprimento.</p>
    <p>En caso de incumprimento por algunha das partes, quedará sen efecto o establecido no presente acordo, e retrotraerase a situación ao estado anterior ao da súa subscrición, sen que haxa lugar a ningún tipo de indemnización por ningunha das partes.</p>
    <p>Con todo, con anterioridade a dirimir o conflito no ámbito xurisdicional, as partes comprométense a realizar o requirimento regulado no artigo 44 e seguintes da Lei 29/1998, do 13 de xullo, reguladora da xurisdición contencioso-administrativa. </p>
    <p>E en proba de conformidade, subscriben electronicamente o presente acordo para un só efecto, na data indicada na sinatura.</p>
    <table>
     <tbody>
      <tr>
       <td>A ministra de Transportes, Mobilidade<br>e Axenda Urbana</td>
       <td>A conselleira de Infraestruturas<br>e Mobilidade</td>
      </tr>
      <tr>
       <td>Asdo.: Dª Raquel Sánchez Jiménez</td>
       <td>Asdo.: Dª Ethel Mª Vázquez Mourelle</td>
      </tr>
     </tbody>
    </table>

