---
date: '2023-09-18'
id: G0692-290823-0001
page: 53361
number: 177
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de agosto de 2023, da Xefatura Territorial de Pontevedra,
  pola que se concede a autorización administrativa previa e de construción
  dunha instalación eléctrica no concello da Guarda (expediente IN407A
  2023/066-4).
range: Resolución
url: >-
  https://www.xunta.gal/dog/Publicados/2023/20230918/AnuncioG0692-290823-0001_gl.html
---
<p>Expediente: IN407A 2023/066-4.</p>
    <p>Promotora: UFD Distribución Electricidad, S.A.</p>
    <p>Denominación: LMTS ROS808 e substitución CTI Vixases (36AN07) por CTC.</p>
    <p>Concello: A Guarda.</p>
    <p>Feitos:</p>
    <p>Primeiro. O 9 de febreiro de 2023, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada LMTS ROS808 e substitución CTI Vixases (36AN07) por CTC.</p>
    <p>Examinado o proxecto de execución, conclúese que ten como finalidade as seguintes actuacións no lugar de Fonte Quente, no concello da Guarda:</p>
    <p>Retirada do centro de transformación intemperie (CTI) Vixases (36AN07) de 160 kVA situado en dous apoios de formigón (9O6KLD8C), localizados na parcela con referencia catastral 36023A022090010000UK.</p>
    <p>En substitución do CTI Vixases proxéctase a instalación dun centro de transformación de 250 kVA de potencia, compacto de manobra exterior 2L1P telecontrolado con GPRS/FO en envolvente prefabricada de formigón con telexestión BT, conectado aos tramos ROS8080068 e ROS8080020.</p>
    <p>Retirada de 102 metros de liña de media tensión aérea (LMTA) no tramo ROS8080068, 11 metros no tramo ROS8080020 e 29 metros no tramo ROS8080067. Tamén se retiran os apoios de formigón 9O7C2EWB e 9O73SJF4 e os XS 36HM40.</p>
    <p>Instalación de dous apoios frecuentados de tipo C-2000/18 e C-2000/14 que se instalarán baixo o trazado da liña de media tensión existente, así como o retensado dos vans contiguos (88 metros).</p>
    <p>Para alimentar o centro de transformación proxéctase a instalación dunha liña de media tensión subterránea (LMTS) de 272 metros.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello da Guarda, a Axencia Galega de Infraestruturas e o Instituto de Estudos do Territorio. </p>
    <p>Os organismos non emitiron os condicionados técnicos, entendéndose en consecuencia a súa conformidade coa autorización de construción da dita infraestrutura eléctrica, consonte co disposto no artigo 131 do Real decreto 1955/2000, do 1 de decembro, sen prexuízo da autorización que lles corresponda outorgar.</p>
    <p>Terceiro. Mediante escrito do 17 de marzo de 2023, esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da referida instalación eléctrica ás persoas que figuran afectadas pola declaración de utilidade pública na relación de bens e dereitos achegada pola empresa promotora.</p>
    <p>Cuarto. O proxecto someteuse ao trámite de información pública mediante a Resolución do 17 de marzo de 2023 publicada nos seguintes medios:</p>
    <p>– DOG (Diario Oficial de Galicia): 17 de abril de 2023.</p>
    <p>– Xornal Faro de Vigo: 8 de maio de 2023.</p>
    <p>– Taboleiro de anuncios do Concello da Guarda.</p>
    <p>– Portal de transparencia e goberno aberto da Consellería de Economía, Industria e Innovación.</p>
    <p>Durante este trámite non se recibiron alegacións.</p>
    <p>Quinto. O 6 de marzo e o 31 de marzo de 2023, UFD comunicou que chegou a un acordo coas persoas afectadas e, polo tanto, xa non é necesaria a declaración de utilidade pública das instalacións obxecto do proxecto. Coa solicitude, UFD presentou copia dos acordos acadados.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 3/2007, do 9 de abril, de prevención e defensa contra os incendios forestais de Galicia.</p>
    <p>– Lei do 16 de decembro de 1954, sobre expropiación forzosa.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>Liña de media tensión subterránea (LMTS) a 20 kV, con condutor RHZ1, en dúas actuacións. A primeira é de 227 metros, con orixe no paso aéreo subterráneo (PAS) no apoio proxectado C-2000/14, no tramo ROS8080068, e final no centro de transformación proxectado. A segunda é de 45 metros, con orixe no centro de transformación proxectado e final no paso aéreo subterráneo no apoio proxectado C-2000/18 no tramo ROS8080020.</p>
    <p>Centro de transformación compacto (CTC) a 250 kVA, con RT 20 kV/400 V, situado nas parcelas 961 e 956 do polígono 24 do lugar Bouza Grande.</p>
    <p>Retensado dos vans contiguos aos apoios proxectados. </p>
    <p>Retirada do centro de transformación intemperie Vixases (36AN07) </p>
    <p>A instalación está situada en Fonte Quente, no municipio da Guarda (Pontevedra).</p>
    <p>Consonte co indicado, </p>
    <h2>RESOLVO:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS ROS808 e substitución CTI Vixases (36AN07) por CTC, expediente IN407A 2023/066-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 28 de agosto de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

