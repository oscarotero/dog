---
date: '2023-01-16'
id: V0653-231222-0001
page: 4796
number: 10
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 22 de decembro de 2022, da Xefatura Territorial da Coruña, polo que
  se somete a información pública a solicitude de autorización administrativa
  previa, de construción e declaración de utilidade pública, en concreto, dunha
  instalación de distribución eléctrica no concello de Porto do Son (expediente
  IN407A 2022/289-1).
range: Acordo
url: >-
  https://www.xunta.gal/dog/Publicados/2023/20230116/AnuncioV0653-231222-0001_gl.html
---
<p>Expediente: IN407A 2022/289-1.</p>
    <p>Solicitante: UFD Distribución Electricidad, S.A.</p>
    <p>Denominación: instalación de telecontrol en LMT PDS-804: apoio 9H0SCB7S//25-B1.</p>
    <p>Localización: lugar da Arnela, Baroña (San Pedro).</p>
    <p>Concello: Porto do Son.</p>
    <p>1. Características técnicas:</p>
    <p>– Substitución do apoio existente de formigón número 9H0SCB7S//25-B1 da LMT PDS-804 Boiro 4, procedente da subestación Porto do Son (expediente 19.432), por un novo apoio metálico tipo C-2000/14, no cal se proxecta a instalación dun interruptor TC.</p>
    <p>– Retensado do treito aéreo da LMT PDS-804 Boiro 4 (expediente 19.432), a 20 kV, de 31 metros de lonxitude en condutor tipo LA-30, comprendido entre o apoio número 9H03MOI6//25 existente e o apoio metálico tipo C-2000/14 proxectado.</p>
    <p>– Substitución do condutor LA-30 existente polo novo condutor tipo LA-56, no treito aéreo da LMT PDS-804 Boiro 4 (expediente 19.432), a 20 kV, de 44,5 metros de lonxitude, comprendido entre o apoio número 9H0SCB7S//25-B1 unha vez substituído e o apoio número 9H1KIS1B//25-B2 existente.</p>
    <p>– Desmantelamento do interruptor TC instalado no apoio número 9H1KIS1B//25-B2 existente.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE nº 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE nº 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27 de decembro).</p>
    <p>– Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG nº 54, do 19.3.2014).</p>
    <p>– Lei do 16 de decembro de 1954, sobre expropiación forzosa (BOE nº 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE nº 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña (rúa Vicente Ferrer, número 2, 2º andar, 15071 A Coruña, das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos. Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 22 de decembro de 2022</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Relación de propietarias/os, bens e dereitos afectados</h2>
    <p>Termo municipal de Porto do Son.</p>
    <p>Nº de predio: 2.</p>
    <p>Referencia catastral: polígono 10, parcela 30.</p>
    <p>Lugar: Tallo da Silva.</p>
    <p>Cultivo: urbana (solo sen edificar).</p>
    <p>Propietaria: Josefa Gaciño Fernández.</p>
    <p>Afección solo en pleno dominio:</p>
    <p>– Apoio 9H0SCB7S//25-B1: 1 m2.</p>

