---
date: '2023-01-16'
id: C141-291222-0001
page: 5931
number: 10
agency: Portos de Galicia
section: VI. Anuncios. a) Administración autonómica.
title: >-
  CÉDULA do 23 de decembro de 2022 pola que se fai pública a resolución do
  procedemento para a declaración de abandono da embarcación Castilleja Uno,
  varada no porto de San Cibrao (Lugo).
range: Cédula
url: >-
  https://www.xunta.gal/dog/Publicados/2023/20230116/AnuncioC141-291222-0001_gl.html
---
<p>De conformidade co disposto nos artigos 44, 45 e 46 da Lei 39/2015 (BOE núm. 236, do 2 de outubro), do procedemento administrativo común das administracións públicas, e por motivos de interese público que o fan aconsellable, faise público mediante a publicación no Boletín Oficial del Estado para coñecemento dos herdeiros do propietario, así como de calquera terceiro persoa física ou xurídica que acredite dereitos e/ou intereses lexítimos sobre a embarcación, resolución de procedemento para a declaración de abandono da embarcación Castilleja Uno, con folio 7ª-Vill-3-55, varada no porto de San Cibrao, da cal, segundo os datos do Rexistro Marítimo Español, é propietario Gerardo César Rodríguez Fernández, xa falecido.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no Boletín Oficial del Estado.</p>
    <p>A resolución emítese por atoparse a embarcación varada sen actividade e nun claro estado de abandono desde hai un ano no porto de San Cibrao, con base no establecido no artigo 128 da Lei 6/2017, do 12 de decembro (DOG núm. 236, do 14 de decembro), de portos de Galicia, e unha vez que non existe constancia da presentación de alegacións contra o acordo de iniciación do procedemento.</p>
    <p>De acordo coa normativa que se cita, e a través dos medios previstos na Lei 5/2011, (DOG núm. 203, do 24 de outubro), do patrimonio da Comunidade Autónoma de Galicia, Portos de Galicia vai proceder á venda do buque e, de resultar esta fallida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións que se van realizar sobre o buque en función do que resulte do exame sobre o seu estado e da súa peritación serán por conta do propietario e do arrendatario.</p>
    <p>Esta resolución emítea o presidente de Portos de Galicia, en virtude das competencias conferidas polo artigo 12.3, alíneas a) e l), da Lei 6/2017, de portos de Galicia.</p>
    <p>Contra esta resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses, contados desde o día seguinte ao da publicación deste anuncio, ante o Xulgado do Contencioso-Administrativo de Santiago de Compostela que corresponda.</p>
    <p>Santiago de Compostela, 23 de decembro de 2022</p>
    <footer><p>Susana Lenguas Gil<br>Presidenta de Portos de Galicia</p></footer>

