---
date: '2023-01-16'
id: G0532-090123-0002
page: 4817
number: 10
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 9 de xaneiro de 2023, da Dirección Xeral de Calidade Ambiental,
  Sostibilidade e Cambio Climático, polo que se somete a información pública o
  estudo de impacto ambiental e a solicitude de autorización ambiental integrada
  para a planta de biodiésel de Biovigo Energy, S.L. en Curtis (A Coruña)
  (expediente 2022-IPPC-I-119).
range: Anuncio
url: >-
  https://www.xunta.gal/dog/Publicados/2023/20230116/AnuncioG0532-090123-0002_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais en Galicia (BOE núm. 273, do 10 de novembro) faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a documentación correspondente á solicitude de autorización ambiental integrada e o estudo de impacto ambiental da instalación citada no encabezamento, co fin de que calquera persoa interesada poida consultalos e, de ser o caso, formular dentro do dito prazo as alegacións, suxestións ou observacións que considere convenientes. </p>
    <p>A documentación poderase consultar:</p>
    <p>• Na Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público.</p>
    <p>• Na páxina web da Consellería de Medio Ambiente, Territorio e Vivenda (http://cmatv.xunta.gal/ → medio ambiente e sostibilidade → prevención e control de actividades → autorización ambiental integrada → proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 9 de xaneiro de 2023</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO </h2>
    <h2>Memoria resumo</h2>
    <p>Clave do expediente: 2022-IPPC-I-119.</p>
    <p>Peticionaria: Biovigo Energy, S.L.</p>
    <p>CIF: B36989556.</p>
    <p>Domicilio social: polígono industrial Curtis-Teixeiro, rúa Mesía, parcela E-11, 15310 Curtis, A Coruña.</p>
    <p>Localización da instalación: polígono industrial Curtis-Teixeiro, rúa Mesía, parcela E-11, 15310 Curtis, A Coruña.</p>
    <p>Actividade: produción de biodiésel e glicerol.</p>
    <p>Descrición: o proxecto consiste na produción e almacenamento de biodiésel e glicerol producidos a partir de residuo de aceites vexetais de cociña usados (UCO) mediante proceso industrial descontinuo de transesterificación e esterificación, cunha capacidade produtiva máxima de 30.000 t/ano de biodiésel e 4.200 t/ano de glicerol.</p>
    <p>A capacidade máxima de almacenamento puntual de UCO na instalación cuantifícase en 700 t.</p>
    <p>O UCO que se empregará como materia prima na planta clasifícase como residuo SANDACH de categoría 3 e código LER 200125.</p>
    <p>Como consecuencia da actividade da planta xeraranse augas residuais de proceso, sanitarias e pluviais. As augas residuais de proceso (con tratamento previo) e as sanitarias, verteranse á EDAR do polígono a través da rede de saneamento, e as pluviais conduciranse á rede de pluviais do polígono para ser vertidas ao fin de liña a un afluente innominado do río Mandeo.</p>

