---
date: '2023-02-16'
id: L173-260123-0004
page: 14265
number: 33
agency: Concello de Ribeira
section: VI. Anuncios. b) Administración local.
title: >-
  ANUNCIO de notificación de comunicación para lembrar o cumprimento das obrigas
  legais sobre prevención e defensa contra os incendios forestais.
range: Anuncio
url: >-
  https://www.xunta.gal/dog/Publicados/2023/20230216/AnuncioL173-260123-0004_gl.html
---
<p>Para os efectos de garantir o trámite da notificación, procédese á publicación deste anuncio no Boletín Oficial del Estado e no Diario Oficial de Galicia, co seguinte contido:</p>
    <p>Comunicación para lembrar o cumprimento das obrigas legais sobre prevención e defensa contra os incendios forestais.</p>
    <table>
     <tbody>
      <tr>
       <td>Expediente</td>
       <td>Ref. catastral</td>
       <td>Lugar</td>
       <td>Persoa/entidade responsable</td>
      </tr>
      <tr>
       <td>2020Biom000007-1</td>
       <td>15074A036006200000KE</td>
       <td rowspan="5">A Revolta, As Saíñas, Palmeira, Ribeira</td>
       <td>Hros. de Concepción Paz Rey</td>
      </tr>
      <tr>
       <td>2020Biom000007-1</td>
       <td>15074A036006190000KZ</td>
       <td>Hros. de Concepción Paz Rey</td>
      </tr>
      <tr>
       <td>2020Biom000007-1</td>
       <td>15074A036006220000KZ</td>
       <td>Hros. de Concepción Paz Rey</td>
      </tr>
      <tr>
       <td>2020Biom000007-2</td>
       <td>15074A036006210000KS</td>
       <td>Vicente Gómez Sampedro</td>
      </tr>
      <tr>
       <td>2020Biom000007-3</td>
       <td>115074A036006270000KB</td>
       <td>José Mariño</td>
      </tr>
      <tr>
       <td>2022Biom000039</td>
       <td>15074A051010290000KH</td>
       <td>Saamil, Corrubedo, Ribeira</td>
       <td>Kücan Iztok</td>
      </tr>
     </tbody>
    </table>
    <p>Título/Procedencia dos datos: listaxe IBI. </p>
    <p>Feitos que motivan a comunicación ou o requirimento e modo de constatación destes:</p>
    <p>Vexetación accesoria de especies non permitidas e árbores de especies non permitidas na franxa secundaria de protección de vivendas e edificacións. </p>
    <p>Concreta obriga incumprida, co seu fundamento legal:</p>
    <p>Obriga de xestión da biomasa no ámbito das redes de faixas de xestión de biomasa, incluída, de ser o caso, a retirada de especies arbóreas, antes de que finalice o mes de maio de cada ano, excepto nos supostos en que, pola extensión ou especial dificultade dos labores de xestión de biomasa ou retirada de especies, sexa necesaria a elaboración dunha planificación anual das actuacións, conforme o artigo 22 da Lei 3/2007, do 9 de abril, de prevención e defensa contra os incendios forestais de Galicia. Os mesmos criterios rexen con carácter subsidiario en solo urbano. </p>
    <p>Traballos que deberán realizar os/as titulares/responsables dos terreos:</p>
    <p>Eliminación de todo tipo de vexetación accesoria e arbórea de especies non permitidas na faixa da rede secundaria de xestión de biomasa.</p>
    <p>Prazo máximo para o cumprimento voluntario: computarase desde o día seguinte ao da recepción da notificación da comunicación ou do requirimento ou da publicación do correspondente anuncio no Boletín Oficial del Estado e será de quince (15) días naturais.</p>
    <p>Apercibimento:</p>
    <p>Apercíbese de que, en caso de persistencia no incumprimento despois do transcurso do prazo outorgado, se procederá á execución subsidiaria sen máis trámites. </p>
    <p>A persoa titular do terreo ou do dereito de aproveitamento ten a obriga legal de facilitar o acceso ao suxeito que realice os traballos de execución subsidiaria. Este último ten a facultade de acceder sen necesidade de consentimento da persoa titular, agás naqueles supostos excepcionais en que o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución.</p>
    <p>Liquidación provisional dos custos a que previsiblemente dará lugar a referida execución subsidiaria, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez finalizados, de ser o caso, os traballos:</p>
    <p>A liquidación provisional consiste no establecemento dunha cantidade estimada por hectárea dos traballos necesarios para xestionar a biomasa.</p>
    <p>Liquidación provisional: non estimada.</p>
    <p>Advertencia:</p>
    <p>En caso de persistencia no incumprimento logo do transcurso do prazo outorgado, iniciarase tamén o correspondente procedemento sancionador. </p>
    <p>De conformidade co establecido polo artigo 54 da Lei 3/2007, do 9 de abril, as competencias para incoar, instruír e resolver os procedementos sancionadores por infraccións derivadas do incumprimento das obrigas incluídas no ámbito de aplicación desta instrución corresponden: a) Aos concellos, nos supostos de incumprimento das obrigas de xestión da biomasa vexetal e de retirada de especies arbóreas nas redes de faixas secundarias de xestión de biomasa e arredor das novas instalacións, urbanizacións e edificacións, sempre que se encontren en solo urbano, urbanizable ou de núcleo rural. b) Á Administración xeral da Comunidade Autónoma, en todos os demais casos.</p>
    <p>O incumprimento da obriga de xestionar a biomasa conforme o previsto nos artigos 21, 21.ter e 22, e na disposición transitoria terceira da Lei 3/2007, do 9 de abril, está tipificado como infracción en materia de incendios forestais (artigo 50.2.1). Cualificación: leve (artigo 51.3.b). Sanción prevista: multa desde 100 ata 1.000 euros (artigo 74.a) da Lei 43/2003, do 21 de novembro, segundo o previsto no artigo 50.1 da Lei 3/2007, do 9 de abril). </p>
    <p>Procederase ao comiso cautelar da madeira resultante da corta das especies arbóreas que deban ser retiradas.</p>
    <p>Normativa aplicable:</p>
    <p>– Lei 3/2007, do 9 de abril, de prevención e defensa contra os incendios forestais de Galicia.</p>
    <p>– Instrución 1/2018, do 26 de abril, relativa ás actuacións administrativas en materia de cumprimento das obrigas de xestión da biomasa vexetal e retirada de especies arbóreas, impostas pola Lei 3/2007, do 9 de abril, de prevención e defensa contra os incendios forestais de Galicia, a Lei 6/2011, do 13 de outubro, de mobilidade de terras, e a Lei 7/2012, do 28 de xuño, de montes de Galicia.</p>
    <p>Ribeira, 26 de xaneiro de 2023</p>
    <footer><p>Manuel Ruiz Rivas<br>Alcalde</p></footer>

