---
date: '2023-02-16'
id: L230-260123-0003
page: 14264
number: 33
agency: Concello de Mondariz
section: VI. Anuncios. b) Administración local.
title: >-
  ANUNCIO das bases e da convocatoria para cubrir as prazas de persoal
  funcionario/persoal laboral fixo.
range: Anuncio
url: >-
  https://www.xunta.gal/dog/Publicados/2023/20230216/AnuncioL230-260123-0003_gl.html
---
<p>Mediante a Resolución de Alcaldía, do 22 de decembro de 2022, aprobáronse as bases e a convocatoria excepcional para cubrir as prazas de persoal funcionario/persoal laboral fixo incluídas na oferta extraordinaria de estabilización aprobada o 20 de maio de 2022 (BOP núm. 102, do 30 de maio e DOG núm. 102, do 30 de maio), e que foron obxecto de corrección mediante o Decreto de Alcaldía, do 16 de xaneiro de 2023, en virtude da disposición adicional sexta da Lei 20/2021, do 28 de decembro, de medidas urxentes para a redución da temporalidade no emprego público.</p>
    <p>No <em>Boletín Oficial</em> da provincia de Pontevedra (BOPPO) núm. 248, do 29 de decembro de 2022, aparecen integramente publicadas as citadas bases da convocatoria excepcional, e no BOPPO núm. 14, do 20 de xaneiro de 2023, a súa corrección.</p>
    <p>O prazo de presentación de solicitudes será de vinte días hábiles, contados desde o día seguinte ao da publicación deste anuncio no <em>Boletín Oficial del Estado</em>.</p>
    <p>Os sucesivos anuncios desta convocatoria, cando proceda de conformidade coas bases, publicaranse no <em>Boletín Oficial</em> da provincia e na sede electrónica deste concello (http://mondariz.sedelectronica.gal).</p>
    <p>Mondariz, 26 de xaneiro de 2023</p>
    <footer><p>Xosé Emilio Barros Bello<br>Alcalde</p></footer>

