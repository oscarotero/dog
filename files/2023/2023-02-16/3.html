---
date: '2023-02-16'
id: V0653-100223-0002
page: 14145
number: 33
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  CORRECCIÓN DE ERROS. Resolución do 27 de xaneiro de 2023, da Secretaría Xeral
  de Industria, pola que se establece o modelo normalizado de solicitude para a
  declaración dun proxecto empresarial como iniciativa empresarial prioritaria,
  ao abeiro dos artigos 42 e 43 da Lei 5/2017, do 19 de outubro, de fomento da
  implantación de iniciativas empresariais en Galicia (código de procedemento
  IN230B).
range: Corrección de resolución
url: >-
  https://www.xunta.gal/dog/Publicados/2023/20230216/AnuncioV0653-100223-0002_gl.html
---
<p>Advertidos erros na dita resolución publicada no Diario Oficial de Galicia número 27, do 8 de febreiro de 2023, debe facerse a oportuna corrección:</p>
    <p>Na páxina 12222, no artigo 2.1.B., nas letras d) e e), da resolución onde di: «d) Proxectos con infraestruturas de evacuación en tramitación ou xa autorizadas, cuxos promotores subscriban un acordo directo de compravenda de enerxía a longo prazo competitivo cunha empresa con centro de traballo con actividade industrial no territorio da Comunidade Autónoma de Galicia, vinculado aos ditos proxectos e ao centro de traballo determinado de que se trate, e garantindo polo menos o 50 % da súa produción de enerxía.</p>
    <p>e) Proxectos que teñan un impacto no territorio ao comprometerse os promotores a que, durante un período de 10 anos desde a autorización de explotación, unha porcentaxe do 2,5 % da facturación anual do parque consonte o prezo de venda medio anual repercuta directamente nos concellos en cuxo termo municipal se pretende situar o parque eólico e as súas infraestruturas de evacuación.»; debe dicir: «d) Proxectos con infraestruturas de evacuación en tramitación ou xa autorizadas cuxos promotores subscriban un acordo directo de compravenda de enerxía a longo prazo e a prezo competitivo cunha empresa con centro de traballo con actividade industrial no territorio da Comunidade Autónoma de Galicia, vinculado aos devanditos proxectos e ao centro de traballo determinado de que se trate, e garantindo polo menos o 50 % da súa produción de enerxía.</p>
    <p>e) Proxectos que teñan un impacto no territorio ao se comprometeren os promotores a que, durante a vida útil do parque desde a autorización de explotación, unha porcentaxe do 2,5 % dos beneficios anuais do parque repercuta directamente nos concellos en cuxo termo municipal se pretende situar o parque eólico e as súas infraestruturas de evacuación».</p>

