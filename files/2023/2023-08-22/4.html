---
date: '2023-08-22'
id: G0198-100823-0003
page: 49372
number: 158
agency: Axencia Galega de Innovación
section: III. Outras disposicións.
title: >-
  RESOLUCIÓN do 10 de agosto de 2023 pola que se modifica a Resolución do 23 de
  xuño de 2023 pola que se establecen as bases reguladoras para a concesión, en
  réxime de concorrencia competitiva, das axudas para a iniciativa Fábrica
  intelixente e sustentable, orientada a proxectos de investigación industrial,
  desenvolvemento experimental e innovación centrados en tecnoloxías industriais
  innovadoras para apoiar ás empresas na súa transición industrial, en liña coas
  prioridades europeas en materia de dixitalización e pacto verde, e se procede
  á súa convocatoria para o ano 2023 (código de procedemento IN854A).
range: Resolución
url: >-
  https://www.xunta.gal/dog/Publicados/2023/20230822/AnuncioG0198-100823-0003_gl.html
---
<p>O 6 de xullo de 2023 publicouse no Diario Oficial de Galicia a Resolución do 23 de xuño de 2023 pola que se establecen as bases reguladoras para a concesión, en réxime de concorrencia competitiva, das axudas para a iniciativa Fábrica intelixente e sustentable, orientada a proxectos de investigación industrial, desenvolvemento experimental e innovación centrados en tecnoloxías industriais innovadoras para apoiar as empresas na súa transición industrial, en liña coas prioridades europeas en materia de dixitalización e pacto verde, e se procede á súa convocatoria para o ano 2023.</p>
    <p>Os artigos 5 e 28 desta convocatoria, que definen os beneficiarios e establecen os criterios de valoración, refírense expresamente á Axenda Industrial de Galicia 2025. </p>
    <p>Na actualidade, a Axenda Industrial de Galicia 2025 non foi aprobada polo que se considera necesario modificar o texto da convocatoria Fábrica intelixente e sustentable para eliminar todas as referencias ao dito documento.</p>
    <p>Consecuentemente con todo o anterior, a directora da Axencia Galega de Innovación, en exercicio das facultades que lle confire o artigo 17.3 do Decreto 50/2012, do 12 de xaneiro, polo que se crea a Axencia Galega de Innovación, </p>
    <h2>DISPÓN:</h2>
    <p>Artigo 1</p>
    <p>Modificación da Resolución do 23 de xuño de 2023 pola que se establecen as bases reguladoras para a concesión, en réxime de concorrencia competitiva, das axudas para a iniciativa Fábrica intelixente e sustentable, e se procede á súa convocatoria para o ano 2023 (código de procedemento IN854A). </p>
    <p>Un. Modifícase o punto 1 do artigo 5. Beneficiarios que queda redactado nos seguintes termos: </p>
    <p>«1. Poderán ser beneficiarios destas axudas: </p>
    <p>a) Empresas industriais ou de servizos, que dispoñan dun centro de traballo permanente legalmente constituído, que poidan liderar proxectos empresariais de I+D+i de carácter estratéxico que cumpran as características recollidas no artigo 3.</p>
    <p>b) Agrupacións dunha empresa ou empresas do sector industrial ou de servizos e un ou varios organismos de investigación e difusión, nos termos previstos no artigo 8.3 da Lei 9/2007 de subvencións de Galicia (en diante, Lei 9/2007), que realicen proxectos en cooperación.</p>
    <p>c) Agrupacións entre empresas que deberán pertencer ao sector industrial ou de servizos».</p>
    <p>Dous. Modifícase o punto 3.c).1 do artigo 28. Criterios de valoración que queda redactado nos seguintes termos: </p>
    <p>c) Complementariedades e sinerxías con outras políticas e xeración de emprego (24 puntos):</p>
    <p>1. Consonancia e adecuación do proxecto con: (4 puntos).</p>
    <p>– Os obxectivos do programa Horizonte Europa. </p>
    <p>– Os obxectivos do programa Europa Dixital.</p>
    <p>Artigo 2</p>
    <p>Modificación do anexo VIII punto 3.3 consonancia e adecuación do proxecto que quedaría redactado nos seguintes termos:</p>
    <p>– Os obxectivos do programa Horizonte Europa.</p>
    <p>– Os obxectivos do programa Europa Dixital.</p>
    <p>Disposición derradeira única</p>
    <p>Esta resolución entrará en vigor ao día seguinte da súa publicación no Diario Oficial de Galicia. </p>
    <p>Santiago de Compostela, 10 de agosto de 2023</p>
    <footer><p>Patricia Argerey Vilar<br>Directora da Axencia Galega de Innovación</p></footer>

