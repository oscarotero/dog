---
date: '2023-08-22'
id: G0003-300623-0001
page: 49770
number: 158
agency: Servizo Galego de Saúde
section: IV. Oposicións e concursos.
title: >-
  ANUNCIO do 30 de xuño de 2023, da Xerencia da Área Sanitaria de Ferrol, polo
  que se procede a dar publicidade da resolución da mesma data, pola que se
  convoca procedemento de mobilidade interna voluntaria do persoal fixo das
  categorías de T.C.A.E., técnico superior sanitario nas especialidades de
  Laboratorio de Diagnóstico Clínico e Imaxe para o Diagnóstico.
range: Anuncio
url: >-
  https://www.xunta.gal/dog/Publicados/2023/20230822/AnuncioG0003-300623-0001_gl.html
---
<p>Conforme os criterios reitores das bases de mobilidade interna voluntaria do persoal estatutario fixo, correspondentes ás categorías de persoal sanitario diplomado e de formación profesional e de persoal de xestión e servizos das institucións sanitarias de atención especializada do Servizo Galego de Saúde, aprobadas pola Mesa Sectorial o 23 de decembro de 2009, a Xerencia da Área Sanitaria de Ferrol, tras un proceso de negociación coa representación legal dos traballadores deste centro sanitario, e con base nas competencias atribuídas polo Decreto 137/2019, do 10 de outubro, polo que se establece a estrutura orgánica do Servizo Galego de Saúde (DOG núm. 208, do 31 de outubro) e polo Decreto 134/2019, do 10 de outubro, polo que se regulan ás áreas sanitarias e os distritos sanitarios do Sistema público de saúde de Galicia (DOG núm. 204, do 25 de outubro), o xerente da Área Sanitaria de Ferrol</p>
    <h2>RESOLVE:</h2>
    <p>Primeiro. Anunciar a convocatoria de prazas de mobilidade interna voluntaria do persoal fixo da categoría de T.C.A.E., técnico superior sanitario nas especialidades de Laboratorio de Diagnóstico Clínico e Imaxe para o Diagnóstico, así como as bases que rexerán a convocatoria, o prazo de presentación de instancias será desde o día seguinte ao da publicación no DOG ata o 28 de setembro.</p>
    <p>A formalización das solicitudes de participación, así como o rexistro dos méritos para a súa posterior valoración, efectuarana as persoas concursantes a través do currículo do profesional habilitado (FIDES expedient-e), ao cal se accederá na forma que se indica no anexo III da convocatoria.</p>
    <p>Segundo. Ordenar a súa publicación nos taboleiros de anuncios da Dirección de Recursos Humanos da Área Sanitaria de Ferrol, na Intranet da A.S. Ferrol e no Punto de Atención ao Traballador/a.</p>
    <p>Contra esta resolución poderá interpoñerse recurso de alzada, perante a Dirección Xeral de Recursos Humanos do Servizo Galego de Saúde, no prazo de un mes, contado a partir do día seguinte ao da súa publicación nos termos da Lei 39/2015, do 1 de outubro, do procedemento administrativo común das administracións públicas.</p>
    <p>Ferrol, 30 de xuño de 2023</p>
    <footer><p>Ángel Facio Villanueva<br>Xerente da Área Sanitaria de Ferrol</p></footer>

