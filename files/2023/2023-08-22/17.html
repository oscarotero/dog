---
date: '2023-08-22'
id: G0692-280723-0003
page: 49790
number: 158
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 13 de xullo de 2023, da Xefatura Territorial da Coruña, pola que
  se concede a autorización administrativa previa, de construción e de
  declaración de utilidade pública, en concreto, dunha instalación de
  distribución eléctrica no concello de Sada (expediente IN407A 2022/377-1).
range: Resolución
url: >-
  https://www.xunta.gal/dog/Publicados/2023/20230822/AnuncioG0692-280723-0003_gl.html
---
<p>Expediente: IN407A 2022/377-1.</p>
    <p>Solicitante: UFD Distribución Electricidad, S.A.</p>
    <p>Denominación: LMTS, CT e RBT Osedo.</p>
    <p>Situación: concello de Sada.</p>
    <p>Feitos:</p>
    <p>1. O día 9.11.2022, a empresa promotora solicitou a autorización administrativa previa, de construción e a declaración de utilidade pública da dita instalación de distribución eléctrica.</p>
    <p>Ao abeiro do artigo 123 do Real decreto 1955/2000 achegan o proxecto de execución nomeado LMTS, CT e RBT Osedo, que inclúe memoria, planos e orzamento e está asinado o 21.6.2022 con declaración responsable do 21.6.2022 de Sergio Rodríguez Rodríguez, enxeñeiro técnico industrial eléctrico, número de colexiado 482 de Ourense.</p>
    <p>2. O proxecto someteuse ao trámite de información pública mediante un acordo publicado nos seguintes medios:</p>
    <p>– Portal da transparencia e goberno aberto da Consellería de Economía, Industria e Innovación o 22.3.2023.</p>
    <p>– Diario Oficial de Galicia (DOG) do 22.3.2023.</p>
    <p>– Boletín Oficial da provincia do 6.3.2023.</p>
    <p>– Xornal La Voz de Galicia do 13.3.2023.</p>
    <p>– Taboleiro de anuncios do Concello, segundo certificado municipal do 25.5.2023.</p>
    <p>3. Durante o período en que o proxecto se someteu ao trámite de información pública non se presentou ningunha alegación, reclamación nin suxestión relacionada coa documentación obxecto de publicación. </p>
    <p>4. Consonte o artigo 127 do Real decreto 1955/2000, do 1 de decembro, solicitouse o informe preceptivo ás distintas entidades afectadas: ao Concello de Sada, á Deputación Provincial da Coruña e a Patrimonio Cultural. A empresa promotora manifestou a súa conformidade cos informes presentados polos ditos organismos no prazo outorgado para ese efecto.</p>
    <p>5. O día 10.7.2023 emitiuse un informe técnico.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; o Decreto 59/2023, do 14 de xuño, polo que se establece a estrutura orgánica da Xunta de Galicia; o Decreto 79/2023, do 22 de xuño, polo que se fixa a estrutura orgánica das vicepresidencias e das consellerías da Xunta de Galicia, e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación, modificado polo Decreto 49/2023, do 19 de maio (DOG núm. 98, do 25 de maio).</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>3. As instalacións atópanse no lugar da Fraga, parroquia de Osedo, no concello de Sada e as súas características técnicas son as seguintes:</p>
    <p>– Centro de transformación prefabricado de formigón, compacto de manobra exterior, de 250 kVA de potencia, relación de transformación 15/0,4-0,23 kV e configuración de celas 2L+1P, con equipamento de telecontrol e telexestión e cadro de baixa tensión con catro (4) saídas, para instalar na parcela con referencia catastral 8291806NH5989N0001SY sita no lugar da Fraga, Osedo (concello de Sada).</p>
    <p>– Liña eléctrica de media tensión soterrada, a 15 kV, de 185 metros de lonxitude en condutor tipo RHZ1-2OL 12/20 kV 3(1×240 mm² Al), coa orixe nos empalmes MT para realizar na estrada DP-5813 sobre a LMT SAD-713 existente (expediente IN407A 2016/2327-1) no treito procedente do CT Osedo (matrícula: 15C492) e remate en cela de liña do CT proxectado.</p>
    <p>– Liña eléctrica de media tensión soterrada, a 15 kV, de 186 metros de lonxitude en condutor tipo RHZ1-2OL 12/20 kV 3(1×240 mm² Al), coa orixe en cela de liña do CT proxectado e remate nos empalmes MT para realizar na estrada DP-5813 sobre a LMT SAD-713 existente (expediente IN407A 2016/2327-1) no treito cara ao CT Torrente-Seixeda (matrícula: 15CPJ4).</p>
    <p>4. Na inspección realizada o 30.6.2023 para examinar o lugar da instalación non se apreciou, nos predios sometidos a expropiación, ningunha das limitacións á constitución da servidume que sinala o artigo 58.a) da Lei 24/2013, do 26 de decembro, do sector eléctrico.</p>
    <p>5. No expediente consta un informe favorable dos servizos técnicos desta xefatura territorial.</p>
    <p>Consonte con todo o sinalado, </p>
    <h2>RESOLVO:</h2>
    <p>a) Conceder a autorización administrativa previa, a autorización administrativa de construción e a declaración de utilidade pública da dita instalación de distribución eléctrica.</p>
    <p>b) A instalación executarase no prazo dun ano, contado a partir do día seguinte ao da publicación desta resolución no Diario Oficial de Galicia.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>c) Para a posta en funcionamento da instalación autorizada, deberá achegar ante esta xefatura territorial unha solicitude á cal xuntará a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do/da director/a da montaxe en que se garantirá o cumprimento das especificacións do proxecto e das prescricións complementarias, se as houber, así como das regulamentacións e normas axeitadas para a montaxe da instalación e posta a punto.</p>
    <p>– Planimetría as built da instalación eléctrica en formato shape.</p>
    <p>d) Esta autorización outórgase sen prexuízo doutras que sexan de aplicación segundo a lexislación vixente, en especial no relativo á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada perante a conselleira de Economía, Industria e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da dita Lei 39/2015, sen prexuízo de que as persoas interesadas poidan interpor calquera outro recurso que consideren axeitado.</p>
    <p>Mediante este documento notifícaselles aos interesados esta resolución, segundo o exixido no artigo 40.1 da Lei 39/2015.</p>
    <p>A Coruña, 13 de xullo de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Relación de propietarias/os, bens e dereitos afectados</h2>
    <p>Expediente: IN407A 2022/377-1.</p>
    <p>Solicitante: UFD Distribución Electricidad, S.A.</p>
    <p>Denominación da instalación: LMTS, CT e RBT Osedo.</p>
    <p>Situación: concello de Sada.</p>
    <table>
     <tbody>
      <tr>
       <td rowspan="2">Nº de parcela</td>
       <td rowspan="2">Lugar</td>
       <td rowspan="2">Datos catastrais</td>
       <td rowspan="2">Cultivo</td>
       <td rowspan="2">Propietario/a</td>
       <td colspan="2">Afección de solo en pleno dominio</td>
      </tr>
      <tr>
       <td>Apoio nº</td>
       <td>m2</td>
      </tr>
      <tr>
       <td>1</td>
       <td>Lugar Osedo</td>
       <td>8291806NH5989N
        0001SY</td>
       <td>Urbano
        Solo sen edificar</td>
       <td>José Manuel Riveiro Pérez</td>
       <td>Centro transfomación</td>
       <td>16.81</td>
      </tr>
     </tbody>
    </table>

