---
date: '2023-08-22'
id: G0474-090823-0001
page: 49418
number: 158
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 9 de agosto de 2023 pola que se amplían e redistribúen por
  anualidades os créditos orzamentarios recollidos na Resolución do 2 de xuño de
  2021 pola que se aproba a convocatoria do procedemento de concesión de axudas
  correspondentes ao Programa estatal de axudas para a realización de actuacións
  de eficiencia enerxética en explotacións agropecuarias (código de procedemento
  IN418D).
range: Resolución
url: >-
  https://www.xunta.gal/dog/Publicados/2023/20230822/AnuncioG0474-090823-0001_gl.html
---
<p>O Programa de axudas para a realización de actuacións de eficiencia enerxética en explotacións agropecuarias (en diante, Programa) está regulado polo Real decreto 149/2021, do 9 de marzo, e foi convocado en Galicia pola Resolución do Inega do 2 de xuño de 2021, publicada no DOG do 15 de xuño.</p>
    <p>O Real decreto 149/2021 foi modificado polo Real decreto 1126/2021, do 22 de decembro, coa finalidade de ampliar a súa vixencia ata o 31 de decembro de 2023. </p>
    <p>Unha vez ampliada a vixencia do Programa e visto que as solicitudes recibidas sumaban un importe superior ao orzamento dispoñible, o Inega solicitou, o 4 de xullo de 2022, unha ampliación do orzamento asignado ao Programa. Conforme o recollido no punto primeiro da Resolución do 2 de xuño de 2023, do Consello de Administración da E.P.E. Instituto para a Diversificación e Aforro da Enerxía, M. P. (IDAE), publicada no BOE do 22 de xuño, pola que se amplía o orzamento do Programa, apróbase unha ampliación de 1.769.887,20 euros para asignar á Comunidade Autónoma de Galicia, quedando o orzamento nun importe total de 3.539.774,40 euros.</p>
    <p>O artigo 4.3 da convocatoria prevé a posibilidade de ampliar o crédito como consecuencia dunha maior dispoñibilidade orzamentaria derivada dalgunha das circunstancias previstas no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia. Ademais, o artigo 4.1 da convocatoria establece que o orzamento por anualidades poderá redistribuírse tendo en conta as solicitudes rexistradas conforme o establecido no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia. </p>
    <p>O artigo 31 do Decreto 11/2009 establece que, cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria. </p>
    <p>Por todo o anterior, sobre a base dos requisitos e condicións previstos na normativa anteriormente citada,</p>
    <h2>DISPOÑO:</h2>
    <p>Primeiro. Ampliar e redistribuír por anualidades os fondos destinados ao Programa de axudas para a realización de actuacións de eficiencia enerxética en explotacións agropecuarias de Galicia, modificando os puntos 1 e 2 do artigo 4 da Resolución do 2 de xuño de 2021, que quedarán redactados do seguinte xeito:</p>
    <p>1. O importe total asignado a esta convocatoria ascende a 3.341.901,02 euros.</p>
    <p>As subvencións previstas nesta convocatoria financiaranse con cargo ás partidas orzamentarias 06.A3.733A.770.0 e 06.A3.733A.78, recollidas nos orzamentos do Inega, coa repartición plurianual establecida na seguinte táboa:</p>
    <table>
     <tbody>
      <tr>
       <td>Importe 2022 (€)</td>
       <td>Importe 2023 (€)</td>
       <td>Importe 2024 (€)</td>
      </tr>
      <tr>
       <td>107.651,93</td>
       <td>2.732.966,30</td>
       <td>501.282,79</td>
      </tr>
     </tbody>
    </table>
    <p>O orzamento por partida e anualidade redistribuirase tendo en conta as solicitudes rexistradas conforme o establecido no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, entre as seguintes partidas: 06.A3.733A.770.0 e 06.A3.733A.781. </p>
    <p>2. O crédito máximo segundo a tipoloxía de proxecto será o seguinte:</p>
    <table>
     <tbody>
      <tr>
       <td>Tipo de actuación</td>
       <td>Orzamento total</td>
      </tr>
      <tr>
       <td>Actuación 1: mellora da eficiencia enerxética das explotacións de regadío</td>
       <td rowspan="2">3.341.901,02 €</td>
      </tr>
      <tr>
       <td>Actuación 2: mellora da eficiencia enerxética e utilización de enerxías renovables en explotacións agropecuarias</td>
      </tr>
     </tbody>
    </table>
    <p>Segundo. Publicar esta resolución no Diario Oficial de Galicia e na páxina web do Instituto Enerxético de Galicia (www.inega.gal), para os efectos previstos no artigo 44 e 45.3 da Lei 39/2015, do 1 de outubro, do procedemento administrativo común das administracións públicas (LPACAP).</p>
    <p>Santiago de Compostela, 9 de agosto de 2023 </p>
    <footer><p>Pablo Fernández Vila<br>Director do Instituto Enerxético de Galicia</p></footer>

