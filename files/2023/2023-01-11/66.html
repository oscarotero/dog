---
date: '2023-01-11'
id: L428-201222-0001
page: 3506
number: 7
agency: Concello de Lugo
section: VI. Anuncios. b) Administración local.
title: >-
  ANUNCIO da aprobación definitiva do estudo de detalle para a ordenación de
  volumes da parcela T do parque empresarial das Gándaras, que modifica o
  anteriormente aprobado definitivamente polo Acordo plenario do 3 de decembro
  de 2012.
range: Anuncio
url: >-
  https://www.xunta.gal/dog/Publicados/2023/20230111/AnuncioL428-201222-0001_gl.html
---
<p>O Pleno da Corporación, en sesión que tivo lugar o día 26.5.2022, adoptou o seguinte acordo:</p>
    <p>Primeiro. Aprobar definitivamente, de conformidade co informe favorable da Dirección Xeral do Patrimonio Cultural, do 25.3.2022, o estudo de detalle formulado para a ordenación de volumes da parcela T do parque empresarial das Gándaras, formulado pola entidade mercantil Norvento Enerxía, S.L., representada por Marta Fernández Castro e redactado polo arquitecto don Francisco Mangado Beloqui (artigo 80.2 da LSG).</p>
    <p>Segundo. Proceder á publicación deste acordo de aprobación definitiva no DOG, no prazo dun mes desde a súa adopción. Xunto coa publicación deste acordo publicarase a referencia ao enderezo electrónico no cal figurará o contido íntegro deste estudo de detalle á disposición do público (artigo 82.2 da LSG). </p>
    <p>Terceiro. Unha vez publicado o anuncio no DOG, a que fai referencia o anterior acordo, proceder á remisión dun exemplar deste estudo de detalle en soporte dixital, debidamente dilixenciado, á Consellería de Medio Ambiente, Territorio e Vivenda (CMATV) para a súa inscrición no Rexistro de Planeamento Urbanístico de Galicia. Esta inscrición será requisito de eficacia do acordo de aprobación definitiva (artigo 88 da LSG). Posteriormente, procederase á publicación do anuncio no BOP, conforme o establecido nos artigos 82.3 e 88.4 da LSG.</p>
    <p>Cuarto. Notificarlles este acordo aos interesados, indicándolles que contra el poderán interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia (artigo 10 da Lei 29/1998, do 13 de xullo) nun prazo de dous meses, contados a partir do día seguinte ao da notificación deste acto, o cal pon fin á vía administrativa (artigo 46 da Lei 29/1998, do 13 de xullo), sen prexuízo de que poidan interpoñer calquera outro recurso ou reclamación que consideren conveniente ao seu dereito.</p>
    <p>O contido íntegro do documento aprobado poderá consultarse na seguinte ligazón: https://concellodelugo.gal/gl/actuacions/normativa-urbanistica</p>
    <p>Lugo, 15 de decembro de 2022</p>
    <footer><p>A alcaldesa<br>P.D. (Decreto 2973/2021)<br>Álvaro Santos Ramos<br>Tenente de alcalde delegado da Área de Sostibilidade Urbana</p></footer>

