---
date: '2023-09-20'
id: G0597-190923-0010
page: 53658
number: 179
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 19 de setembro de 2023, do tribunal cualificador do proceso
  selectivo, pola quenda de acceso libre e mediante o sistema de
  concurso-oposición, para o ingreso no corpo auxiliar da Administración xeral
  da Comunidade Autónoma de Galicia, subgrupo C2, escala de persoal de servizos
  xerais, convocado pola Resolución do 22 de decembro de 2022 pola que se fai
  pública a data, a hora e o lugar de realización do primeiro exercicio do
  proceso selectivo.
range: Resolución
url: >-
  https://www.xunta.gal/dog/Publicados/2023/20230920/AnuncioG0597-190923-0010_gl.html
---
<p>En sesión que tivo lugar o 19 de setembro de 2023, o tribunal nomeado por Resolución do 17 de xullo de 2023 (DOG núm. 140, do 24 de xullo) para cualificar o proceso selectivo, pola quenda de acceso libre e mediante o sistema de concurso-oposición, para o ingreso no corpo auxiliar da Administración xeral da Comunidade Autónoma de Galicia, subgrupo C2, escala de persoal de servizos xerais, convocado mediante Resolución do 22 de decembro de 2022 (DOG núm. 245, do 27 de decembro), </p>
    <h2>ACORDOU:</h2>
    <p>De conformidade co disposto na base III.1.2.6 da convocatoria, que o primeiro exercicio da oposición terá lugar o 1 de outubro de 2023, en chamamento único que se iniciará ás 9.00 horas, no pavillón 2 da Feira Internacional de Galicia Abanca, en Silleda.</p>
    <p>As persoas aspirantes deberán ir provistas do DNI ou de documento fidedigno acreditativo da súa identidade, a xuízo do tribunal, de lapis do número 2 e de goma de borrar.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 19 de setembro de 2023</p>
    <footer><p>Víctor Manuel Patiño Grela<br>Presidente do tribunal</p></footer>

