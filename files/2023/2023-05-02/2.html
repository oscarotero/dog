---
date: '2023-05-02'
id: V0653-250423-0004
page: 26941
number: 83
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  ORDE do 21 de abril de 2023 pola que se publica a ampliación do crédito da
  Orde do 16 de decembro de 2022 pola que se realiza a convocatoria, para o ano
  2023, para a concesión, en réxime de concorrencia competitiva, das axudas para
  a adaptación, segundo o establecido polo Real decreto 1432/2008, do 29 de
  agosto, das liñas eléctricas de alta tensión con condutores espidos
  localizadas en zonas de protección de avifauna, con cargo ao Plan de
  recuperación, transformación e resiliencia (PRTR), financiado pola Unión
  Europea-NextGenerationEU (código de procedemento IN407E).
range: Orde
url: >-
  https://www.xunta.gal/dog/Publicados/2023/20230502/AnuncioV0653-250423-0004_gl.html
---
<p>O 20.1.2023 publicouse no <em>Diario Oficial de Galicia</em> a Orde do 16 de decembro de 2022 pola que se realiza a convocatoria para o ano 2023, para a concesión, en réxime de concorrencia competitiva, das axudas para adaptación, segundo o establecido polo Real decreto 1432/2008, do 29 de agosto, das liñas eléctricas de alta tensión con condutores espidos localizadas en zonas de protección de avifauna con cargo ao Plan de recuperación, transformación e resiliencia (PRTR)-financiado pola Unión Europea-NextGenerationEU (código de procedemento IN407E).</p>
    <p>No artigo 8 da Orde do 16 de decembro de 2022 prevese un crédito de 482.544,59 € para o financiamento destas axudas, con cargo á aplicación orzamentaria 05.03.733A.770.0 dos orzamentos xerais da Comunidade Autónoma de Galicia para o ano 2023.</p>
    <p>No mesmo artigo prevese que se poderá ampliar o crédito máximo destinado a esta convocatoria cando o aumento veña derivado: </p>
    <p>a) Dunha xeración, ampliación ou incorporación de crédito.</p>
    <p>b) Da existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>Debido a existencia de remanente da convocatoria de ano 2022, cómpre ampliar o importe do crédito destinado ás axudas que poderán ser concedidas ao abeiro da referida orde, coa finalidade de conceder a subvención ao maior número de beneficiarios posibles.</p>
    <p>Segundo o establecido no artigo 30 do Regulamento da Lei de subvencións de Galicia, a ampliación de crédito publicarase nos mesmos medios que a convocatoria, sen que tal publicidade implique a apertura de prazo para presentar novas solicitudes nin o inicio de novo cómputo de prazo para resolver.</p>
    <p>Por todo o exposto, no uso das facultades que me foron conferidas,</p>
    <h2>DISPOÑO:</h2>
    <p>Artigo único. <em>Ampliación de crédito</em></p>
    <p>Ampliar o importe total do crédito das axudas establecidas na Orde do 16 de decembro de 2022 pola que se realiza a convocatoria para o ano 2023, para a concesión, en réxime de concorrencia competitiva, das axudas para adaptación, segundo o establecido polo Real decreto 1432/2008, do 29 de agosto, das liñas eléctricas de alta tensión con condutores espidos localizadas en zonas de protección de avifauna con cargo ao Plan de recuperación, transformación e resiliencia (PRTR)-financiado pola Unión Europea-NextGenerationEU (código de procedemento IN407E), por un importe de 101.015,59 €, con cargo á partida orzamentaria 05.03.733A.770.0. Unha vez efectuada esta ampliación, o importe total destas axudas ascende a cincocentos oitenta e tres mil cincocentos sesenta euros con dezaoito céntimos (583.560,18 €).</p>
    <p>Disposición derradeira. <em>Entrada en vigor</em></p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 21 de abril de 2023</p>
    <footer><p>Francisco José Conde López<br>Vicepresidente primeiro e conselleiro <br>de Economía, Industria e Innovación</p></footer>

