---
date: '2023-04-21'
id: G0003-110423-0007
page: 24712
number: 77
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 11 de abril de 2023, da Dirección Xeral de Recursos Humanos,
  pola que se declaran, con carácter provisional, as persoas aspirantes
  admitidas e excluídas na convocatoria excepcional do proceso selectivo de
  estabilización, polo sistema de concurso de méritos, para o ingreso  en
  diversas categorías de persoal estatutario.
range: Resolución
url: >-
  https://www.xunta.gal/dog/Publicados/2023/20230421/AnuncioG0003-110423-0007_gl.html
---
<p>Mediante resolucións desta dirección xeral do 26, 27 e 28 de decembro de 2022 (<em>Diario Oficial de Galicia</em> núm. 4, do 5 de xaneiro de 2023) realizáronse as convocatorias excepcionais no proceso selectivo de estabilización, polo sistema de concurso de méritos, para o ingreso en diversas categorías de persoal estatutario.</p>
    <p>A base 6.1 destas resolucións establece que, expirado o prazo de presentación de solicitudes, a Dirección Xeral de Recursos Humanos do Servizo Galego de Saúde publicará no <em>Diario Oficial de Galicia</em> a resolución pola que se declaren con carácter provisional os/as aspirantes admitidos/as e excluídos/as, co motivo da exclusión.</p>
    <p>De conformidade coa antedita base, esta dirección xeral, como órgano convocante do proceso,</p>
    <h2>RESOLVE:</h2>
    <p>Primeiro. Declarar, con carácter provisional, as persoas aspirantes admitidas e excluídas no proceso selectivo de estabilización, polo sistema de concurso de méritos, convocado polas resolucións desta dirección xeral do 26, 27 e 28 de decembro de 2022 para o ingreso nas seguintes categorías:</p>
    <p>Albanel.</p>
    <p>Calefactor/a.</p>
    <p>Carpinteiro/a.</p>
    <p>Celador/a.</p>
    <p>Cociñeiro/a.</p>
    <p>Condutor/a.</p>
    <p>Electricista.</p>
    <p>Enfermeiro/a especialista en Enfermaría do Traballo.</p>
    <p>Enfermeiro/a especialista en Obstetricia-Xinecoloxía (matrón/a).</p>
    <p>Enfermeiro/a especialista en Saúde Mental.</p>
    <p>Facultativo/a especialista en Alergoloxía.</p>
    <p>Facultativo/a especialista en Análises Clínicas.</p>
    <p>Facultativo/a especialista en Anatomía Patolóxica.</p>
    <p>Facultativo/a especialista en Anestesioloxía e Reanimación.</p>
    <p>Facultativo/a especialista en Anxioloxía e Cirurxía Vascular.</p>
    <p>Facultativo/a especialista en Aparello Dixestivo.</p>
    <p>Facultativo/a especialista en Cardioloxía.</p>
    <p>Facultativo/a especialista en Cirurxía Cardiovascular.</p>
    <p>Facultativo/a especialista en Cirurxía Ortopédica e Traumatoloxía.</p>
    <p>Facultativo/a especialista en Cirurxía Pediátrica.</p>
    <p>Facultativo/a especialista en Cirurxía Plástica, Estética e Reparadora.</p>
    <p>Facultativo/a especialista en Cirurxía Xeral e Aparello Dixestivo.</p>
    <p>Facultativo/a especialista en Dermatoloxía Médico-Cirúrxica e Venereoloxía.</p>
    <p>Facultativo/a especialista en Endocrinoloxía e Nutrición.</p>
    <p>Facultativo/a especialista en Farmacia Hospitalaria.</p>
    <p>Facultativo/a especialista en Farmacoloxía Clínica.</p>
    <p>Facultativo/a especialista en Hematoloxía e Hemoterapia.</p>
    <p>Facultativo/a especialista en Inmunoloxía.</p>
    <p>Facultativo/a especialista en Medicina do Traballo.</p>
    <p>Facultativo/a especialista en Medicina Física e Rehabilitación.</p>
    <p>Facultativo/a especialista en Medicina Intensiva.</p>
    <p>Facultativo/a especialista en Medicina Interna.</p>
    <p>Facultativo/a especialista en Medicina Nuclear.</p>
    <p>Facultativo/a especialista en Medicina Preventiva e Saúde Pública.</p>
    <p>Facultativo/a especialista en Microbioloxía e Parasitoloxía.</p>
    <p>Facultativo/a especialista en Nefroloxía.</p>
    <p>Facultativo/a especialista en Neurocirurxía.</p>
    <p>Facultativo/a especialista en Neurofisioloxía Clínica.</p>
    <p>Facultativo/a especialista en Neuroloxía.</p>
    <p>Facultativo/a especialista en Obstetricia e Xinecoloxía.</p>
    <p>Facultativo/a especialista en Oftalmoloxía.</p>
    <p>Facultativo/a especialista en Oncoloxía Médica.</p>
    <p>Facultativo/a especialista en Oncoloxía Radioterápica.</p>
    <p>Facultativo/a especialista en Otorrinolaringoloxía.</p>
    <p>Facultativo/a especialista en Pediatría e as súas áreas específicas.</p>
    <p>Facultativo/a especialista en Pneumoloxía.</p>
    <p>Facultativo/a especialista en Psicoloxía Clínica.</p>
    <p>Facultativo/a especialista en Psiquiatría.</p>
    <p>Facultativo/a especialista en Radiodiagnóstico.</p>
    <p>Facultativo/a especialista en Radiofísica Hospitalaria.</p>
    <p>Facultativo/a especialista en Reumatoloxía.</p>
    <p>Facultativo/a especialista en Uroloxía.</p>
    <p>Facultativo/a especialista en Xeriatría.</p>
    <p>Farmacéutico/a de atención primaria.</p>
    <p>Fisioterapeuta.</p>
    <p>Fontaneiro/a.</p>
    <p>Grupo administrativo da función administrativa.</p>
    <p>Grupo auxiliar da función administrativa.</p>
    <p>Grupo de xestión da función administrativa.</p>
    <p>Grupo técnico da función administrativa.</p>
    <p>Investigador-non sanitario-subgrupo A1.</p>
    <p>Investigador-sanitario-subgrupo A1.</p>
    <p>Investigador-sanitario-subgrupo C1.</p>
    <p>Lavandeiro/a.</p>
    <p>Limpador/a.</p>
    <p>Logopeda.</p>
    <p>Mecánico/a.</p>
    <p>Médico/a coordinador/a 061.</p>
    <p>Médico/a de Admisión e Documentación Clínica.</p>
    <p>Médico/a de Hospitalización a Domicilio.</p>
    <p>Médico/a de Urxencias Hospitalarias.</p>
    <p>Pasador/a de ferro.</p>
    <p>Peón.</p>
    <p>Perruqueiro/a.</p>
    <p>Persoal de servizos xerais.</p>
    <p>Persoal técnico de grao medio en Prevención de Riscos Laborais.</p>
    <p>Persoal técnico superior.</p>
    <p>Persoal técnico superior en Prevención de Riscos Laborais.</p>
    <p>Pinche.</p>
    <p>Pintor/a.</p>
    <p>Técnico/a de saúde de atención primaria.</p>
    <p>Técnico/a en Coidados Auxiliares de Enfermaría.</p>
    <p>Técnico/a en Farmacia.</p>
    <p>Técnico/a especialista de Sistemas e Tecnoloxías da Información.</p>
    <p>Técnico/a grao medio.</p>
    <p>Técnico/a superior de Sistemas e Tecnoloxías da Información.</p>
    <p>Técnico/a superior en Anatomía Patolóxica e Citoloxía.</p>
    <p>Técnico/a superior en Dietética.</p>
    <p>Técnico/a superior en Hixiene Bucodental.</p>
    <p>Técnico/a superior en Imaxe para o Diagnóstico.</p>
    <p>Técnico/a superior en Laboratorio de Diagnóstico Clínico.</p>
    <p>Técnico/a superior en Radioterapia.</p>
    <p>Técnico/a en xestión de Sistemas e Tecnoloxías da Información.</p>
    <p>Terapeuta ocupacional.</p>
    <p>Traballador/a social.</p>
    <p>Segundo. As listas coa relación provisional de admitidos/as e excluídos/as, con indicación do motivo de exclusión, nas distintas categorías, poderán examinarse na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos/concurso de méritos.</p>
    <p>Terceiro. As persoas aspirantes excluídas disporán dun prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em> para poder corrixir, de ser o caso, o defecto que motivou a súa exclusión, mediante escrito dirixido á mesma unidade de validación á cal se dirixiu a instancia de participación, que deberá presentarse nun rexistro administrativo ou a través de calquera dos procedementos dispoñibles do artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Disporán do mesmo prazo de reclamación as persoas que, tendo presentado debidamente a solicitude de participación no proceso, non consten como admitidas nin excluídas na relación publicada.</p>
    <p>Cuarto. A estimación ou desestimación das solicitudes de emenda entenderase implícita na resolución pola que se aprobe, con carácter definitivo, a relación de admitidos/as e excluídos/as, que se publicará no <em>Diario Oficial de Galicia</em>.</p>
    <p>Santiago de Compostela, 11 de abril de 2023</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

