---
date: '2023-03-07'
id: V0654-270223-0002
page: 16648
number: 46
agency: 'Vicepresidencia Segunda e Consellería de Presidencia, Xustiza e Deportes'
section: IV. Oposicións e concursos.
title: >-
  RESOLUCIÓN do 23 de febreiro de 2023, da Dirección Xeral de Xustiza, pola que
  se resolve o concurso específico de méritos para a provisión, polo sistema de
  concurso específico, de postos de traballo singularizados nas oficinas fiscais
  de Galicia.
range: Resolución
url: >-
  https://www.xunta.gal/dog/Publicados/2023/20230307/AnuncioV0654-270223-0002_gl.html
---
<p>Visto o que dispoñen as bases da Resolución do 1 de decembro de 2022, da Dirección Xeral de Xustiza, pola que se anuncia a convocatoria pública para a provisión, polo sistema de concurso específico, de postos de traballo singularizados nas oficinas fiscais de Galicia, así como o artigo 49 e seguintes do Regulamento de ingreso, provisión de postos de traballo e promoción profesional do persoal funcionario ao servizo da Administración de xustiza, aprobado polo Real decreto 1451/2005, do 7 de decembro, e unha vez que a Comisión de Valoración elevou proposta definitiva de valoración de méritos, así como proposta definitiva de adxudicación dos postos ofertados no concurso, e que se acreditou a observancia do procedemento debido e se valoraron os méritos das persoas candidatas, en uso das competencias que me atribúe a normativa vixente,</p>
    <h2>RESOLVO:</h2>
    <p>Primeiro. Aprobar a proposta definitiva de valoración de méritos efectuada pola Comisión de Valoración do concurso específico.</p>
    <p>Segundo. Resolver o concurso específico e adxudicar os postos convocados:</p>
    <p>– Responsable Estatística, Rexistro e Calidade II da Fiscalía Provincial de Lugo a Stella Maris Rodríguez Martínez.</p>
    <p>– Responsable Estatística, Rexistro e Calidade II da Fiscalía Provincial de Ourense a María Luisa Rodríguez Pérez.</p>
    <p>Terceiro. Publicar esta resolución no <em>Boletín Oficial del Estado</em> e no <em>Diario Oficial de Galicia</em>, de conformidade co disposto na base sétima da convocatoria.</p>
    <p>Cuarto. O prazo de toma de posesión será de tres días hábiles se non implica cambio de localidade, ou de oito días se implica cambio de localidade dentro da comunidade autónoma.</p>
    <p>O prazo de toma de posesión comezará a contar a partir do día seguinte ao do cesamento, que se deberá efectuar dentro dos tres días hábiles seguintes ao da publicación desta resolución no <em>Boletín Oficial del Estado</em> e no <em>Diario Oficial de Galicia</em>. No caso de que a dita publicación non se faga en ambos ao mesmo tempo, terase en conta a data de publicación no <em>Diario Oficial de Galicia</em>.</p>
    <p>Quinto. Contra esta resolución, que pon fin á vía administrativa, poderase interpoñer recurso potestativo de reposición, ante este mesmo órgano, no prazo dun mes contado a partir do día seguinte ao da súa publicación no <em>Diario Oficial de Galicia</em>, ou ben poderá ser impugnada directamente, ante a orde xurisdicional contencioso-administrativa, todo isto de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de febreiro de 2023</p>
    <footer><p>José Tronchoni Albert<br>Director xeral de Xustiza</p></footer>

