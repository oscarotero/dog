---
date: '2023-04-03'
id: G0426-200323-0002
page: 21997
number: 65
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de marzo de 2023, da Xefatura Territorial de Lugo, pola que se
  fai pública a proposta de corrección gráfica da representación do monte Toire
  nas parroquias de Benade e Santa María de Muxa, no concello de Lugo
  (expediente 2022_313).
range: Anuncio
url: >-
  https://www.xunta.gal/dog/Publicados/2023/20230403/AnuncioG0426-200323-0002_gl.html
---
<p>O día 8.6.2022, a comunidade de Benade, propietaria do monte veciñal en man común (MVMC) Cruz e Toire, presentou unha solicitude para que se leve a cabo a corrección de erro na representación gráfica da peza de monte denominado Toire, que non se corresponde coa descrición recollida na carpeta ficha do expediente de clasificación. A dita descrición especifica que Toire, cunha superficie de 2 hectáreas, está situado no suroeste da parroquia de Benade e vén definido como unha continuidade do mesmo monte da parroquia de Santa María de Muxa.</p>
    <p>Tendo en conta o anterior, a corrección solicitada tamén afecta o MVMC Xartego, do Medio, Cerro, Guimarei, Outeiro e Toire, de Santa María de Muxa, cuxa comunidade propietaria non está constituída.</p>
    <p>O anexo I, ao final deste anuncio, recolle a representación gráfica da corrección proposta.</p>
    <p>Mediante este anuncio, ábrese un prazo de 15 días de audiencia aos interesados, no que poderán alegar e presentar os documentos e xustificacións que consideren pertinentes. Para os efectos de coñecer integramente o contido da proposta, durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres.</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte Toire, por medio do presente anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o devandito acordo.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>Lugo, 17 de marzo de 2023</p>
    <footer><p>Mª Olga Iglesias Fontal<br>Xefa territorial de Lugo</p></footer>

