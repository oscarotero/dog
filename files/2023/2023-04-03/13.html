---
date: '2023-04-03'
id: U500-240323-0002
page: 21901
number: 65
agency: Universidade de Vigo
section: III. Outras disposicións.
title: >-
  EXTRACTO da Resolución do 24 de marzo de 2023 pola que se publican as bolsas
  para realizar prácticas universitarias no medio rural no curso académico
  2022/23.
range: Resolución
url: >-
  https://www.xunta.gal/dog/Publicados/2023/20230403/AnuncioU500-240323-0002_gl.html
---
<p>BDNS (Identif.): 684045.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións https://www.infosubvenciones.es/<br>bdnstrans/GE/es/convocatoria</p>
    <p>Primeiro. <em>Persoas beneficiarias</em></p>
    <p>Alumnado que está matriculado en titulacións oficiais de grao ou mestrado oficial da Universidade de Vigo no curso académico 2022/23.</p>
    <p>Segundo. <em>Obxecto</em></p>
    <p>O obxectivo que se persegue é que estudantado universitario de calquera titulación oficial poida completar a súa formación mediante a realización de prácticas académicas, tanto curriculares como extracurriculares, no ámbito rural, en zonas con problemas de despoboamento, residindo nel, coñecéndoo en profundidade e convivindo e colaborando coa súa xente, de modo que poidan velo como un lugar de oportunidades para o desenvolvemento do seu futuro profesional.</p>
    <p>Terceiro. <em>Bases reguladoras</em></p>
    <p>Resolución pola que se convocan as bolsas para realizar prácticas universitarias no medio rural no curso académico 2022/23.</p>
    <p>Cuarto. Contía</p>
    <p>A contía total do crédito destinado a estas axudas é de setenta e nove mil trinta e catro con vintecinco euros (79.034,25 €).</p>
    <p>Quinto. <em>Prazo de presentación de solicitudes</em></p>
    <p>Desde o 27 de marzo ata o 14 de abril de 2023.</p>
    <p>Vigo, 24 de marzo de 2023</p>
    <footer><p>O reitor da Universidade de Vigo<br>P.D. (Resolución do 22.6.2022, DOG do 6 de xullo)<br>Natalia Caparrini Marín<br>Vicerreitora de Estudantado e Empregabilidade</p></footer>

