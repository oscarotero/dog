---
date: '2023-04-03'
id: V0653-130323-0003
page: 21982
number: 65
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 10 de marzo de 2023, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica no concello da Estrada (expediente IN407A 2022/293-4).
range: Resolución
url: >-
  https://www.xunta.gal/dog/Publicados/2023/20230403/AnuncioV0653-130323-0003_gl.html
---
<p>Expediente: IN407A 2022/293-4.</p>
    <p>Promotora: UFD Distribución Electricidad, S.A.</p>
    <p>Denominación: recuamento LMT PAI806 en San Pedro.</p>
    <p>Situación: A Estrada.</p>
    <p>Feitos:</p>
    <p>Primeiro. O 20 de xullo de 2022, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica recuamento LMT PAI806 en San Pedro.</p>
    <p>Examinado o proxecto de execución, conclúese que consiste na reforma do tramo PAI8060666 a través das seguintes actuacións previstas no lugar de San Pedro, no concello da Estrada:</p>
    <p>– Soterramento do tramo PAI8060666 mediante 422 metros de condutor tipo RHZ1.</p>
    <p>– Retirada dos apoios AEJXF3M8//81, AEKC5LFC//82 e AEKEDWGW//83, así como de 316 metros de liña de media tensión aérea entre eles.</p>
    <p>– Instalación de dous novos apoios C-4500/14 e retensado dos vans contiguos.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello da Estrada, o Servizo do Patrimonio Cultural de Pontevedra, a Axencia Estatal de Seguridade Aérea (AESA), a Deputación Provincial de Pontevedra, o Servizo de Infraestruturas Agrarias, o Servizo de Montes de Pontevedra e Telefónica de España, S.A.U. A empresa promotora manifestou a súa conformidade cos condicionados emitidos por AESA, Deputación Provincial de Pontevedra, Servizo de Montes e Telefónica.</p>
    <p>O Servizo de Infraestruturas Agrarias informou que o proxecto non afecta ningunha zona de concentración ou reestruturación parcelaria con procedemento aberto na provincia de Pontevedra.</p>
    <p>O Servizo do Patrimonio Cultural notificou a resolución favorable da reforma da LMTA PAI806 en San Pedro da Dirección Xeral do Patrimonio Cultural do 11 de febreiro de 2022 que xa foi comunicada á empresa promotora.</p>
    <p>O Concello da Estrada non emitiu o condicionado técnico, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lle corresponda outorgar.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, do 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>Liña de media tensión subterránea (LMTS), a 20 kV, con condutor RHZ1, de 422 metros de lonxitude, con orixe no paso aéreo subterráneo no apoio proxectado C 4500/14 (punto 1) na LMTA PAI806 e final no paso aéreo subterráneo no apoio proxectado C 4500/14 (punto 2) na LMTA PAI806. Retensado dos vans aéreos contiguos aos apoios proxectados (55 e 123 metros). A instalación está situada en San Pedro de Ancorados, no concello da Estrada (Pontevedra).</p>
    <p>Conforme o indicado,</p>
    <h2>RESOLVO:</h2>
    <p>Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada recuamento LMT PAI806 en San Pedro (expediente IN407A 2022/293-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 10 de marzo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

