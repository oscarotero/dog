---
date: '2023-04-03'
id: V0653-100323-0019
page: 21963
number: 65
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 9 de marzo de 2023, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica no concello de Vigo (expediente IN407A 2022/419-4).
range: Resolución
url: >-
  https://www.xunta.gal/dog/Publicados/2023/20230403/AnuncioV0653-100323-0019_gl.html
---
<p>Expediente: IN407A 2022/419-4.</p>
    <p>Promotora: UFD Distribución Electricidad, S.A.</p>
    <p>Denominación: LMTS SDM704 e substitución do CT canteira Concello por CTC.</p>
    <p>Situación: Vigo.</p>
    <p>Feitos:</p>
    <p>Primeiro. O 13 de outubro de 2022, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS SDM704 e substitución do CT canteira Concello por CTC.</p>
    <p>Examinado o proxecto de execución, conclúese que consiste nas seguintes actuacións previstas na baixada a Laxe e estrada de Miraflores, nas parroquias de Sárdoma e Castrelos, no concello de Vigo:</p>
    <p>– Substitución do centro de transformación canteira Concello (36C651) de 400 kVA por outro centro de transformación de 400 kVA/15 kV de potencia, compacto de manobra exterior 2L1P telecontrolado con GPRS/FO en envolvente prefabricada de formigón con telexestión BT, conectado aos tramos SDM7040362 e SDM7040326.</p>
    <p>– Para poder alimentar o novo centro de transformación proxéctase unha liña de media tensión subterránea.</p>
    <p>– A retirada dos seguintes tramos: SDM7040327 (268 metros), SDM7040330 (39 metros), SDM7040360 (36 metros), SDM7040334 (115 metros), SDM7040344 (34 metros), SDM7040324 (182 metros), SDM7040333 (9 metros), SDM7040336 (34 metros) e SDM7040335 (51 metros).</p>
    <p>– Retíranse un total de oitos apoios e os XS 36HH32 e 21641.</p>
    <p>Segundo. O 9 de novembro de 2022, esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas.</p>
    <p>Terceiro. O 15 de decembro de 2022, UFD achegou un proxecto modificado para dar cumprimento á acta de aliñación e rasante do Concello de Vigo en que indica que se debe recuar o centro de transformación uns 4 metros desde o bordo da beirarrúa. Esta acta foi emitida o 7 de novembro de 2022 e remitida directamente a UFD Distribución Electricidad, S.A. polo propio concello.</p>
    <p>As actuacións previstas neste modificado son as mesmas do proxecto inicial variando unicamente a posición inicial do centro de transformación e a lonxitude da liña de media tensión subterránea.</p>
    <p>Cuarto. Debido ao modificado presentado, esta xefatura solicitou novamente o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo, Augas de Galicia, a Axencia Estatal de Seguridade Aérea e o Servizo do Patrimonio Cultural de Pontevedra. A empresa promotora manifestou a súa conformidade cos condicionados emitidos polo Concello de Vigo e polo Servizo do Patrimonio Cultural.</p>
    <p>Os demais organismos non emitiron os condicionados técnicos, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lles corresponda outorgar.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, do 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>Centro de transformación compacto, a 400 kVA, con RT de 15 kV/400 V, situado na parcela con referencia catastral 3540306NG2734S0001XO. Liña de media tensión subterránea (LMTS), a 15 kV, con condutor RHZ1 en dúas actuacións. A primeira é de 472 metros con orixe no empalme coa LMTS existente SDM7040362, na estrada Miraflores-Sárdoma 74, e final no centro de transformación proxectado. A segunda é de 244 metros con orixe no centro de transformación proxectado e final no empalme coa LMTS existente SDM7040326, na baixada Laxe-Castrelos 37. A instalación está situada na baixada a Laxe e estrada de Miraflores, nas parroquias de Sárdoma e Castrelos, no concello de Vigo (Pontevedra).</p>
    <p>Conforme o indicado,</p>
    <h2>RESOLVO:</h2>
    <p>Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS SDM704 e substitución do CT canteira Concello por CTC (expediente IN407A 2022/419-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 9 de marzo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

