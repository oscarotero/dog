---
date: '2023-07-04'
id: V0653-130623-0004
page: 41368
number: 126
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 12 de xuño de 2023, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Cerceda (expediente
  IN407A 2022/428-1).
range: Resolución
url: >-
  https://www.xunta.gal/dog/Publicados/2023/20230704/AnuncioV0653-130623-0004_gl.html
---
<p>Expediente: IN407A 2022/428-1.</p>
    <p>Promotora: Unión Distribuidores Electricidad, S.A.</p>
    <p>Denominación da instalación: recuamento CT Vilar de Queixas.</p>
    <p>Concello: Cerceda.</p>
    <p>Feitos:</p>
    <p>1. O día 16 de decembro de 2022, a empresa promotora solicitou a autorización administrativa previa e a autorización administrativa de construción do proxecto de execución denominado Recuamento CT Vilar de Queixas. Por mor das obras na estrada DP-2403 da Deputación Provincial da Coruña, para responder á petición de recuamento do centro de transformación de intemperie CT Vilar de Queixas (IN407A 01/188), instalado no lugar de Vilar de Queixas, parroquia de Santa María de Queixas, concello de Cerceda, proxéctase o desmantelamento do centro de transformación existente e a instalación doutro centro de intemperie de 100 kVA, que se instalará nun apoio situado nas proximidades do anterior.</p>
    <p>Entregan o proxecto, que inclúe memoria, planos e orzamento, conforme establece o artigo 123 do Real decreto 1955/2000, que comprende a seguinte documentación:</p>
    <p>– Proxecto de execución denominado Recuamento CT Vilar de Queixas, asinado o 15 de decembro de 2022 por Antonio Javier Sabín Vázquez, enxeñeiro técnico industrial eléctrico, colexiado núm. 2233 polo Colexio Oficial de Enxeñeiros Técnicos Industriais de Ourense.</p>
    <p>– Anexo I, asinado o 4 de maio de 2023 polo dito enxeñeiro.</p>
    <p>2. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>3. Trasládanse separatas que conteñen as características da instalación e a documentación cartográfica correspondente ás distintas administracións, organismos ou, de ser o caso, empresas de servizo público ou de servizos de interese xeral, na parte en que a instalación puider afectar bens e dereitos ao seu cargo, tal como establece o artigo 127 do Real decreto 1955/2000, do 1 de decembro. Unión Distribuidores Electricidad, S.A. presentou separatas para os seguintes organismos: Concello de Cerceda, Deputación Provincial da Coruña, Axencia Estatal de Seguridade Aérea e Telefónica. A promotora manifestou a súa conformidade cos condicionados que foron emitidos, é dicir, a Deputación Provincial da Coruña e Telefónica.</p>
    <p>4. O día 30 de maio de 2023 emitiuse un informe técnico.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; o Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia; e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación, modificado polo Decreto 49/2023, do 19 de maio (DOG núm. 98, do 25 de maio).</p>
    <p>2. A lexislación aplicable neste expediente é a seguinte:</p>
    <p>– Lei 24/2013, do 26 de decembro, do sector eléctrico.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Resolución do 19 de febreiro de 2014 pola que aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico.</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As instalacións atópanse no lugar de Vilar de Queixas, parroquia de Santa María de Queixas, no concello de Cerceda, e as súas características técnicas son as seguintes:</p>
    <p>– Retensado tramo existente LMTA a 20 kV, de 51 m, condutor tipo LA-30 Al, con orixe no apoio nº 3 existente tipo HV-13/1000 da LMTA a CT Vilar de Queixas (IN407A 01/188) e remate no apoio que se vai instalar para o CTI proxectado.</p>
    <p>– CT de intemperie en Vilar de Queixas, cunha potencia de 100 kVA, unha relación de transformación de 20.000/400-230 V, que se vai instalar no apoio nº 4-CT proxectado tipo HVH-FL-13/1600. Desmantelamento do CTI Vilar de Queixas (IN407A 01/188).</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación desta resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá achegar perante esta xefatura territorial unha solicitude acompañada da seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial das relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren adecuado.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 12 de xuño de 2023</p>
    <footer><p>Isidoro Martínez Arca<br>Xefe territorial da Coruña</p></footer>

