---
date: '2023-07-04'
id: G0655-290623-0001
page: 41264
number: 126
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  CORRECCIÓN DE ERROS. Resolución do 16 de maio de 2023, da Dirección Xeral de
  Formación Profesional, pola que se ditan instrucións para a preinscrición,
  admisión, matrícula e organización académica nas escolas oficiais de idiomas
  de Galicia no curso 2023/24.
range: Corrección de resolución
url: >-
  https://www.xunta.gal/dog/Publicados/2023/20230704/AnuncioG0655-290623-0001_gl.html
---
<p>Tras advertir erros na dita resolución, que se publicou no <em>Diario Oficial de Galicia</em> número 102, do mércores 31 de maio de 2023, cómpre facer as seguintes correccións:</p>
    <p>Na páxina 33079, onde di: «Para esta modalidade, os cursos de nivel integrado A2 impartiranse no primeiro cuadrimestre e as probas de certificación realizaranse no mes de febreiro. Os cursos de nivel B1 impartiranse no segundo cuadrimestre e as probas de certificación realizaranse no mes de xuño», debe dicir: «Para esta modalidade, os cursos de nivel integrado A2 impartiranse no primeiro cuadrimestre e os de nivel B1, no segundo. As probas de certificación para cada nivel realizaranse ao remate do cuadrimestre correspondente».</p>
    <p>Na páxina 33087, onde di: «O alumnado dos cursos ordinarios terá dereito a unha convocatoria de probas ordinaria que terá lugar, con carácter xeral, na primeira quincena do mes de xuño, e outra, extraordinaria, que se realizará a partir do 20 de xuño de 2024. Nos cursos intensivos e de nivel integrado que se realicen no primeiro cuadrimestre, a convocatoria ordinaria será no mes de febreiro e a extraordinaria será na primeira quincena do mes de xuño», debe dicir: «O alumnado dos cursos ordinarios terá dereito a unha convocatoria de probas ordinaria que terá lugar, con carácter xeral, na primeira quincena do mes de xuño, e outra extraordinaria, que se realizará a partir do 20 de xuño de 2024. Nos cursos intensivos e de nivel integrado que se realicen no primeiro cuadrimestre a convocatoria ordinaria será ao remate do primeiro cuadrimestre e a extraordinaria coincidindo coa convocatoria ordinaria dos cursos anuais».</p>

