---
date: '2023-02-17'
id: G0597-080223-0012
page: 14453
number: 34
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 8 de febreiro de 2023, da Dirección Xeral da Función Pública,
  pola que se aproban e se fan públicas as listaxes definitivas de persoas
  admitidas e excluídas ao proceso selectivo de acceso libre para o ingreso no
  corpo facultativo de grao medio de Administración especial da Administración
  xeral da Comunidade Autónoma de Galicia, subgrupo A2, escala de axudantes de
  arquivos, bibliotecas e museos, especialidade de museos.
range: Resolución
url: >-
  https://www.xunta.gal/dog/Publicados/2023/20230217/AnuncioG0597-080223-0012_gl.html
---
<p>Mediante a Resolución do 10 de outubro de 2022, da Dirección Xeral da Función Pública (DOG núm. 202, do 24 de outubro), aprobáronse as listaxes provisionais de persoas admitidas e excluídas ao proceso selectivo de acceso libre para ingreso no corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de axudantes de arquivos, bibliotecas e museos, especialidade de museos, convocado pola Resolución do 30 de marzo de 2022 (DOG núm. 65, do 4 de abril).</p>
    <p>Unha vez transcorrido o prazo para a presentación de reclamacións sobre as ditas listaxes, de conformidade co artigo 12 do Regulamento de selección de persoal da Administración da Comunidade Autónoma de Galicia, e coa base I.4.2 das que rexen o proceso selectivo, esta dirección xeral</p>
    <h2>RESOLVE:</h2>
    <p>Aprobar as listaxes definitivas de persoas admitidas e excluídas ao proceso selectivo de acceso libre para o ingreso no corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de axudantes de arquivos, bibliotecas e museos, especialidade de museos.</p>
    <p>A listaxe definitiva de persoas aspirantes admitidas poderase consultar no portal web corporativo funcionpublica.xunta.gal</p>
    <p>A listaxe definitiva de persoas aspirantes excluídas, con indicación da causa determinante da súa exclusión, figura como anexo a esta resolución.</p>
    <p>A Administración devolverá o importe ingresado en concepto de dereitos de exame a aquelas persoas aspirantes excluídas de maneira definitiva, ou ben que non figuren en ningunha das listaxes, que así o soliciten no prazo de dous (2) meses a partir do día seguinte ao da publicación no DOG das listas definitivas de admitidos e excluídos. </p>
    <p>Para iso será necesaria a presentación dun escrito en que soliciten a devolución e no cal fagan constar o número de conta (24 díxitos), a entidade financeira e a súa localidade, ou ben presenten un certificado expedido pola entidade financeira en que figuren eses datos. Esta documentación deberá ser dirixida ao Servizo de Selección da Dirección Xeral da Función Pública. A presentación deste escrito sen os datos indicados ou fóra de prazo supoñerá a perda do dereito á devolución do importe ingresado.</p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de renuncia a participar no proceso das persoas solicitantes admitidas provisional ou definitivamente.</p>
    <p>Contra esta resolución poderase interpoñer recurso potestativo de reposición ante o conselleiro de Facenda e Administración Pública, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 8 de febreiro de 2023</p>
    <footer><p>José María Barreiro Díaz<br>Director xeral da Función Pública </p></footer>
    <h2>ANEXO</h2>
    <h2>Relación de persoas aspirantes excluídas</h2>
    <p>Acceso xeral.</p>
    <table>
     <thead>
      <tr>
       <td>Apelidos e nome</td>
       <td>DNI</td>
       <td>Motivo da exclusión</td>
      </tr>
     </thead>
     <tbody>
      <tr>
       <td>Calleja Fidalgo, Enrique</td>
       <td>***9919**</td>
       <td>86</td>
      </tr>
      <tr>
       <td>Casalderrey Somoza, Alejandra</td>
       <td>***9129**</td>
       <td>83</td>
      </tr>
      <tr>
       <td>Cornado Rodríguez, Lucía</td>
       <td>***5693**</td>
       <td>86</td>
      </tr>
      <tr>
       <td>Díaz Costoya, Iván Daniel</td>
       <td>***1670**</td>
       <td>84, 86</td>
      </tr>
      <tr>
       <td>García Riesgo, Andrés</td>
       <td>***0220**</td>
       <td>86</td>
      </tr>
      <tr>
       <td>Márquez Fernández, Irene</td>
       <td>***6441**</td>
       <td>86, 87</td>
      </tr>
      <tr>
       <td>Martínez Blanco, Amalia</td>
       <td>***3917**</td>
       <td>83</td>
      </tr>
      <tr>
       <td>Naveira Fernández, Paula María</td>
       <td>***9533**</td>
       <td>83</td>
      </tr>
      <tr>
       <td>Pérez Domínguez, Laura</td>
       <td>***6259**</td>
       <td>86</td>
      </tr>
      <tr>
       <td>Sánchez Camba, Ana María</td>
       <td>***0736**</td>
       <td>86</td>
      </tr>
     </tbody>
    </table>
    <table>
     <tbody>
      <tr>
       <td>Cód.</td>
       <td>Causa da exclusión</td>
      </tr>
      <tr>
       <td>83</td>
       <td>Non cumpre a condición de familia numerosa xeral</td>
      </tr>
      <tr>
       <td>84</td>
       <td>Non cumpre a condición de familia numerosa especial</td>
      </tr>
      <tr>
       <td>86</td>
       <td>Non cumpre a condición de demandante de emprego 6 meses anteriores á convocatoria</td>
      </tr>
      <tr>
       <td>87</td>
       <td>Non cumpre a condición de non percibir prestación ou subsidio por desemprego</td>
      </tr>
     </tbody>
    </table>

