---
date: '2023-10-25'
id: G0690-171023-0001
page: 58612
number: 203
agency: 'Vicepresidencia Primeira e Consellería de Presidencia, Xustiza e Deportes'
section: IV. Oposicións e concursos.
title: >-
  ORDE do 17 de outubro de 2023 pola que se outorgan nomeamentos ás persoas
  rexistradoras da propiedade, mercantís e de bens mobles para os rexistros
  vacantes.
range: Orde
url: >-
  https://www.xunta.gal/dog/Publicados/2023/20231025/AnuncioG0690-171023-0001_gl.html
---
<p>O nomeamento de rexistradores e rexistradoras da propiedade, mercantís e de bens mobles que desempeñen funcións en Galicia é competencia desta comunidade autónoma, segundo o disposto no artigo 26.1 do Estatuto de autonomía de Galicia, aprobado pola Lei orgánica 1/1981.</p>
    <p>En cumprimento do establecido no artigo 277 da Lei hipotecaria e nos artigos 504 e 508 e demais concordantes do regulamento para a súa execución, por medio da Orde do Ministerio de Xustiza JUS/800/2023, do 13 de xullo (BOE do 18 de xullo) constitúese o corpo de aspirantes a rexistradores e rexistradoras da propiedade, mercantís e de bens mobles.</p>
    <p>Visto o expediente instruído para a provisión de rexistros da propiedade, mercantís e de bens mobles vacantes nesta comunidade autónoma, e segundo os resultados do concurso entre membros do corpo de aspirantes a rexistradores e rexistradoras da propiedade, mercantís e de bens mobles, convocado pola Resolución da Dirección Xeral de Seguridade Xurídica e Fe Pública do 8 de setembro de 2023 (BOE do 18 de setembro) e resolto pola Resolución do 4 de outubro de 2023, e de conformidade cos artigos 284 da Lei hipotecaria, 496 e demais concordantes do regulamento para a súa execución, e co Decreto da Xunta de Galicia 79/2023, do 22 de xuño, polo que se establece a estrutura orgánica das vicepresidencias e das consellerías da Xunta de Galicia, e coas demais disposicións legais autonómicas pertinentes,</p>
    <h2>RESOLVO:</h2>
    <p>Nomear as persoas rexistradoras comprendidas na citada resolución e que no anexo se relacionan para prover os rexistros vacantes radicados no territorio da Comunidade Autónoma de Galicia.</p>
    <p>Santiago de Compostela, 17 de outubro de 2023 </p>
    <footer><p>Diego Calvo Pouso<br>Vicepresidente primeiro e conselleiro de Presidencia, <br>Xustiza e Deportes</p></footer>
    <h2>ANEXO</h2>
    <p>• Beatriz María Belmar Madrid, aspirante número 7, para o Rexistro de Arzúa.</p>
    <p>• Adriana Cendón Gago, aspirante número 20, para o Rexistro do Carballiño-Ribadavia.</p>
    <p>• Paloma Sales García, aspirante número 33, para o Rexistro de Ortigueira.</p>
    <p>• Álvaro Romero Rodríguez, aspirante número 34, para o Rexistro de Chantada.</p>

