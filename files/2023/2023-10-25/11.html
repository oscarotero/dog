---
date: '2023-10-25'
id: G0690-171023-0004
page: 58607
number: 203
agency: 'Vicepresidencia Primeira e Consellería de Presidencia, Xustiza e Deportes'
section: IV. Oposicións e concursos.
title: >-
  ORDE do 17 de outubro de 2023 pola que se modifica a Orde do 19 de abril de
  2023 pola que se aproban as bases xerais reguladoras e se convocan o proceso
  selectivo de acceso por promoción interna e o proceso de provisión por
  mobilidade nos corpos de policía local de Galicia, escala básica, categoría de
  oficial (códigos de procedemento PR461C e PR461H).
range: Orde
url: >-
  https://www.xunta.gal/dog/Publicados/2023/20231025/AnuncioG0690-171023-0004_gl.html
---
<p>Mediante a Orde do 19 de abril de 2023 aprobáronse as bases xerais reguladoras e convocouse o proceso selectivo de acceso por promoción interna e o proceso de provisión por mobilidade nos corpos de policía local de Galicia, escala básica, categoría de oficial (DOG núm. 86, do 5 de maio).</p>
    <p>Esta orde inclúe no anexo IV unha táboa cos méritos que se terán en conta na fase de concurso do proceso de acceso por promoción interna e a súa correspondente valoración. Neste sentido, o artigo 80.3 da Lei<em> </em>2/2015, do 29 de abril, do emprego público de Galicia, e o artigo 29 do Decreto<em> </em>15/2023, do 12 de xaneiro, polo que se desenvolve a Lei<em> </em>4/2007 de coordinación de policías locais de Galicia, establecen a necesidade de incluír unha puntuación específica para as situacións de maternidade, paternidade e coidado de familiares. Na referida táboa de méritos do anexo IV da orde non se incluíu ningunha epígrafe que puntuase estas situacións.</p>
    <p>Deste modo, resulta necesario modificar a táboa de méritos da fase de concurso de acceso por promoción interna e incluír unha epígrafe que valore o exercicio de dereitos de conciliación polas persoas aspirantes, xa que esta modificación só afecta o procedemento de promoción interna (PR461C).</p>
    <p>O prazo de presentación de solicitudes rematou o día 20 de xuño de 2023, polo que procede conceder un novo prazo que permita ás persoas aspirantes admitidas achegar a documentación xustificativa pertinente, de ser o caso.</p>
    <p>En consecuencia co exposto, e de conformidade co establecido no Decreto<em> </em>115/2017, do 17 de novembro, polo que se regula a cooperación da Administración xeral da Comunidade Autónoma de Galicia cos concellos na selección dos membros dos corpos de policía local, vixilantes municipais e auxiliares de policía local (<em>Diario Oficial de Galicia</em> núm. 222, do 22 de novembro), esta vicepresidencia primeira, en virtude da competencia asumida para o efecto,</p>
    <h2>DISPÓN:</h2>
    <p>Artigo 1. <em>Modificación da Orde do 19 de abril de 2023 pola que se aproban as bases xerais reguladoras e se convocan o proceso selectivo de acceso por promoción interna e o proceso de provisión por mobilidade nos corpos de policía local de Galicia, escala básica, categoría de oficial (códigos de procedemento PR461C e PR461H)</em></p>
    <p>A Orde do 19 de abril de 2023 pola que se aproban as bases xerais reguladoras e se convocan o proceso selectivo de acceso por promoción interna e o proceso de provisión por mobilidade nos corpos de policía local de Galicia, escala básica, categoría de oficial, modifícase nos seguintes termos:</p>
    <p>Completar o anexo IV de táboa de méritos da fase de concurso de acceso por promoción interna, engadindo a epígrafe 7 para valorar o exercicio de dereitos de conciliación nos cinco anos anteriores, que queda como se detalla a seguir:</p>
    <h2>ANEXO IV</h2>
    <h3>Táboa de méritos fase de concurso do proceso de acceso<br>por promoción interna (PR461C)</h3>
    <table>
     <thead>
      <tr>
       <td>Epígrafes</td>
       <td>Descrición dos méritos que se van valorar</td>
       <td colspan="2">Valoración parcial&lt;br&gt;(en puntos)</td>
       <td>Valoración máxima por epígrafe</td>
      </tr>
     </thead>
     <tbody>
      <tr>
       <td rowspan="4">1. Titulacións académicas oficiais</td>
       <td>– Título universitario de posgrao, doutor ou equivalente.</td>
       <td colspan="2">3,00</td>
       <td rowspan="4">4,00 puntos</td>
      </tr>
      <tr>
       <td>–Título universitario de grao, licenciado, arquitecto, enxeñeiro ou equivalente.</td>
       <td colspan="2">2,00</td>
      </tr>
      <tr>
       <td>–Técnico superior, diplomado universitario, enxeñeiro técnico, arquitecto técnico, diplomado superior en Criminoloxía, Ciencias Policiais ou equivalente.</td>
       <td colspan="2">1,50</td>
      </tr>
      <tr>
       <td>– Bacharelato técnico ou equivalente.</td>
       <td colspan="2">0,50</td>
      </tr>
      <tr>
       <td rowspan="3">2. Antigüidade como funcionario de carreira</td>
       <td>– Cada ano de servizo, ou fracción superior a seis (6) meses, nos corpos de policía local.</td>
       <td colspan="2">0,20</td>
       <td rowspan="3">4,00 puntos</td>
      </tr>
      <tr>
       <td>– Cada ano de servizo, ou fracción superior a seis (6) meses, noutro corpo de seguridade.</td>
       <td colspan="2">0,10</td>
      </tr>
      <tr>
       <td>– Cada ano de servizo, ou fracción superior a seis (6) meses, noutro corpo de calquera Administración pública.</td>
       <td colspan="2">0,05</td>
      </tr>
      <tr>
       <td rowspan="16">3. Formación profesional e docencia</td>
       <td>Como alumno de Agasp ou en actividades conveniadas:</td>
       <td>AS</td>
       <td>AP</td>
       <td rowspan="16">8,00 puntos</td>
      </tr>
      <tr>
       <td>– Cada hora en actividades de tipo presencial.</td>
       <td>0,015</td>
       <td>0,025</td>
      </tr>
      <tr>
       <td>– Cada hora en actividades de formación en liña.</td>
       <td>0,010</td>
       <td>0,020</td>
      </tr>
      <tr>
       <td>Como alumno noutras actividades alleas á Agasp:</td>
       <td></td>
       <td></td>
      </tr>
      <tr>
       <td>– Cursos ou actividades ata 20 horas.</td>
       <td>0,20</td>
       <td>0,30</td>
      </tr>
      <tr>
       <td>– Cursos ou actividades entre 21 e 40 horas.</td>
       <td>0,35</td>
       <td>0,50</td>
      </tr>
      <tr>
       <td>– Cursos ou actividades entre 41 e 70 horas.</td>
       <td>0,45</td>
       <td>0,65</td>
      </tr>
      <tr>
       <td>– Cursos ou actividades entre 71 e 100 horas.</td>
       <td>0,50</td>
       <td>0,75</td>
      </tr>
      <tr>
       <td>– Cursos ou actividades entre 101 e 200 horas</td>
       <td>0,75</td>
       <td>1,00</td>
      </tr>
      <tr>
       <td>– Cursos ou actividades de máis de 200 horas.</td>
       <td>1,00</td>
       <td>1,30</td>
      </tr>
      <tr>
       <td>Como profesor da Agasp ou en actividades conveniadas:</td>
       <td colspan="2"></td>
      </tr>
      <tr>
       <td>– Cada hora en actividades de tipo presencial.</td>
       <td colspan="2">0,020</td>
      </tr>
      <tr>
       <td>– Cada hora en actividades de formación en liña</td>
       <td colspan="2">0,015</td>
      </tr>
      <tr>
       <td>Como profesor noutras actividades alleas á Agasp:</td>
       <td colspan="2"></td>
      </tr>
      <tr>
       <td>– Cada hora en actividades de tipo presencial.</td>
       <td colspan="2">0,015</td>
      </tr>
      <tr>
       <td>– Cada hora en actividades de formación en liña.</td>
       <td colspan="2">0,010</td>
      </tr>
      <tr>
       <td rowspan="5">4. Distincións e recompensas oficiais</td>
       <td>– Placa individual ao mérito da policía local.</td>
       <td colspan="2">2,00</td>
       <td rowspan="5">2,00 puntos</td>
      </tr>
      <tr>
       <td>– Placa colectiva ao mérito da policía local.</td>
       <td colspan="2">1,50</td>
      </tr>
      <tr>
       <td>– Medalla ao mérito da policía local.</td>
       <td colspan="2">1,00</td>
      </tr>
      <tr>
       <td>– Medalla ou cruz ao mérito policial doutros corpos.</td>
       <td colspan="2">0,75</td>
      </tr>
      <tr>
       <td>– Distincións do órgano colexiado competente do concello.</td>
       <td colspan="2">0,25</td>
      </tr>
      <tr>
       <td rowspan="9">5. Idiomas</td>
       <td>Coñecemento de idiomas, distintos do español e do galego, acreditados por certificado de escola oficial de idiomas.</td>
       <td colspan="2"></td>
       <td rowspan="9">4,00 puntos</td>
      </tr>
      <tr>
       <td>A) Ciclos:</td>
       <td colspan="2"></td>
      </tr>
      <tr>
       <td>– Certificado de superación do ciclo elemental.</td>
       <td colspan="2">1,00</td>
      </tr>
      <tr>
       <td>– Certificado de superación do ciclo superior.</td>
       <td colspan="2">2,00</td>
      </tr>
      <tr>
       <td>B) Niveis:</td>
       <td colspan="2"></td>
      </tr>
      <tr>
       <td>– Certificado superación nivel básico.</td>
       <td colspan="2">0,65</td>
      </tr>
      <tr>
       <td>– Certificado superación nivel intermedio.</td>
       <td colspan="2">1,30</td>
      </tr>
      <tr>
       <td>– Certificado superación nivel avanzado.</td>
       <td colspan="2">2,00</td>
      </tr>
      <tr>
       <td>Só se terá en conta o ciclo ou nivel de máis valor dos que se acrediten.</td>
       <td colspan="2"></td>
      </tr>
      <tr>
       <td rowspan="10">6. Lingua galega</td>
       <td>Coñecemento da lingua galega, segundo acreditación:</td>
       <td colspan="2"></td>
       <td rowspan="10">2,00 puntos</td>
      </tr>
      <tr>
       <td>– Celga 1.</td>
       <td colspan="2">0,25</td>
      </tr>
      <tr>
       <td>– Celga 2.</td>
       <td colspan="2">0,50</td>
      </tr>
      <tr>
       <td>– Celga 3.</td>
       <td colspan="2">0,75</td>
      </tr>
      <tr>
       <td>– Celga 4.</td>
       <td colspan="2">1,00</td>
      </tr>
      <tr>
       <td>– Curso de iniciación.</td>
       <td colspan="2">0,75</td>
      </tr>
      <tr>
       <td>– Curso de perfeccionamento.</td>
       <td colspan="2">1,00</td>
      </tr>
      <tr>
       <td>– Curso de linguaxe administrativa nivel medio.</td>
       <td colspan="2">1,50</td>
      </tr>
      <tr>
       <td>– Curso de linguaxe administrativa nivel superior.</td>
       <td colspan="2">2,00</td>
      </tr>
      <tr>
       <td>Só se terán en conta o título de máis nivel dos que se acrediten.</td>
       <td colspan="2"></td>
      </tr>
      <tr>
       <td rowspan="5">7. Exercicio de dereitos de conciliación nos cinco anos anteriores</td>
       <td>– Permiso por parto, adopción ou acollemento (artigos&amp;nbsp;121 e 122 LEPG).</td>
       <td colspan="2">0,2 puntos/permiso</td>
       <td rowspan="5">1,00 punto</td>
      </tr>
      <tr>
       <td>– Permiso do outro proxenitor por nacemento, acollemento ou adopción dun fillo (artigo 124 LEPG).</td>
       <td colspan="2">0,2 puntos/permiso</td>
      </tr>
      <tr>
       <td>– Redución de xornada do artigo 106.2.a) e b) da LEPG.</td>
       <td colspan="2">0,04 puntos/mes</td>
      </tr>
      <tr>
       <td>– Excedencia para o coidado de familiares.</td>
       <td colspan="2">0,04 puntos/mes</td>
      </tr>
      <tr>
       <td>Os meses serán computados por días naturais (30 días)</td>
       <td colspan="2"></td>
      </tr>
     </tbody>
    </table>
    <p>Artigo 2. <em>Prazo de presentación de documentación xustificativa</em></p>
    <p>As persoas aspirantes incluídas na relación definitiva de persoas admitidas no proceso de acceso por promoción interna dispoñen dun prazo de 5 días hábiles, computados a partir do día seguinte ao da publicación desta orde no <em>Boletín Oficial del Estado</em>, para presentaren a documentación xustificativa dos méritos correspondentes á epígrafe engadida mediante o artigo 1 desta orde. O anuncio desta modificación será publicado tamén nos boletíns provinciais das catro provincias galegas.</p>
    <p>Disposición adicional</p>
    <p>Para a valoración dos méritos alegados na quenda de concurso, terase en conta a data límite de presentación de instancias da Orde do 19 de abril de 2023 pola que se convocaba este proceso selectivo (20 de xuño de 2023).</p>
    <p>Disposición derradeira primeira. <em>Recursos</em></p>
    <p>Esta orde pon fin á vía administrativa e contra ela as persoas interesadas poderán presentar recurso potestativo de reposición ante a persoa titular da consellería competente en materia de seguridade, no prazo dun mes, contado desde o día seguinte ao da súa publicación no DOG, consonte a Lei<em> </em>39/2015, do 1 de outubro, ou impugnala directamente ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde a mesma data, consonte a Lei<em> </em>29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 17 de outubro de 2023</p>
    <footer><p>Diego Calvo Pouso<br>Vicepresidente primeiro e conselleiro de Presidencia, Xustiza e Deportes</p></footer>

