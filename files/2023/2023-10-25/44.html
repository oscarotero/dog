---
date: '2023-10-25'
id: U500-031023-0001
page: 58671
number: 203
agency: Universidade de Vigo
section: VI. Anuncios. a) Administración autonómica.
title: >-
  RESOLUCIÓN do 29 de setembro de 2023 pola que se anuncia o alleamento dunha
  autocaravana mediante poxa á alza (expediente de contratación P4/23).
range: Resolución
url: >-
  https://www.xunta.gal/dog/Publicados/2023/20231025/AnuncioU500-031023-0001_gl.html
---
<p>Con data do 22 de setembro de 2023, declarouse a desafectación do ben descrito e ordenouse o seu alleamento, mediante resolución do órgano de contratación da Universidade de Vigo. Ao citado expediente engadíuselle o prego de condicións, co informe da Asesoría Xurídica, o informe da Vicerreitoría de Investigación, no cal se indica que o vehículo xa non é necesario para os fins que motivaron a súa adquisición, e as características do vehículo, todo co informe, en fase de fiscalización previa, do Servizo de Control Interno.</p>
    <p>Identificación do ben: o vehículo obxecto de alleamento é unha autocaravana marca GIOTTILINE, tipo GLF2, variante DAMT 6301 C, con matrícula 3697-HLX.</p>
    <p>Para cumprir o disposto no artigo 66 do Regulamento para a execución do patrimonio da Comunidade autónoma galega (Decreto 50/1989), remítese este anuncio.</p>
    <p>Sistema de adxudicación e tipo de contrato: poxa á alza/patrimonial.</p>
    <p>Presentación de solicitudes: concederase un prazo de vinte (20) días hábiles, contados desde o día seguinte ao de publicación do anuncio no DOG, para presentar ofertas. A documentación presentarase no Rexistro Xeral da Universidade de Vigo (das 9.00 ás 14.00 horas, de luns a venres), dirixido ao Servizo de Xestión Económica e Contratación. Da presentación entregaráselle xustificante ao licitador. A dita documentación poderase presentar igualmente en calquera dos lugares establecidos no artigo 16.4 da Lei 39/2015, do 1 de outubro, do procedemento administrativo común das administracións públicas, e dirixida á Universidade de Vigo, Servizo de Xestión Económica e Contratación.</p>
    <p>Tipo de licitación: prezo de saída do ben (25.620 euros, IVE excluído), a partir do cal se efectuarán as ofertas equivalentes ou á alza; non se admitirá, en consecuencia, ninguna oferta por importe inferior ao tipo de licitación.</p>
    <p>Composición da Mesa de Poxa: </p>
    <p>a) Presidencia: persoa que ocupe a Dirección da Área de Infraestruturas e Prevención, que poderá ser suplida en caso de vacante, ausencia ou enfermidade pola persoa que designe o reitor: José Carlos Caamaño Martínez.</p>
    <p>b) Vogal: o presidente do Consello Social ou persoa en quen delegue. Delegado: Jesús Graña Nogueiras.</p>
    <p>c) Vogal: o responsable do Parque Móbil da UVigo: Cándido Rodríguez Hermández.</p>
    <p>d) Vogal: a xefa do Servizo de Asesoría Xurídica ou letrado/a deste: María José Pousa Crespo; letrados: Andrés Dapena Paz e Cristina Piñón García.</p>
    <p>e) Vogal: a xefa de Servizo de Control Interno ou funcionario/a do Servizo que a substitúa: Margarita Cabaleiro Soto; substitutos: María Teresa Reigosa Alonso e Arturo Losada Rodríguez.</p>
    <p>f) Secretario/a: o xefe de Servizo de Xestión Económica ou funcionario/a do Servizo que o substitúa: Jesús Bello Condide; substitutos: Alberto López Abel e Sergio Amador Pajares Domínguez.</p>
    <p>Para a válida constitución da Mesa será suficiente coa asistencia do/da presidente/a e secretario/a e de representantes do Servizo de Control Interno e de Asesoría Xurídica.</p>
    <p>A composición concreta da Mesa determinarase en cada acta das sesións desta en que se aborden asuntos relacionados con este expediente. </p>
    <p>De cada sesión da Mesa levantarase a acta, que deberá ser asinada por todos os asistentes.</p>
    <p>O que se notifica para coñecemento xeral de todas as persoas interesadas no procedemento.</p>
    <p>Vigo, 29 de setembro de 2023</p>
    <footer><p>O reitor<br>P.D. (Resolución reitorial do 26.5.2020; DOG do 4 de xuño)<br>Yolanda Trinidad Lesmes Romero <br>Xerente da Universidade de Vigo</p></footer>

