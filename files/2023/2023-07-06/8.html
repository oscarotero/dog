---
date: '2023-07-06'
id: G0426-300623-0003
page: 41751
number: 128
agency: Consellería do Medio Rural
section: III. Outras disposicións.
title: >-
  ORDE do 29 de xuño de 2023 pola que se amplía a dotación orzamentaria da Orde
  do 30 de decembro de 2022 pola que se establecen as bases reguladoras para a
  concesión de indemnizacións polo sacrificio obrigatorio de animais en
  execución de programas e actuacións oficiais de vixilancia, loita, control e
  erradicación das súas enfermidades, e se convocan para o ano 2023 (código de
  procedemento MR553C).
range: Orde
url: >-
  https://www.xunta.gal/dog/Publicados/2023/20230706/AnuncioG0426-300623-0003_gl.html
---
<p>O 25 de xaneiro de 2023 publicouse no <em>Diario Oficial de Galicia</em> número 17 a Orde do 30 de decembro de 2022 pola que se establecen as bases reguladoras para a concesión de indemnizacións polo sacrificio obrigatorio de animais en execución de programas e actuacións oficiais de vixilancia, loita, control e erradicación das súas enfermidades, e se convocan para o ano 2023 (código de procedemento MR553C).</p>
    <p>O artigo 30.1 desta orde establece que as indemnizacións polo sacrificio obrigatorio de animais se financiarán cunha dotación orzamentaria total de seiscentos setenta e catro mil novecentos vinte e catro euros (674.924 €), nas seguintes aplicacións dos orzamentos xerais da Comunidade Autónoma de Galicia para o ano 2023:</p>
    <table>
     <tbody>
      <tr>
       <td>14.04.713E.770.0 (CP 2012 00748)</td>
       <td>673.200 €</td>
      </tr>
      <tr>
       <td>14.04.713E.760.0 (CP 2012 00748)</td>
       <td>1.724 €</td>
      </tr>
     </tbody>
    </table>
    <p>O artigo 30.3 prevé que a Consellería do Medio Rural, excepcionalmente, terá a posibilidade de ampliar o crédito fixado na convocatoria da orde cando o aumento veña derivado dunha xeración, ampliación ou incorporación de crédito, e ao abeiro do artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia.</p>
    <p>Co obxecto de poder tramitar as solicitudes de indemnizacións presentadas que cumpren cos requisitos, e debido a que a dotación orzamentaria inicial resulta insuficiente, procede ampliar o crédito orzamentario inicial para levar a termo o procedemento de concesión das indemnizacións por sacrificio obrigatorio de animais, durante o ano 2023.</p>
    <p>En virtude do exposto, de conformidade co disposto no artigo 30.1.3 do Estatuto de autonomía de Galicia, e en uso das facultades que me confiren os artigos 7 e 14 da Lei 9/2007, do 13 de xuño, de subvencións de Galicia, e a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>ACORDO:</h2>
    <p>Artigo único. <em>Ampliación da dotación orzamentaria</em></p>
    <p>1. Amplíase a dotación orzamentaria da Orde do 30 de decembro de 2022 pola que se establecen as bases reguladoras para a concesión de indemnizacións polo sacrificio obrigatorio de animais en execución de programas e actuacións oficiais de vixilancia, loita, control e erradicación das súas enfermidades, e se convocan para o ano 2023 (código de procedemento MR553C), polo importe total dun millón douscentos corenta e tres mil setecentos sesenta e seis euros con sesenta céntimos (1.243.766,60 €), para o ano 2023.</p>
    <p>2. O crédito orzamentario increméntase como segue:</p>
    <table>
     <tbody>
      <tr>
       <td>14. 04. 713E 770. 0 (CP 2012 00748)</td>
       <td>1.239.979,22 €</td>
      </tr>
      <tr>
       <td>14. 04. 713E 760. 0 (CP 2012 00748)</td>
       <td>3.787,38 €</td>
      </tr>
     </tbody>
    </table>
    <p>3. O importe total nas aplicacións orzamentarias, unha vez efectuado este incremento, é o seguinte:</p>
    <table>
     <tbody>
      <tr>
       <td>14.04. 713E 770. 0 (CP 2012 00748)</td>
       <td>1.913.179,22 €</td>
      </tr>
      <tr>
       <td>14. 04. 713E 760. 0 (CP 2012 00748)</td>
       <td>5.511,38 €</td>
      </tr>
     </tbody>
    </table>
    <p>A dotación orzamentaria total da orde queda cun importe de 1.918.690,60 euros para a anualidade 2023.</p>
    <p>4. En todo caso, a concesión das indemnizacións reguladas na citada orde estará limitada ás dispoñibilidades orzamentarias.</p>
    <p>5. A ampliación da dotación orzamentaria non afecta o prazo de presentación de solicitudes establecido na Orde do 30 de decembro de 2022.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 29 de xuño de 2023</p>
    <footer><p>José González Vázquez<br>Conselleiro do Medio Rural</p></footer>

