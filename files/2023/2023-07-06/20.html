---
date: '2023-07-06'
id: V0653-150623-0003
page: 41895
number: 128
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 14 de xuño de 2023, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello de Catoira (expediente IN407A 2023/243-4).
range: Resolución
url: >-
  https://www.xunta.gal/dog/Publicados/2023/20230706/AnuncioV0653-150623-0003_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América, 38, 28028 Madrid.</p>
    <p>Denominación: LMTS e CS Monte das Lombas.</p>
    <p>Situación: Catoira.</p>
    <p>Características técnicas:</p>
    <p>Liña de media tensión subterránea (LMTS) a 20 kV, con condutor RHZ1 en dúas actuacións. A primeira é de 22 metros, con orixe no apoio existente HV-1000-13, con matrícula 9WKFREV4 da LMT VAR808B Catoira 8, mediante un paso aéreo subterráneo, e final no centro de seccionamento (CS) proxectado Monte das Lombas. A segunda actuación é de 94 metros, con orixe no centro de seccionamento proxectado Monte das Lombas e final no apoio existente HV-1000-13, con matrícula 9WK62N6G, mediante un paso aéreo subterráneo.</p>
    <p>Centro de seccionamento prefabricado, telecontrolado, con celas compactas e corte en SF6, tres celas de liña e unha de servizos auxiliares, situado na parcela con referencia catastral 36010A010201110000DZ, no lugar Monte das Lombas.</p>
    <p>A instalación está situada en Monte das Lombas, parroquia de Santa Baia de Oeste, no municipio de Catoira (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual. </p>
    <p>O proxecto encóntrase á disposición do público para a súa consulta no portal da Vicepresidencia Primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Durante o dito período, calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 14 de xuño de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <p>Nº de expediente: IN407A 2023/243-4.</p>
    <p>Denominación: LMTS e CS Monte das Lombas.</p>
    <p>Concello: Catoira.</p>
    <table>
     <tbody>
      <tr>
       <td rowspan="2">Nº</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titular</td>
       <td rowspan="2">CS (m2)</td>
       <td colspan="2">Afeccións</td>
      </tr>
      <tr>
       <td>ml sub.</td>
       <td>m2 sub.</td>
      </tr>
      <tr>
       <td>1</td>
       <td>Monte das Lombas</td>
       <td>Rústico</td>
       <td>36010A010201110000DZ</td>
       <td>Descoñecido/a</td>
       <td>15,50</td>
       <td>26,00</td>
       <td>79,00</td>
      </tr>
     </tbody>
    </table>

