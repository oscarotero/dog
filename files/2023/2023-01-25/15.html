---
date: '2023-01-25'
id: G0192-170123-0001
page: 8664
number: 17
agency: Instituto de Estudos do Territorio
section: III. Outras disposicións.
title: >-
  RESOLUCIÓN do 16 de xaneiro de 2023 pola que se dá publicidade aos convenios
  subscritos no terceiro cuadrimestre do ano 2022.
range: Resolución
url: >-
  https://www.xunta.gal/dog/Publicados/2023/20230125/AnuncioG0192-170123-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno, impón a cada consellería ou entidade da Xunta de Galicia a obriga de remitir, para a súa publicación no Diario Oficial de Galicia, unha relación dos convenios subscritos referida ao cuadrimestre anterior.</p>
    <p>En consecuencia, e para dar cumprimento a esta obriga,</p>
    <h2>DISPOÑO:</h2>
    <p>Artigo único. Dar publicidade á relación dos convenios subscritos polo Instituto de Estudos do Territorio no terceiro cuadrimestre do ano 2022, que se incorpora como anexo a esta resolución.</p>
    <p>Santiago de Compostela, 16 de xaneiro de 2023</p>
    <footer><p>Enrique Luis de Salvador Sánchez<br>Director do Instituto de Estudos do Territorio</p></footer>
    <h2>ANEXO</h2>
    <table>
     <thead>
      <tr>
       <td>Convenio</td>
       <td>Obxecto do convenio</td>
       <td>Achega económica do IET</td>
       <td>Data de sinatura</td>
      </tr>
     </thead>
     <tbody>
      <tr>
       <td>3ª addenda ao convenio de colaboración entre o organismo autónomo Instituto de Estudos do Territorio, o Consorcio Turismo Ribeira Sacra e a Federación Galega de Municipios e Provincias polo que se aproba o Pacto pola paisaxe para a protección, xestión e ordenación da paisaxe na futura área de especial interese paisaxístico 05-03 Ribeira Sacra.</td>
       <td>Modificación da cláusula sexta do convenio, asinado o 5.10.2020, co fin de ampliar o prazo de xustificación das actuacións previstas para o ano 2022 do 30.10.2022 ata o 30.11.2022, e do seu anexo: bases para a elaboración do documento técnico no seu punto 2 «contido xeral do documento», na alínea d.5) «mellora dos itinerarios de interese paisaxístico con valores panorámicos».</td>
       <td>Sen achega económica</td>
       <td>14.9.2022</td>
      </tr>
      <tr>
       <td>2ª addenda ao convenio de colaboración entre o organismo autónomo Instituto de Estudos do Territorio, a Axencia de Infraestruturas de Galicia, o Consorcio Turismo Ribeira Sacra, a Deputación de Lugo e a Deputación de Ourense para a execución do Plan de acción da paisaxe na Ribeira Sacra.</td>
       <td>Modificación da cláusula oitava do convenio, asinado o 22.9.2021, dándolle unha nova redacción –documentación xustificativa da execución e gastos–, co obxecto de ampliar o prazo de xustificación da anualidade 2022 do 15 ao 30 de novembro de 2022.</td>
       <td>Sen achega económica</td>
       <td>22.9.2022</td>
      </tr>
      <tr>
       <td>Prórroga do acordo de colaboración entre o Instituto de Estudos do Territorio e a Axencia Tributaria de Galicia para a elaboración de determinacións na base de datos xeográfica empregada pola Axencia Tributaria de Galicia na comprobación de valores de inmobles de natureza rústica.</td>
       <td>Prorrogar catro anos máis o acordo de colaboración, que foi asinado o 26 de novembro de 2018, de conformidade co previsto na súa cláusula sexta.</td>
       <td>Sen achega económica</td>
       <td>22.11.2022</td>
      </tr>
     </tbody>
    </table>

