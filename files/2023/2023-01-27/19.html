---
date: '2023-01-27'
id: G0198-200123-0001
page: 9745
number: 19
agency: Axencia Galega de Innovación
section: III. Outras disposicións.
title: >-
  RESOLUCIÓN do 19 de xaneiro de 2023 pola que se dá publicidade dos convenios
  de colaboración subscritos no terceiro cuadrimestre do ano 2022.
range: Resolución
url: >-
  https://www.xunta.gal/dog/Publicados/2023/20230127/AnuncioG0198-200123-0001_gl.html
---
<p>O artigo 15.2 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro), impón a cada consellería ou entidade da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Darlle publicidade á relación dos convenios subscritos pola Axencia Galega de Innovación nos meses de setembro, outubro, novembro e decembro do ano 2022, que se incorpora no anexo I desta resolución.</p>
    <p>Santiago de Compostela, 19 de xaneiro de 2023</p>
    <footer><p>Patricia Argerey Vilar<br>Directora da Axencia Galega de Innovación</p></footer>
    <h2>ANEXO I</h2>
    <h2>Convenios de colaboración subscritos pola Axencia Galega de Innovación nos meses de setembro, outubro, novembro e decembro de 2022</h2>
    <table>
     <thead>
      <tr>
       <td>Convenio</td>
       <td>Data de sinatura</td>
       <td>Importe total (€)</td>
      </tr>
     </thead>
     <tbody>
      <tr>
       <td>Convenio de colaboración entre a Axencia Galega de Innovación, a Universidade de Santiago de Compostela e a Universidade de Vigo para o desenvolvemento do máster en Sistemas Aéreos non Tripulados.</td>
       <td>26.9.2022</td>
       <td>6.000 €</td>
      </tr>
      <tr>
       <td>Convenio de colaboración entre a Axencia Galega de Innovación, a Consellería de Cultura, Educación, Formación Profesional e Universidades, a Universidade de Santiago de Compostela e a Universidade de Vigo para fomentar a actividade investigadora do persoal investigador finalista nas convocatorias de axudas do ERC no marco do programa Horizon Europe.</td>
       <td>26.10.2022</td>
       <td>199.980 €</td>
      </tr>
      <tr>
       <td>Addenda ao convenio de colaboración entre a Axencia Galega de Innovación e a Universidade de Santiago de Compostela para regular as condicións da axuda destinada á actualización e ampliación da Plataforma Innopharma da USC, susceptible de financiamento pola Unión Europea no marco do eixe REACT-UE do programa operativo Feder Galicia 2014-2020, como parte da resposta da Unión Europea á pandemia da COVID-19.</td>
       <td>28.10.2022</td>
       <td>Sen achega económica</td>
      </tr>
      <tr>
       <td>Addenda ao convenio de colaboración entre a Axencia Galega de Innovación e o Instituto Tecnolóxico de Galicia (ITG) para a adquisición de equipamento e desenvolvemento de obra civil para a posta en marcha da infraestrutura de investigación «GALAXY-LAB».</td>
       <td>21.11.2022</td>
       <td>Sen achega económica</td>
      </tr>
      <tr>
       <td>Segunda addenda ao convenio de colaboración entre a Axencia Galega de Innovación, a Universidade de Santiago de Compostela e a Universidade de Vigo para fomentar a actividade investigadora do persoal investigador universitario beneficiario dunha axuda do ERC no marco do H2020.</td>
       <td>23.12.2022</td>
       <td>32.500 €</td>
      </tr>
      <tr>
       <td>Segunda addenda ao convenio de colaboración entre a Axencia Galega de Innovación e a Fundación Pública Galega Centro Tecnolóxico de Supercomputación de Galicia para regular as condicións da axuda destinada ao despregamento dunha infraestrutura baseada en tecnoloxías cuánticas da información que permita impulsar a I+D+i en Galicia, susceptible de financiamento pola Unión Europea no marco do eixe REACT-UE do programa operativo Feder Galicia 2014-2020, como parte da resposta da Unión Europea á pandemia da COVID-19.</td>
       <td>31.12.2022</td>
       <td>Sen achega económica</td>
      </tr>
     </tbody>
    </table>

