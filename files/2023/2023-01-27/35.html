---
date: '2023-01-27'
id: G0426-160123-0002
page: 9787
number: 19
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 10 de xaneiro de 2023, da Xefatura Territorial de Lugo, polo que se
  notifica a resolución para o emprazamento ante o Tribunal Superior de Xustiza
  de Galicia a todas as persoas interesadas no procedemento ordinario 7358/2022
  con motivo de recurso contra a resolución da solicitude de revisión de oficio
  relacionada co Acordo de concentración parcelaria da zona de Vilapedre
  (Vilalba, Lugo), así como para a remisión do expediente ao dito tribunal.
range: Anuncio
url: >-
  https://www.xunta.gal/dog/Publicados/2023/20230127/AnuncioG0426-160123-0002_gl.html
---
<p>Mediante oficio remitido polo TSXG no procedemento ordinario 7358/2022 orixinado polo recurso contencioso-administrativo interposto por María Balseiro Matovelle e Ovidio Rego Balseiro contra a resolución da solicitude de revisión de oficio do Acordo de concentración parcelaria da zona de Vilapedre (Vilalba, Lugo), ordenouse á Consellería do Medio Rural que proceda a notificar a resolución que acorde a remisión do expediente administrativo e a emprazar cantas persoas resulten interesadas no procedemento para que poidan comparecer como demandadas.</p>
    <p>De conformidade co disposto no artigo 45.1.a) da Lei 39/2015, do 1 de outubro, do procedemento administrativo común das administracións públicas, e por existir unha pluralidade indeterminada de persoas interesadas no procedemento referido, notifícaselles a estas, por medio do presente anuncio, a resolución pola que se acorda o dito emprazamento e a remisión do expediente ao dito tribunal.</p>
    <p>Deste xeito, e segundo o establecido no artigo 49.1 da Lei 29/1998, do 13 de xullo, da xurisdición contencioso-administrativa, as persoas interesadas poden comparecer ante o dito tribunal como demandadas no prazo de nove días.</p>
    <p>O contido da resolución incorpórase a este anuncio como anexo.</p>
    <p>Lugo, 10 de xaneiro de 2023</p>
    <footer><p>Mª Olga Iglesias Fontal<br>Xefa territorial de Lugo</p></footer>
    <h2>ANEXO</h2>
    <h3>Resolución da Xefatura Territorial da Consellería do Medio Rural de Lugo pola que se acorda a remisión do expediente administrativo correspondente ao recurso ordinario 7358/2022 que se segue ante o Tribunal Superior de Xustiza de Galicia, fronte á Resolución do 7 de setembro de 2022, do secretario xeral técnico da Consellería do Medio Rural, ditada por delegación do conselleiro, sobre a revisión de oficio relativa ao procedemento de concentración parcelaria de Vilapedre (Vilalba, Lugo) no expediente número STX: ROMR: 4/2019, e de emprazamento ás terceiras persoas interesadas no procedemento ordinario</h3>
    <p>Mediante oficio do 21 de decembro de 2022, do Tribunal Superior de Xustiza de Galicia, no procedemento ordinario 7358/2022, orixinado polo recurso contencioso-administrativo interposto por María Balseiro Matovelle e Ovidio Rego Balseiro, contra resolución ditada en expediente de revisión de oficio do procedemento de concentración parcelaria de Vilapedre (Vilalba, Lugo), ordenouse á Consellería do Medio Rural que proceda a notificar a resolución que acorde a remisión do expediente administrativo e a emprazar cantas persoas resulten interesadas no procedemento para que poidan comparecer como demandadas.</p>
    <p>O acordo de concentración parcelaria da zona de Vilapedre (Vilalba, Lugo) foi declarado acto administrativo firme por resolución da dirección xeral competente con data do 20 de xaneiro de 2014, os predios resultantes deste proceso foron inscritos no rexistro da propiedade e os títulos de propiedade entregados aos seus destinatarios.</p>
    <p>Non obstante as pretensións concretas dos recorrentes en relación cos predios adxudicados, solicítase a declaración de nulidade do acordo de concentración con retroacción de actuacións, polo que todas as persoas físicas e xurídicas afectadas por este procedemento son potenciais interesadas nos termos recollidos no artigo 21 da Lei reguladora da xurisdición contencioso-administrativa.</p>
    <p>En virtude de canto antecede, en uso das atribucións conferidas,</p>
    <h2>ACORDO:</h2>
    <p>Primeiro. Ordenar a remisión ao Tribunal Superior de Xustiza de Galicia do expediente administrativo correspondente ao recurso interposto por María Balseiro Matovelle e Ovidio Rego Balseiro, seguido como procedemento ordinario 7358/2022.</p>
    <p>Segundo. Emprazar todos os interesados no dito procedemento segundo o previsto no artigo 49 da Lei 29/1998, do 13 de xullo, da xurisdición contencioso-administrativa, co fin de que poidan comparecer como demandados ante o citado órgano xudicial en legal forma, no prazo de 9 días a partir do día seguinte ao da notificación da presente resolución.</p>
    <p>Terceiro. Acordar a notificación desta resolución a través da súa publicación no Diario Oficial de Galicia (DOG) por existir unha pluralidade indeterminada de persoas interesadas no procedemento referido, todo iso de conformidade co disposto no artigo 45, números 1.a) e 3, da Lei 39/2015, do 1 de outubro, do procedemento administrativo común das administracións públicas, e sen prexuízo das notificacións persoais que se consideren procedentes.</p>

