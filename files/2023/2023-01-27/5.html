---
date: '2023-01-27'
id: G0656-040123-0005
page: 9421
number: 19
agency: Consellería de Promoción do Emprego e Igualdade
section: III. Outras disposicións.
title: >-
  EXTRACTO da Orde do 5 de xaneiro de 2023 pola que se aproban as bases
  reguladoras para a concesión de subvencións destinadas á contratación de
  persoas mozas inscritas no Sistema nacional de garantía xuvenil no ámbito da
  Comunidade Autónoma de Galicia, a través dun programa de cooperación con
  organismos intermedios sen ánimo de lucro, para o asesoramento a empresas,
  cofinanciado polo Fondo Social Europeo, Programa operativo de emprego xuvenil
  2014-2020, e se procede á súa convocatoria para o ano 2023 (código de
  procedemento TR349Z).
range: Orde
url: >-
  https://www.xunta.gal/dog/Publicados/2023/20230127/AnuncioG0656-040123-0005_gl.html
---
<p>BDNS (Identif.): 671564.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Organismos intermedios beneficiarios sen ánimo de lucro</em></p>
    <p>1. Poderán ser beneficiarios das axudas e subvencións previstas nesta orde os organismos intermedios sen ánimo de lucro que se atopen inscritos no correspondente rexistro e dispoñan de centro de traballo en Galicia, entendendo por organismos intermedios sen ánimo de lucro os seguintes:</p>
    <p>– Asociacións empresariais sectoriais ou intersectoriais, incluídas as de carácter tecnolóxico.</p>
    <p>– Consellos reguladores de denominacións de orixe protexidas, de indicacións xeográficas protexidas e de agricultura ecolóxica.</p>
    <p>– Agrupacións industriais empresariais (con personalidade xurídica propia, sen ánimo de lucro e domiciliadas en Galicia), que representen un colectivo de empresas galegas.</p>
    <p>– Clústeres empresariais.</p>
    <p>– Asociacións de persoas autónomas.</p>
    <p>Segundo. <em>Obxecto</em></p>
    <p>Esta convocatoria ten por obxecto o financiamento de accións de fomento do emprego en colaboración con organismos intermedios sen ánimo de lucro (asociacións empresariais sectoriais ou multisectoriais, clústeres empresariais e consellos reguladores) para a contratación durante nove meses de persoas mozas, incluídas e que consten como beneficiarias no ficheiro do Sistema nacional de garantía xuvenil, no ámbito da Comunidade Autónoma de Galicia, co obxecto de proporcionarlles unha experiencia e práctica profesional que facilite a súa inserción laboral.</p>
    <p>Terceiro. <em>Bases reguladoras</em></p>
    <p>Orde do 5 de xaneiro de 2023 pola que se aproban as bases reguladoras para a concesión de subvencións destinadas á contratación de persoas mozas inscritas no Sistema nacional de garantía xuvenil no ámbito da Comunidade Autónoma de Galicia, a través dun programa de cooperación con organismos intermedios sen ánimo de lucro, para o asesoramento a empresas, cofinanciado polo Fondo Social Europeo, Programa operativo de emprego xuvenil 2014-2020, e se procede á súa convocatoria para o ano 2023 (código de procedemento TR349Z).</p>
    <p>Cuarto. <em>Requisitos dos servizos</em></p>
    <p>a) Que sexan prestados polos organismos intermedios beneficiarios en réxime de administración directa.</p>
    <p>b) Que se presten ou executen no ámbito da Comunidade Autónoma de Galicia.</p>
    <p>c) Que a duración dos contratos das persoas desempregadas que desenvolvan a prestación dos servizos en tarefas relacionadas co fin do organismo intermedio sexa, como mínimo, de 9 meses e a xornada a tempo completo.</p>
    <p>e) Que o organismo intermedio beneficiario dispoña de asignación orzamentaria suficiente para facerse cargo dos gastos non subvencionables ao abeiro desta orde.</p>
    <p>Quinto. <em>Importe</em></p>
    <p>Para a concesión desta axuda destínanse catro millóns douscentos corenta e catro mil douscentos cinco euros (4.244.205 €).</p>
    <p>Sexto. <em>Prazo de presentación de solicitudes</em></p>
    <p>O prazo para a presentación de solicitudes será dun mes, contado desde o día seguinte ao da publicación da presente orde no <em>Diario Oficial de Galicia</em>.</p>
    <p>Santiago de Compostela, 5 de xaneiro de 2023</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>

