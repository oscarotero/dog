---
date: '2023-01-27'
id: V0653-271222-0010
page: 9761
number: 19
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 27 de decembro de 2022, da Xefatura Territorial da Coruña, polo que
  se someten á información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de transporte de enerxía eléctrica no termo
  municipal de Arteixo (expediente IN407A 2022/222-1).
range: Acordo
url: >-
  https://www.xunta.gal/dog/Publicados/2023/20230127/AnuncioV0653-271222-0010_gl.html
---
<p>Expediente: IN407A 2022/222-1.</p>
    <p>Solicitante/promotora: Red Eléctrica de España, S.A.U.</p>
    <p>Denominación: ampliación da subestación 220 kV Sabón: nova reactancia.</p>
    <p>Termo municipal: Arteixo.</p>
    <p> 1. Obxecto da instalación:</p>
    <p>Solución destinada ao cumprimento das necesidades específicas de operación da rede de transporte.</p>
    <p> 2. Características técnicas:</p>
    <p>Ampliación do parque 220 kV da subestación Sabón, convencional de intemperie con tecnoloxía AIS, cunha configuración en dobre barra, consistente en:</p>
    <p> • Construción dunha nova posición que se denominará REA1 (posición de reactancia), que pasaría a ocupar a posición 12 dentro da disposición existente na subestación. As especificacións máis salientables da aparellaxe que se van instalar nesta nova posición, son:</p>
    <p>– Interruptor automático: tensión máis elevada para o material Um = 245 kV/intensidade nominal/límite térmica (corte): 3.150/50 kA. Tecnoloxía da cámara de corte: SF6.</p>
    <p>– Disposición dos condutores en tres niveis:</p>
    <p>– Embarrados baixos: conexións entre aparellaxe a 5,5/6 metros de altura. Realizaranse con tubo de aluminio.</p>
    <p>– Embarrados altos: barras principais de tubo de aluminio a 10 metros de altura, apoiadas sobre illadores soporte.</p>
    <p>– Tendidos altos: en condutor dúplex Al-Ac a 14,95 metros de altura.</p>
    <p>– Seccionador de barras: </p>
    <p>– Barras 1: de tipo rotativo de tres columnas e mando tripolar manual/intensidade nominal: 2.000 A.</p>
    <p>– Barras 2: de tipo pantógrafo e mando unipolar/intensidade nominal: 2.000 A.</p>
    <p>– Seccionador de posta a terra: tripolar, con coitela de posta a terra, de mando unipolar motorizado.</p>
    <p>– Equipos convencionais (pararraios-autoválvulas): tensión nominal: 198 kV/tensión de operación &gt; 152 kV/intensidade nominal de descarga: 10 kA.</p>
    <p>– Transformadores de intensidade e de tensión, de características conforme ao Real decreto 1110/2007, do 24 de agosto, polo que se aproba o Regulamento unificado de puntos de medida do sistema eléctrico.</p>
    <p>– Incorporación ao mallado de rede de terras superiores e inferiores e aos sistemas de control, protección, telecontrol e comunicacións (sistemas telexestionados) e servizos auxiliares da subestación.</p>
    <p>– Bastidor de relés.</p>
    <p>• Equipamento da nova posición anterior, coa instalación dunha reactancia trifásica con posta a terra, convencional de exterior, con refrixeración ONAN, de 220 kV de tensión nominal (tensión máis elevada para o material: 245 kV) e 100 MVAr de potencia, que se conectará a ambas as barras da subestación cunha configuración de estrela.</p>
    <p>• Localización das instalacións: subestación 220 kV Sabón, avenida da Prensa, s/n (estrada DP-0504). Polígono Industrial de Sabón, Arteixo. Termo municipal de Arteixo.</p>
    <p>• Orzamento: 1.759.789 €.</p>
    <p> 1. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto lei 23/2020, do 23 de xuño, polo que se aproban medidas en materia de enerxía e en outros ámbitos para a reactivación económica (BOE núm. 175, do 24 de xuño).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG nº 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa, do 16 de decembro de 1954 (BOE núm. 351, do 17 de decembro).</p>
    <p>Isto faise público para coñecemento xeral, das persoas propietarias dos predios que figuran na relación anexa a este acordo e das persoas titulares de dereitos reais e/ou intereses económicos sobre os bens afectados que se omitisen.</p>
    <p>Coa finalidade de poderen consultar a documentación, todas aquelas persoas ou entidades que se consideren afectadas poderán examinar o expediente nas seguintes dependencias:</p>
    <p> • Concello de Arteixo.</p>
    <p> • Servizo de Enerxía e Minas da Xefatura Territorial da Vicepresidencia Primeira e Consellería de Economía, Industria e Innovación da Coruña, (rúa Vicente Ferrer, nº 2, 2º andar, 15071 A Coruña) das 9.00 ás 14.00 horas, de luns a venres.</p>
    <p>De ser o caso, poderán presentar as alegacións ou observacións que consideren pertinentes no prazo de trinta (30) días contados, a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>Por outra banda, infórmase que para dar cumprimento ao disposto no artigo 44 da Lei 39/2015, do 1 de outubro, cando as persoas propietarias ou titulares de dereitos sobre predios afectados sexan descoñecidos, a notificación farase por medio dun anuncio publicado no <em>Boletín Oficial del Estado</em>.</p>
    <p>A Coruña, 27 de decembro de 2022</p>
    <footer><p>Isidoro Martínez Arca<br>Xefe territorial de A Coruña</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Ampliación da subestación 220 kV Sabón: nova reactancia.</p>
    <table>
     <tbody>
      <tr>
       <td>Parcela proxecto</td>
       <td>Propietario/titular</td>
       <td>Referencia catastral</td>
       <td>Superficie parcela (m2)</td>
       <td>Ocupación pleno dominio subestación (m2)</td>
       <td>Ocupación pleno dominio acceso (m2)</td>
       <td>Ocupación servidume soterrada (m2)</td>
       <td>Ocupación temporal (m2)</td>
      </tr>
      <tr>
       <td>1</td>
       <td>Naturgy Ciclos Combinados, S.L.</td>
       <td>0576501NH4907N0002DZ</td>
       <td>198.190</td>
       <td>1.126</td>
       <td>0</td>
       <td>0</td>
       <td>0</td>
      </tr>
      <tr>
       <td colspan="2">Natureza do terreo</td>
       <td colspan="6">Subestación eléctrica</td>
      </tr>
     </tbody>
    </table>

