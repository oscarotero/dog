---
date: '2023-03-10'
id: V0653-160223-0008
page: 17392
number: 49
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 17 de febreiro de 2023, da Xefatura Territorial de Lugo, polo que se
  somete a información pública a solicitude de autorización administrativa
  previa e de construción e o estudo de impacto ambiental do proxecto de
  execución do parque eólico Faro Modificado 1, no concello do Vicedo
  (expediente LU-11/130-EOL).
range: Acordo
url: >-
  https://www.xunta.gal/dog/Publicados/2023/20230310/AnuncioV0653-160223-0008_gl.html
---
<p>En cumprimento do disposto na Lei 24/2013, do 26 de decembro, do sector eléctrico, na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia e pola Lei 9/2021, do 25 de febreiro, de simplificación administrativa e de apoio á reactivación económica de Galicia, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 21/2013, do 9 de decembro, de avaliación ambiental, na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Antecedentes:</p>
    <p>– O 15.12.2021, Nieblagen, S.L. presentou solicitude de autorización administrativa de instalacións de produción de enerxía eléctrica para a modificación substancial do proxecto denominado Parque Eólico Faro (LU-11/130-EOL) ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), pola Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro) e polo artigo 39 da Lei 18/2021, do 27 de decembro, de medidas fiscais e administrativas (DOG núm. 251, do 31 de decembro).</p>
    <p>– Posteriormente, o 2.5.2022 e o 18.5.2022 achegaron documentación complementaria.</p>
    <p>– En resposta ao requirimento da Dirección Xeral de Planificación Enerxética e Recursos Naturais do 12.8.2022, o 26.8.2022, o 9.9.2022, o 13.10.2022, o 21.10.2022 e o 25.10.2022 a dita sociedade achegou documentación complementaria.</p>
    <p>– O 27.10.2022 notificóuselle desde a Dirección Xeral de Planificación Enerxética e Recursos Naturais á promotora o cumprimento dos requisitos indicados no artigo 29.2 da Lei 8/2009, do 22 de decembro.</p>
    <p>– O 27.10.2022 a dita Dirección Xeral de Planificación Enerxética e Recursos Naturais solicitou ao órgano competente en materia de ordenación do territorio e urbanismo o informe recollido no artigo 33.7 da Lei 8/2009.</p>
    <p>– En resposta á citada solicitude de informe, o 28.11.2022 a Dirección Xeral de Ordenación do Territorio e Urbanismo emitiu o informe de referencia do artigo 33.7 da Lei 8/2009, en que se indica que o aeroxerador cumpre a distancia mínima de 500 m a núcleos de poboación.</p>
    <p>– Con data do 11.1.2023 o promotor presentou o certificado ao que fai referencia o artigo 40.4 da Lei 8/2009, emitido polo Concello do Vicedo nesa mesma data.</p>
    <p>– Con data do 13.1.2023 e de acordo co artigo 33.9 da Lei 8/2009, esta xefatura territorial recibe o expediente achegado pola Dirección Xeral de Planificación Enerxética e Recursos Naturais, para continuar coa súa tramitación.</p>
    <p>As instalacións incluídas no proxecto descríbense a seguir: </p>
    <p>Solicitante/promotor: Nieblagen, S.L., NIF B7150115.</p>
    <p>Domicilio social: avenida da Coruña, 18, baixo, 15960 Ribeira (A Coruña).</p>
    <p>Denominación do proxecto de execución modificado: Parque Eólico Faro.</p>
    <p>Situación: concello do Vicedo.</p>
    <p>Áreas de Desenvolvemento Eólico (ADE): Faro.</p>
    <p>Potencia instalada: 3 MW.</p>
    <p>Número de aeroxeradores que se van instalar: 1.</p>
    <p>Produción neta anual estimada: 12.318 MWh/año.</p>
    <p>Orzamento total (execución material): 2.792.457,96 €.</p>
    <p> As instalacions situanse dentro da Poligonal definida polas seguintes coordenadas:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>A</td>
       <td>608.132,21</td>
       <td>4.841.659,64</td>
      </tr>
      <tr>
       <td>B</td>
       <td>608.128,00</td>
       <td>4.841.091,00</td>
      </tr>
      <tr>
       <td>C</td>
       <td>608.530,00</td>
       <td>4.841.016,00</td>
      </tr>
      <tr>
       <td>D</td>
       <td>609.077,65</td>
       <td>4.842.184,08</td>
      </tr>
      <tr>
       <td>E</td>
       <td>608.874,60</td>
       <td>4.842.285,60</td>
      </tr>
     </tbody>
    </table>
    <p>Coordenadas de localización do aeroxerador:</p>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>FAR 03B</td>
       <td>608.407,00</td>
       <td>4.841.388,00</td>
      </tr>
     </tbody>
    </table>
    <p>Características técnicas principais das instalacións:</p>
    <p>– 1 aeroxerador ENERCON E-115 EP3 E3 de 3.000 kW de potencia nominal, cunha altura de buxa de 87 m e cun diámetro de rotor de 115,7 m.</p>
    <p>– 1 centro de transformación de 4.500 kVA de potencia nominal e relación de transformación 0,63/20 KV, Dyn5, instalado no interior da góndola do aeroxerador, coas súas correspondentes paramentas de seccionamento, manobra e protección.</p>
    <p>– Camiños ou vías, con 5 m de largo mínimo e maioritariamente en sabura, para o acceso ao aeroxerador e ao edificio de control.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais. </p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.d) da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>– Proxecto de execución modificado, asinado polo Enxeñeiro Industrial Francisco Javier Bouza Cabarcos colexiado número 867 do ICOII de Galicia o 10.10.2022.</p>
    <p>– Estudo de impacto ambiental (EIA) (asinado 5.10.2022).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, de ser o caso, presentar as alegacións ou observacións que xulguen oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 29 46 47), así como no concello do Vicedo (Lugo). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/faro-modificado1</p>
    <p>Lugo, 17 de febreiro de 2023</p>
    <footer><p>Gustavo J. Casasola de Cabo<br>Xefe territorial de Lugo</p></footer>

