---
date: '2023-07-21'
id: G0692-280623-0006
page: 44857
number: 139
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de xuño de 2023, da Xefatura Territorial de Ourense, pola que
  se concede a autorización administrativa previa e de construción dunha
  instalación eléctrica no concello de Verín (expediente IN407A 2023/115-3).
range: Resolución
url: >-
  https://www.xunta.gal/dog/Publicados/2023/20230721/AnuncioG0692-280623-0006_gl.html
---
<p>Visto o expediente para o outorgamento das autorizacións administrativas previa e de construción das instalacións eléctricas que a seguir se describen, tal e como se recollen no proxecto asinado en marzo de 2022 pola enxeñeira técnica industrial Eva Pérez Boullón, colexiada núm. 2790 do COETI Santiago, quen acredita a súa habilitación e competencia mediante declaración responsable asinada na data sinalada.</p>
    <p>Solicitante: Sociedade Galega do Medioambiente, S.A.</p>
    <p>Domicilio: Morzos, 10, Cerceda, 15187 (A Coruña).</p>
    <p>Denominación: LMTS 20 kV e centro de seccionamento de compañía no polígono de Pazos, Verín (Ourense).</p>
    <p>Situación: polígono de Pazos, concello de Verín.</p>
    <p>Orzamento: 50.474,69 €.</p>
    <p>Características técnicas:</p>
    <p>• LMT soterrada, a 20 kV, de 30 m de lonxitude, en condutor RHZ1-2OL 12/20 kV 3×(1×240) mm2 Al, con orixe nos empalmes que se realizarán na LMT existente VII802 no treito entre a subestación de Verín e o CT 32KF9.</p>
    <p>• CS proxectado, en edificio prefabricado, con 3 celas de liña (2 telecontroladas) e unha cela de protección con trafo de tensión para servizos auxiliares.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ao proxecto e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante a conselleira de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 21 de xuño de 2023</p>
    <footer><p>Alicia María López Míguez<br>Xefa territorial de Ourense</p></footer>

