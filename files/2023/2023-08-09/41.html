---
date: '2023-08-09'
id: G1061-180723-1
page: 47956
number: 151
agency: Asomega
section: VI. Anuncios. c) Outros anuncios.
title: ANUNCIO polo que se convoca a XXIII edición do Premio Nóvoa Santos.
range: Anuncio
url: >-
  https://www.xunta.gal/dog/Publicados/2023/20230809/AnuncioG1061-180723-1_gl.html
---
<h2>Bases do XXIII Premio Nóvoa Santos</h2>
    <p>A Asociación de Médicos Gallegos Asomega, organiza o Premio Nóvoa Santos e convoca a súa XXIII edición.</p>
    <p>Roche Farma, S.A. colabora con Asomega nesta convocatoria.</p>
    <p>Bases do premio:</p>
    <p>1. Poderán propoñerse para este premio personalidades galegas relevantes, ou directamente vinculadas a Galicia, na medicina e/ou biomedicina, cuxo labor profesional ou científico teña un impacto nacional ou internacional e, en concreto, unha proxección cara a Galicia.</p>
    <p>2. As propostas dos candidatos serán realizadas por universidades, academias reais ou colexios profesionais de medicina, farmacia ou veterinaria, sociedades científicas, hospitais, fundacións, etc., ou un grupo mínimo de oito profesionais médicos e/ou biomédicos.</p>
    <p>3. As solicitudes irán acompañadas da seguinte documentación:</p>
    <p>a) Resumo do CV do candidato en formato electrónico (PDF).</p>
    <p>b) Un informe en que se aduzan os méritos do candidato nun máximo de cinco (5) follas (PDF).</p>
    <p>c) Ademais dos aspectos estritamente académico-curriculares e profesionais dos potenciais candidatos, avaliarase o seu compromiso coa sociedade galega, así como o impacto e influencia que cada un deles poidan exercer ou exercer sobre Galicia na súa actividade profesional na medicina en xeral e na galega en particular. O xurado terá tamén en consideración a relevancia da actividade desenvolvida polos candidatos, valorada en función das circunstancias sociais, sanitarias e asistenciais do momento.</p>
    <p>4. O galardoado aceptará o compromiso de impartir unha conferencia sobre o tema médico-sanitario que considere que lle permitiu acceder ao Premio, ademais da realizada no acto de entrega. </p>
    <p>Tamén se compromete a participar de forma activa na seguinte edición coa súa presenza física ou virtual no acto de entrega. Ademais, colaborará con Asomega na organización e execución de iniciativas de interese para ambas as partes: webinars, conferencias, entrevistas e artigos para a web da entidade, difusión nas súas redes de contidos de Asomega, etc. </p>
    <p>5. No momento da recepción do Premio Nóvoa Santos, o galardoado estará rexistrado como socio de Asomega.</p>
    <p>6. Non poderán ser candidatos os membros da Xunta Directiva.</p>
    <p>7. As solicitudes e documentación deberán enviarse por correo electrónico á atención da Secretaría Técnica de Asomega: info@asomega.es</p>
    <p>8. Data límite de presentación de candidaturas: 31 de outubro de 2023.</p>
    <p>Premio.</p>
    <p>1. O Premio Nóvoa Santos será outorgado polo xurado constituído pola Xunta Directiva de Asomega. O Comité Científico, logo de motivación razoada, elevará unha proposta coa candidatura máis idónea. Para a concesión do premio terá lugar unha reunión da Xunta Directiva e a súa deción, ante a cal non caberá recurso, darase a coñecer a continuación.</p>
    <p>2. O premio consistirá en 12.000 euros, un diploma e unha medalla conmemorativa do Premio Nóvoa Santos. A repartición do premio farase segundo os seguintes criterios:</p>
    <p>– O diploma, a medalla e o 50 % da contía (6.000 €) destinaranse integramente ao gañador.</p>
    <p>– O 25 % (3.000 €) destinarase a financiar un proxecto de investigación desenvolto por mozos investigadores galegos que será designado polo gañador, ou como axuda inicial para a realización dunha tese doutoral dirixida polo galardoado.</p>
    <p>– O 25 % (3.000 €) vincúlase á iniciativa Asomega Axuda: segundo o criterio do gañador do Premio, o importe destinarase a apoiar accións de institucións, asociacións e proxectos sen ánimo de lucro que favorezan os máis necesitados e impulsen a humanización na contorna da Comunidade Autónoma de Galicia.</p>
    <p>3. A entrega do Premio Nóvoa Santos ao galardoado realizarase en acto público, cuxa localización e data anunciarase con suficiente antelación, onde o premiado pronunciará unha conferencia sobre o tema médico e/o biomédico que considere foi o motivo de tal mérito.</p>
    <p>Madrid, 15 de xullo de 2023</p>
    <footer><p>Julio Ancochea Bermúdez<br>Presidente da Asociación de Médicos Gallegos Asomega</p></footer>

