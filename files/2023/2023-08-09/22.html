---
date: '2023-08-09'
id: G0597-260723-0001
page: 47918
number: 151
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 19 de xullo de 2023, da Dirección Xeral da Función Pública, polo
  que se emprazan os interesados no recurso contencioso-administrativo PO
  155/2023, en relación co proceso selectivo extraordinario de estabilización
  derivado da Lei 20/2021, do 28 de decembro, para o ingreso, pola quenda de
  acceso libre e mediante o sistema de concurso-oposición, no corpo
  administrativo da Administración xeral da Comunidade Autónoma de Galicia,
  subgrupo C1; para o ingreso no corpo de axudantes de carácter facultativo de
  Administración especial da Administración xeral da Comunidade Autónoma de
  Galicia, subgrupo C1; para o ingreso no corpo de técnicos de carácter
  facultativo de Administración especial da Administración xeral da Comunidade
  Autónoma de Galicia, subgrupo B, e para o ingreso nas categorías 100 e 104 do
  grupo III de persoal laboral da Xunta de Galicia, convocado pola Resolución do
  22 de decembro de 2022 (Diario Oficial de Galicia número 245, do 27 de
  decembro).
range: Anuncio
url: >-
  https://www.xunta.gal/dog/Publicados/2023/20230809/AnuncioG0597-260723-0001_gl.html
---
<p>A Dirección Xeral da Función Pública recibiu un oficio da Sala do Contencioso-Administrativo do Tribunal Superior de Xustiza de Galicia, Sección Primeira, polo que solicita o emprazamento de cantos aparezan como interesados no recurso contencioso-administrativo PO 155/2023, en relación co proceso selectivo extraordinario de estabilización derivado da Lei 20/2021, do 28 de decembro, para o ingreso, pola quenda de acceso libre e mediante o sistema de concurso-oposición, no corpo administrativo da Administración xeral da Comunidade Autónoma de Galicia, subgrupo C1; para o ingreso no corpo de axudantes de carácter facultativo de Administración especial da Administración xeral da Comunidade Autónoma de Galicia, subgrupo C1; para o ingreso no corpo de técnicos de carácter facultativo de Administración especial da Administración xeral da Comunidade Autónoma de Galicia, subgrupo B, e para o ingreso nas categorías 100 e 104 do grupo III de persoal laboral da Xunta de Galicia., convocado pola Resolución do 22 de decembro de 2022 (DOG núm. 245, do 27 de decembro).</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a achega dos correspondentes expedientes administrativos á referida sala. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos á referida sala no prazo de nove días, contados desde o seguinte ao da súa publicación desta resolución no <em>Diario Oficial de Galicia</em>.</p>
    <p>Santiago de Compostela, 19 de xullo de 2023</p>
    <footer><p>José María Barreiro Díaz<br>Director xeral da Función Pública</p></footer>

