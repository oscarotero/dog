---
date: '2023-08-07'
id: G0692-210723-0003
page: 47540
number: 149
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 11 de xullo de 2023, da Xefatura Territorial da Coruña, polo que se
  notifica a resolución de autorización administrativa previa, de construción e
  declaración de utilidade pública, en concreto, dunha instalación de
  distribución eléctrica no concello de Betanzos (expediente IN407A 2022/041-1).
range: Anuncio
url: >-
  https://www.xunta.gal/dog/Publicados/2023/20230807/AnuncioG0692-210723-0003_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no <em>Boletín Oficial del Estado</em> resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar...», mediante o presente anuncio notifícaselles ás persoas sinaladas no cadro anexo a resolución desta xefatura territorial, do 26.5.2023, pola que se concede a autorización administrativa previa, de construción e declaración de utilidade pública, en concreto, dunha instalación de distribución eléctrica a prol da entidade UFD Distribución Electricidad, S.A. e que corresponde ao proxecto de instalación eléctrica denominada instalación de reconectador no apoio nº D23-A-3 da LMTA BEG707, no concello de Betanzos (expediente IN407A 2022/041-1).</p>
    <p>O texto íntegro da resolución que agora se anuncia atópase ao dispor das persoas interesadas na sede da Xefatura Territorial da Consellería de Economía, Industria e Innovación da Coruña, situada no Edificio Administrativo de Monelos, na rúa Vicente Ferrer, 2-2º, 15008 A Coruña, na Sección de Enerxía (teléfono de contacto 981 18 49 70), das 9.00 ás 14.00 horas, de luns a venres. As persoas interesadas disporán dun prazo de dez (10) días, a partir da publicación deste anuncio, para solicitar a remisión da resolución ao enderezo que sinalen.</p>
    <p>Contra a resolución, que non pon fin á vía administrativa, as persoas interesadas poderán interpoñer recurso de alzada perante a conselleira de Economía, Industria e Innovación no prazo dun mes, que contará a partir da notificación da resolución, ou interpoñer calquera outro recurso que proceda.</p>
    <p>A Coruña, 11 de xullo de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente IN407A 2022/041-1.</p>
    <p>Promotora: UFD Distribución Electricidad, S.A.</p>
    <p>Denominación: instalación de reconectador no apoio nº D23-A-3 da LMTA BEG707.</p>
    <p>Concello: Betanzos.</p>
    <table>
     <tbody>
      <tr>
       <td>Parcela</td>
       <td>Pol.</td>
       <td>Parc.</td>
       <td>Lugar</td>
       <td>Titularidade proposta</td>
      </tr>
      <tr>
       <td>1</td>
       <td>501</td>
       <td>355</td>
       <td>Peregrina</td>
       <td>Hrdos. de José Castro Rodeiro</td>
      </tr>
     </tbody>
    </table>

