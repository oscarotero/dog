---
date: '2023-08-07'
id: L261-010823-0001
page: 47561
number: 149
agency: Concello de Vilanova de Arousa
section: VI. Anuncios. b) Administración local.
title: >-
  ANUNCIO de información pública da modificación puntual número 25 das normas
  subsidiarias de planeamento municipal.
range: Anuncio
url: >-
  https://www.xunta.gal/dog/Publicados/2023/20230807/AnuncioL261-010823-0001_gl.html
---
<p>O Pleno do Concello de Vilanova de Arousa do 17 de xullo de 2023 aprobou inicialmente a modificación puntual número 25 das Normas subsidiarias do planeamento municipal, tramitada por instancia particular, para regularización urbanística no lugar de San Simón, Baión.</p>
    <p>De conformidade co disposto nos artigos 60.6 da Lei 2/2016, do 16 de febreiro, do solo de Galicia (LSG), e 144.6 do seu regulamento, aprobado polo Decreto 143/2016, do 22 de setembro (RLSG), sométese o documento a exposición e información pública durante un prazo de dous (2) meses, contado desde o día seguinte ao da publicación do presente anuncio no <em>Diario Oficial de Galicia</em> e nun dos xornais de maior difusión da provincia.</p>
    <p>Entre a documentación inclúese proposta de Convenio urbanístico de planeamento, conforme o artigo 168 da LSG e 401 do RSLG.</p>
    <p>O expediente poderá ser consultado na Área de Urbanismo do concello, sita na casa consistorial, 3º andar (praza do Concello, 1), de luns a venres, agás festivos, das 9.00 ás 13.00 horas, e na sede electrónica do Concello de Vilanova de Arousa na epígrafe do taboleiro de anuncios&gt;Urbanismo.</p>
    <p>Vilanova de Arousa, 1 de agosto de 2023</p>
    <footer><p>Gonzalo Durán Hermida<br>Alcalde</p></footer>

