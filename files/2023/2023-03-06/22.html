---
date: '2023-03-06'
id: V0653-130223-0005
page: 16508
number: 45
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 11 de febreiro de 2023, da Xefatura Territorial de Pontevedra,
  pola que se anuncia o levantamento das actas previas á ocupación dos bens e
  dereitos afectados pola instalación eléctrica denominada LMTA, LMTS e
  substitución do CTI Aranza, no concello de Soutomaior, do que resulta como
  beneficiaria a empresa UFD Distribución Electricidad, S.A. (expediente IN407A
  2021/263-4).
range: Resolución
url: >-
  https://www.xunta.gal/dog/Publicados/2023/20230306/AnuncioV0653-130223-0005_gl.html
---
<p>A instalación denominada LMTA, LMTS e substitución do CTI Aranza foi declarada de utilidade pública mediante a Resolución do 22 de decembro de 2022, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 20 de abril de 2023, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do concello de Soutomaior.</p>
    <p>Os interesados recibirán unha notificación individual coa debida antelación legal, na que se lle comunicará a data e a hora en que deberán presentarse nos seus predios, informándolles de que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidos ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do <em>Boletín Oficial del Estado</em>.</p>
    <p>Vigo, 11 de febreiro de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <h2>LMTA, LMTS e substitución do CTI Aranza</h2>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Lugar</td>
       <td>Titular</td>
       <td>Núm. apoio</td>
       <td>m2 solo</td>
      </tr>
      <tr>
       <td>1</td>
       <td>36053A005000860000XS</td>
       <td>Cacharela</td>
       <td>Rosa Florentina Vidal Vidal</td>
       <td>1</td>
       <td>10,1</td>
      </tr>
      <tr>
       <td>2</td>
       <td>36053A005000570000XH</td>
       <td>Zuleiro</td>
       <td>Descoñecido</td>
       <td>CT</td>
       <td>20,21</td>
      </tr>
     </tbody>
    </table>

