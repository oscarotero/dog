---
date: '2023-09-27'
id: G0597-180923-0003
page: 54699
number: 184
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 14 de setembro de 2023, da Dirección Xeral da Función Pública, polo
  que se emprazan os interesados no recurso contencioso-administrativo PO
  236/2023, relacionado cos procesos selectivos extraordinarios de
  estabilización derivados da Lei 20/2021, do 28 de decembro.
range: Anuncio
url: >-
  https://www.xunta.gal/dog/Publicados/2023/20230927/AnuncioG0597-180923-0003_gl.html
---
<p>A Dirección Xeral da Función Pública recibiu un oficio da Sección Primeira da Sala do Contencioso-Administrativo do Tribunal Superior de Xustiza de Galicia polo que solicita o emprazamento de cantos aparezan como interesados no recurso contencioso-administrativo PO 236/2023, en relación coa Resolución do 6 de febreiro de 2023 pola que se modifican as resolucións do 22 de decembro de 2022 (DOG número 245, do 27 de decembro), polas que se convocan os procesos selectivos extraordinarios de estabilización derivados da Lei 20/2021, do 28 de decembro, mediante o sistema de concurso, modificadas pola Resolución do 20 de xaneiro de 2023 (DOG número 15, do 23 de xaneiro), e se convocan procesos selectivos, pola quenda de acceso libre, para a escala de axentes de inspección, especialidade de consumo, subgrupo C1, para a escala de persoal de mantemento, subgrupo AP, e para analista xestor de contidos web (persoal propio do Cixtec) (DOG número 26, do 7 de febreiro).</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a achega dos correspondentes expedientes administrativos á referida sala. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos da referida sala no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 14 de setembro de 2023</p>
    <footer><p>José María Barreiro Díaz<br>Director xeral da Función Pública</p></footer>

