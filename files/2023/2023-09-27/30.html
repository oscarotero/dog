---
date: '2023-09-27'
id: G0692-060923-0015
page: 54711
number: 184
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 6 de setembro de 2023, da Xefatura Territorial de Lugo, polo que se
  anuncia o levantamento das actas previas á ocupación de bens e dereitos
  afectados por unha  instalación eléctrica no concello de Navia de Suarna
  (expediente IN407A 2022/71-2).
range: Resolución
url: >-
  https://www.xunta.gal/dog/Publicados/2023/20230927/AnuncioG0692-060923-0015_gl.html
---
<p>Con data do 18 de abril de 2023, a Xefatura Territorial de Lugo ditou resolución pola que se outorgan á empresa UFD Distribución Electricidad, S.A. as autorizacións previas e de construción e se declara a utilidade pública, en concreto, da instalación eléctrica denominada adecuación LMTA BCR807 entre apoios nº 120-9 e 120-54 (Navia de Suarna) no concello de Navia de Suarna.</p>
    <p>Esta declaración de utilidade pública, segundo o disposto no artigo 54 da Lei 24/2013, do 26 de decembro, do sector eléctrico, implica a necesidade de ocupación dos bens ou de adquisición dos dereitos afectados e a súa urxente ocupación para os efectos do artigo 52 da Lei de expropiación forzosa do 16 de decembro de 1954.</p>
    <p>De acordo co anterior, esta xefatura territorial, en cumprimento do disposto no artigo 52 da Lei de expropiación forzosa, resolve convocar a todas as persoas afectadas coas que non se chegou a un acordo, incluídas na relación de bens e dereitos que se insire como anexo ao presente acordo e que se expón tamén no taboleiro de anuncios do Concello de Navia de Suarna, deducida da que se someteu a información pública no diario <em>El Progreso</em> do 11 de maio de 2023 e no <em>Diario Oficial de Galicia</em> do 12 de maio de 2023, para que comparezan o día 8 de novembro de 2023 no Concello da Navia de Suarna, sinalado como punto de reunión para, de conformidade co procedemento que se establece no citado artigo, levar a cabo o levantamento das actas previas á ocupación.</p>
    <p>Desta convocatoria darase traslado aos interesados mediante a oportuna citación individual, na cal se sinalará día e hora para o levantamento das actas previas. Así mesmo, no taboleiro de anuncios do Concello de Navia de Suarna estará exposta a data do levantamento das actas. Todos os interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente ou representados pola persoa debidamente autorizada, achegando os documentos acreditativos da súa titularidade, podéndose acompañar dos seus peritos e dun notario pola súa conta (artigo 52.3 da Lei de expropiación forzosa).</p>
    <p>Así mesmo, advírteselles a todos os interesados que poderán formular alegacións por escrito nesta xefatura territorial (rolda da Muralla, 70, Lugo) ata o momento do levantamento das actas previas, para os únicos efectos de corrixir os posibles erros cometidos na relación de bens e dereitos afectados (artigo 56.2 do Regulamento da Lei de expropiación forzosa).</p>
    <p>Esta publicación realízase igualmente para os efectos do artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro) cando os titulares dos predios propostos sexan descoñecidos, non se saiba o lugar de notificación, ou ben, intentada a notificación, non se puidese realizar (sen prexuízo da correspondente publicación no BOE) e así dirixirlle ao Ministerio Fiscal as dilixencias que se produzan de conformidade co artigo 5 da Lei de expropiación forzosa, do 16 de decembro de 1954.</p>
    <p>Lugo, 6 de setembro de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>
    <h2>ANEXO</h2>
    <h3>Relación de bens e dereitos afectados polo proxecto para adecuación LMTA BCR807 entre apoios nº 120-9 e 120-54 (Navia de Suarna)</h3>
    <p>Concello: Navia de Suarna.</p>
    <p>Expediente: IN407A 2022/71-2.</p>
    <table>
     <tbody>
      <tr>
       <td>Predio</td>
       <td>Polígono</td>
       <td>Parcela</td>
       <td>Lugar</td>
       <td>Cultivo</td>
       <td>Propietario</td>
       <td>Apoio nº</td>
       <td>Sup. (m2)</td>
      </tr>
      <tr>
       <td>2</td>
       <td>45</td>
       <td>38</td>
       <td>Barbeito</td>
       <td>Monte baixo</td>
       <td>José Fernández González</td>
       <td>120-11</td>
       <td>6.0</td>
      </tr>
      <tr>
       <td>11</td>
       <td>37</td>
       <td>480</td>
       <td>Leira da Campa</td>
       <td>Prado</td>
       <td>Descoñecido</td>
       <td>120-27</td>
       <td>2.0</td>
      </tr>
      <tr>
       <td>28</td>
       <td>51</td>
       <td>360</td>
       <td>Valín</td>
       <td>Monte alto</td>
       <td>Hros. de Jesús Amable Gómez</td>
       <td>120-46</td>
       <td>2.0</td>
      </tr>
      <tr>
       <td>32</td>
       <td>70</td>
       <td>158</td>
       <td>Queizada</td>
       <td>Monte alto</td>
       <td>Raquel Núñez Rodríguez</td>
       <td>120-50</td>
       <td>2.0</td>
      </tr>
     </tbody>
    </table>

