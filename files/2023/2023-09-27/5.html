---
date: '2023-09-27'
id: G1097-210923-0001
page: 54630
number: 184
agency: Axencia Galega das Industrias Culturais
section: III. Outras disposicións.
title: >-
  RESOLUCIÓN do 21 de setembro 2023 pola que se modifica a Resolución do 9 de
  marzo de 2023 pola que se establecen as bases reguladoras, en réxime de
  concorrencia competitiva, das subvencións para a produción e coprodución de
  proxectos audiovisuais galegos, e se convocan para o ano 2023 (código de
  procedemento CT207A).
range: Resolución
url: >-
  https://www.xunta.gal/dog/Publicados/2023/20230927/AnuncioG1097-210923-0001_gl.html
---
<p>A Lei 31/2022, do 23 de decembro, de orzamentos xerais do Estado para o ano 2023 inclúe a aplicación orzamentaria 24103.335C.455, denominada «As comunidades autónomas de Balears, Cataluña, Galicia, Navarra, País Vasco e Valencia para a promoción da cinematografía en linguas oficiais por importe de 10.000.000,00 euros».</p>
    <p>Para dar cumprimento ao establecido na dita lei, con data do 15 de setembro de 2023 asínase o«Convenio entre o Instituto da Cinematografía e das Artes Audiovisuais e a Axencia Galega das Industrias Culturais polo que se establecen as condicións de xestión do crédito destinado ao fomento da producción, distribución, exhibición e promoción da industria cinematográfica e audiovisual en lingua cooficial distinta ao castelán en 2023.</p>
    <p>A cláusula cuarta deste convenio determina a finalidade dos créditos transferidos e os compromisos da entidade beneficiaria, que serán:</p>
    <p>«– Convocar e conceder axudas en concorrencia competitiva ou directas para o fomento da produción, distribución, exhibición e promoción do audiovisual en galego durante o exercicio 2023.</p>
    <p>– Realizar actuacións de promoción, cando proceda, desde a entidade beneficiaria conforme as súas competencias.</p>
    <p>– Recoñecer as obrigas e ter efectuado o pagamento antes do 1 de decembro de 2024».</p>
    <p>O importe que se consignará a favor da Agadic ascende a 829.923,92 euros, conforme o criterio distributivo que se determina na epígrafe expositiva IV do dito convenio.</p>
    <p>Esta circunstancia permite incrementar o financiamento da liña de axudas publicada por Agadic (DOG núm. 58, do 23 de marzo de 2023), para a produción e coprodución de proxectos audiovisuais galegos, e pola que se convocan para o ano 2023 (código de procedemento CT207A), xa que os seus obxectivos se adaptan perfectamente aos criterios, condicións e finalidades que persegue o convenio que está en tramitación entre o Instituto da Cinematografía e das Artes Audiovisuais (ICAA) e a Axencia Galega das Industrias culturais (Agadic).</p>
    <p>Este maior crédito posibilitará atender as demandas do sector, ampliando o número de proxectos beneficiarios desta convocatoria e dinamizando o audiovisual galego. A aplicación deste crédito finalista do Estado será comprometido en 2023 para a súa execución neste exercicio e na anualidade 2024.</p>
    <p>Polo exposto, proponse a modificación do crédito total destinado á convocatoria da liña de axudas, da fonte de financiamento, así como unha nova redistribución das anualidades, reflectida no cadro de financiamento, para o cal se ten en conta tanto a achega do convenio co ICAA como as solicitudes recibidas no momento da convocatoria. Cómpre tamén realizar unha modificación para a inclusión de novas obrigas aos adxudicatarios no que atinxe á publicidade e difusión das actuacións que se vaian efectuar, en caso de resultaren beneficiarios, con cargo á axuda concedida.</p>
    <p>Así pois, de acordo co exposto e co establecido na Lei 9/2007, do 13 de xuño, de subvencións de Galicia, no Decreto 11/2009, do 8 de xaneiro, polo que se aproba o seu regulamento, así como os preceptos básicos da Lei 38/2003, do 17 de novembro, xeral de subvencións, e no Real decreto 887/2006, do 21 de xullo, polo que se aproba o Regulamento xeral de subvencións, e en virtude das atribucións que me foron concedidas,</p>
    <h2>RESOLVO: </h2>
    <p>Artigo 1. Modificar o artigo 4 nos números 1 e 2, que quedan redactados como segue:</p>
    <p>«Artigo 4. Financiamento </p>
    <p>...</p>
    <p>1. O importe global máximo para o financiamento desta convocatoria será de 3.000.000,00 euros con cargo á aplicación orzamentaria 10.A1.432B.770.0 do orzamento de gasto da Axencia Galega das Industrias Culturais. Este crédito global contará con financiamento de fondos finalistas do Estado para as anualidades 2023 e 2024, por un importe de 225.000,00 e 513.000,00 euros, respectivamente (código de proxecto 2022 00005), a través do convenio entre a Agadic e o ICAA. As anualidades 2024 e 2025 serán financiadas a través de fondos propios da Comunidade Autónoma de Galicia (código de proxecto 2010 0005). </p>
    <p>2. Esta convocatoria ten carácter plurianual, polo que os créditos destinados a ela deben asignarse por anualidades e categorías. A distribución do financiamento por anualidades e fonte de financiamento reflíctese no cadro seguinte:</p>
    <table>
     <tbody>
      <tr>
       <td>Aplicación orzamentaria</td>
       <td>Anualidade</td>
       <td>Código de proxecto</td>
       <td>Fonte de financiamento</td>
       <td colspan="2">Importe</td>
      </tr>
      <tr>
       <td rowspan="2">10.A1.432B.770.0</td>
       <td rowspan="2">2023</td>
       <td>2010 00005</td>
       <td>FCA</td>
       <td>75.000 €</td>
       <td rowspan="2">300.000 €</td>
      </tr>
      <tr>
       <td>2022 00005</td>
       <td>Fondos finalistas do&amp;nbsp;Estado</td>
       <td>225.000 €</td>
      </tr>
      <tr>
       <td rowspan="2">10.A1.432B.770.0</td>
       <td rowspan="2">2024</td>
       <td>2010 00005</td>
       <td>FCA</td>
       <td>157.500 €</td>
       <td rowspan="2">670.500 €</td>
      </tr>
      <tr>
       <td>2022 00005</td>
       <td>Fondos finalistas do&amp;nbsp;Estado</td>
       <td>513.000 €</td>
      </tr>
      <tr>
       <td>10.A1.432B.770.0</td>
       <td>2025</td>
       <td>2010 00005</td>
       <td>FCA</td>
       <td>787.500 €</td>
       <td>787.500 €</td>
      </tr>
      <tr>
       <td>10.A1.432B.770.0</td>
       <td>2026</td>
       <td>2010 00005</td>
       <td>FCA</td>
       <td>1.242.000 €</td>
       <td>1.242.000 €</td>
      </tr>
      <tr>
       <td colspan="4">Total</td>
       <td colspan="2">3.000.000 €</td>
      </tr>
     </tbody>
    </table>
    <p>Para o caso de que non se perciban os fondos do Estado, as contías previstas con cargo a eles serán financiadas con fondos propios da Comunidade Autónoma destinados á Agadic.</p>
    <p>No que atinxe aos créditos asignados a cada categoría, a súa distribución reflíctese no cadro seguinte:</p>
    <table>
     <tbody>
      <tr>
       <td></td>
       <td>2023</td>
       <td>2024</td>
       <td>2025</td>
       <td>2026</td>
       <td>Total</td>
      </tr>
      <tr>
       <td>Categoría A: longametraxe cinematográfica
        Categoría D: obras audiovisuais para TV e plataformas</td>
       <td>276.000 €</td>
       <td>552.000 €</td>
       <td>690.000 €</td>
       <td>1.242.000 €</td>
       <td>2.760.000 €</td>
      </tr>
      <tr>
       <td>Categoría B: longametraxe en coprodución internacional con participación minoritaria</td>
       <td>15.000 €</td>
       <td>37.500 €</td>
       <td>97.500 €</td>
       <td></td>
       <td>150.000 €</td>
      </tr>
      <tr>
       <td>Categoría C: curtametraxes</td>
       <td>9.000 €</td>
       <td>81.000 €</td>
       <td></td>
       <td></td>
       <td>90.000 €</td>
      </tr>
      <tr>
       <td>Total</td>
       <td>300.000 €</td>
       <td>670.500 €</td>
       <td>787.500 €</td>
       <td>1.242.000 €</td>
       <td>3.000.000 €</td>
      </tr>
     </tbody>
    </table>
    <p>Artigo 2. Modificar o artigo 20, números 6 e 7, que quedan redactados como segue:</p>
    <p>«Artigo 20. Obrigas das persoas beneficiarias</p>
    <p>...6. Nos títulos de crédito iniciais da produción deberá figurar en cartón único: coa subvención da Xunta de Galicia e do Instituto da Cinematografía e das Artes Audiovisuais, utilizando a imaxe gráfica corporativa que se descargará das páxinas oficiais de ambos os dous organismos. Así mesmo, en todos os materiais de promoción, distribución e publicidade da obra (carteis, músicas, portadas e outros materiais) farase constar que a produción foi subvencionada pola Xunta de Galicia e o Instituto da Cinematografía e das Artes Audiovisuais, utilizando igualmente as marcas principais. Cando se trate de series de ficción, animación ou documentais, a lenda e a marca figurarán no primeiro capítulo e nos créditos finais dos restantes.</p>
    <p>7. Facer constar na súa publicidade, incluída a realizada a través de páxinas web, ou unha información que xeren en relación co proxecto subvencionado, o financiamento dos seus proxectos pola Xunta de Galicia e o Instituto da Cinematografía e das Artes Audiovisuais. Os custos correspondentes á dita publicidade serán por conta da persoa beneficiaria da subvención».</p>
    <p>Disposición adicional única</p>
    <p>Contra esta resolución, que esgota a vía administrativa, poderá interpoñerse recurso potestativo de reposición, ante o presidente do Consello Reitor, no prazo dun mes contado a partir do día seguinte ao da súa publicicación no Diario Oficial de Galicia, ou directamente recurso contencioso-administrativo, ante os xulgados do contencioso-administrativo de Santiago de Compostela, no prazo de dous meses, contados a parti do día seguinte ao da súa publicación no Diario Oficial de Galicia.</p>
    <p>Disposición derradeira única</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 21 de setembro de 2023</p>
    <footer><p>Román Rodríguez González <br>Presidente do Consello Reitor da Axencia Galega<br>das Industrias Culturais </p></footer>

