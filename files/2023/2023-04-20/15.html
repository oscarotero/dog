---
date: '2023-04-20'
id: V0653-120423-0005
page: 24426
number: 76
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 11 de abril de 2023, da Xefatura Territorial de Lugo, polo que se
  somete a información pública a solicitude de autorización administrativa
  previa e de construción dunha instalación fotovoltaica no concello do Páramo
  (expediente LU-2022-05).
range: Acordo
url: >-
  https://www.xunta.gal/dog/Publicados/2023/20230420/AnuncioV0653-120423-0005_gl.html
---
<p>En cumprimento do disposto na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2001, do 25 de febreiro, de simplificación administrativa e de apoio á reactivación económica de Galicia, sométese a información pública a petición de autorización administrativa previa e de autorización administrativa de construción da instalación de produción de enerxía eléctrica que se describe a continuación:</p>
    <p>Solicitante/promotora: Virandel, S.L. (CIF: B15637051).</p>
    <p>Domicilio social: r/ Templarios, 4-6 bx., O Burgo, 15670 Culleredo (A Coruña).</p>
    <p>Denominación do proxecto: proxecto de hibridación FV Serra do Páramo, de 3,2 MW nominal.</p>
    <p>Situación: polígono 11, parcelas 2, 3, 11, 12, 109 e 110, no concello do Páramo (Lugo).</p>
    <p>Parcelas con referencia catastral: 27043A011000020000LM, 27043A011000030000LO, 27043A011000110000LI, 27043A011000120000LJ, 27043A011001090000LZ, 27043A011001100000LE.</p>
    <p>Potencia que se instalará: 3.200 kW.</p>
    <p>Potencia de acceso concedida para hibridación a través da tecnoloxía fotovoltaica: 3.375 kW.</p>
    <p>Potencia de acceso concedida para hibridación a través da tecnoloxía eólica existente e da fotovoltaica proxectada: 20.000 kW.</p>
    <p>Características técnicas principais das instalacións:</p>
    <p>• Instalación solar fotovoltaica conectada á rede de distribución de 3.200 kW de potencia nominal (3.705 kWp), formada por:</p>
    <p>– Cinco mil setecentos (5.700) módulos solares fotovoltaicos de silicio monocristalino de 650 Wp por unidade, colocados sobre unha estrutura metálica fixa, con inclinación 25º e fincada ao chan mediante zapatas de formigón armado.</p>
    <p>– 16 inversores de 200 kW de potencia nominal, limitada á potencia de acceso máxima autorizada para a instalación híbrida mediante o sistema de control existente para o parque eólico Serra do Páramo.</p>
    <p>– Centro de transformación (CT) en caseta prefabricada, que albergará un transformador de 3.250 kVA de aceite, con relación de transformación 20/0,8 kV, e un transformador de 5 kVA con relación de transformación 0,8/0,4/0,23 kV para servizos auxiliares, coas correspondentes celas de liña, medida e protección.</p>
    <p>– Liña eléctrica soterrada a 20 kV, en condutor tipo RHZ1-2OL 12/20 kV 95 mm2, de 356 m de lonxitude, con orixe na cela de liña do CT e final na cela proxectada na subestación existente do parque eólico Serra do Páramo.</p>
    <p>Obxecto da información pública:</p>
    <p>A solicitude de autorización administrativa previa e autorización administrativa de construción das instalacións.</p>
    <p>Documentación que se expón:</p>
    <p>O proxecto de execución, asinado o 2 de xaneiro de 2023.</p>
    <p>O que se fai público, de conformidade co artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e co artigo 47 da Lei 9/2001, do 25 de febreiro, de simplificación administrativa e de apoio á reactivación económica de Galicia, para o coñecemento xeral e para que se poida examinar a documentación técnica anteriormente relacionada e, de ser o caso, presentar as alegacións que se consideren oportunas, dentro do prazo de trinta (30) días que se contará a partir do día seguinte ao da última publicación deste acordo.</p>
    <p>A documentación estará á disposición das persoas interesadas en formato electrónico, nas dependencias da Sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70, baixo 2º, 27071 Lugo), das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou nos teléfonos 982 29 46 54 e 982 29 46 62.</p>
    <p>Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación na seguinte ligazón:</p>
    <p>https://economia.xunta.gal/transparencia/solar-fotovoltaica/paramo</p>
    <p>Lugo, 11 de abril de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

