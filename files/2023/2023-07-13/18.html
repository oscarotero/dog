---
date: '2023-07-13'
id: G0692-230623-0008
page: 43358
number: 133
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 22 de xuño de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Paderne (expediente IN407A 2023/167-1).
range: Acordo
url: >-
  https://www.xunta.gal/dog/Publicados/2023/20230713/AnuncioG0692-230623-0008_gl.html
---
<p>Expediente: IN407A 2023/167-1.</p>
    <p>Solicitante: UFD Distribución Electricidad, S.A.</p>
    <p>Denominación: LMT, CT e RBT Casal.</p>
    <p>Situación: concello de Paderne.</p>
    <p>Características técnicas:</p>
    <p>Modificación, sen alterar a súa actual traza, do treito da liña PED-711 autorizado no expediente 35.029, de 203,7 metros de lonxitude en condutor tipo LA-56, comprendido entre o apoio nº 98 (matrícula: AT12LPPD) metálico de celosía tipo AM-ANG-C-4500/14-CR-CD e o apoio nº 100 (matrícula: AT4USQMP) metálico de celosía tipo AM-ANG-C-CR, consistente en:</p>
    <p>– Substitución, respectando a súa actual localización na parcela con referencia catastral 15065B501000360000PT, sita no lugar do Casal, cun lixeiro desprazamento cara ao apoio nº 98, do apoio nº 99 (matrícula: AT3P6AW9) de formigón tipo AM-AL-HV-400/14-CR, polo novo apoio metálico de celosía tipo AM-C-1000/14-H35-CA(CS), no cal se proxecta a instalación dun paso aéreo-soterrado (PA/S) e dun reconectador telecontrolado composto por un equipo interruptor con cámara illada en SF6 e un armario de control.</p>
    <p>– Substitución do condutor tipo LA-56 (condutor existente) por novo condutor tipo LA-56, no van de 60,7 metros de lonxitude comprendido entre o novo apoio nº 99 proxectado e o apoio nº 100 existente.</p>
    <p>– Retensado do condutor tipo LA-56 (condutor existente), no van de 160 metros de lonxitude comprendido entre o apoio nº 98 e o novo apoio nº 99 proxectado.</p>
    <p>– Instalación dun novo centro de transformación prefabricado de formigón tipo rural, compacto de manobra exterior, de 100 kVA de potencia, relación de transformación 15/0,4-0,23 kV e configuración de celas 1L+1P, con cadro de baixa tensión con tres (3) saídas (dúas de reserva), para instalar na parcela con referencia catastral 15065A503000290000HX, sita no lugar do Casal.</p>
    <p>– Liña eléctrica de media tensión soterrada, a 15 kV, de 718 metros de lonxitude en condutor tipo RHZ1-2OL 12/20 kV 3(1×150 mm² Al), coa orixe no paso aéreo-soterrado (PA/S) para instalar no novo apoio nº 99 proxectado e remate en cela de liña do CT proxectado.</p>
    <p>– Reordenación da rede de baixa tensión (RDBT) actualmente alimentada polo CT Piñeiro (expediente 35.029/matrícula: 15A408), que resultará parcialmente descargado, mediante a instalación dun (1) novo circuíto soterrado de baixa tensión (RBTS) de 100 metros de lonxitude en condutor tipo XZ1 0,6/1 kV 4(1×240 mm2 Al), coa orixe no cadro de baixa tensión (CBT) do CT proxectado e remate no acoplamento coa rede aérea de baixa tensión existente para realizar no paso soterrado-aéreo (PS/A) proxectado en apoio de formigón tipo HV-630/11 existente e a substitución, na rede aérea de baixa tensión (RBTA), de 205 metros de condutor existente tendido entre dous apoios de formigón tipo HV-630/11 por novo condutor tipo RZ 3(1×150/80 mm2 Al/Alm).</p>
    <p>Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta co presente acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Industria e Innovación da Coruña (rúa Vicente Ferrer, número 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 22 de xuño de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Denominación: LMT, CT e RBT Casal.</p>
    <p>Situación: concello de Paderne.</p>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio
        (LMT, CT e/ou apoios)</td>
       <td colspan="2">LMT soterrada
        (servidume de paso de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>CT/nº do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>Descoñecido</td>
       <td>15065B501000360000PT, polígono 501, parcela 36</td>
       <td>Lugar do Casal</td>
       <td>Novo apoio nº 99
        (PA/S ITC)</td>
       <td>2</td>
       <td>4</td>
       <td>13</td>
       <td>Rústico. Agrario. Labor ou labradío de secaño</td>
      </tr>
      <tr>
       <td>2</td>
       <td>Descoñecido</td>
       <td>15065A503000290000HX, polígono 503, parcela 29</td>
       <td>Lugar do Casal</td>
       <td>CT</td>
       <td>14,96</td>
       <td></td>
       <td></td>
       <td>Rústico. Agrario. Labor ou labradío de secaño</td>
      </tr>
     </tbody>
    </table>

