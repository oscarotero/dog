---
date: '2023-10-20'
id: G0655-101023-0003
page: 57948
number: 200
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 10 de outubro de 2023 pola que se concede a mención de
  excelencia a titulacións universitarias oficiais de máster impartidas polas
  universidades do Sistema universitario de Galicia no curso académico 2022/23.
range: Resolución
url: >-
  https://www.xunta.gal/dog/Publicados/2023/20231020/AnuncioG0655-101023-0003_gl.html
---
<p>Con data do 21 de abril de 2023, publicouse no <em>Diario Oficial de Galicia</em> a Orde do 12 de abril de 2023 pola que se establecen as bases reguladoras e se procede á convocatoria para a concesión de mención de excelencia a titulacións universitarias oficiais de máster impartidas polas universidades do Sistema universitario de Galicia no curso académico 2022/23.</p>
    <p>Rematado o prazo para a entrega da documentación necesaria para a tramitación do procedemento establecido no artigo 5 da orde de convocatoria, foron analizadas as solicitudes pola Comisión Avaliadora prevista no artigo 8 da citada orde.</p>
    <p>Tendo en conta o anteriormente exposto, e atendendo á proposta de resolución da Secretaría Xeral de Universidades, esta consellería</p>
    <h2>RESOLVE: </h2>
    <p>Primeiro. Concederlles a mención de máster universitario excelente da Xunta de Galicia ás titulacións universitarias oficiais de máster impartidas polas universidades do Sistema universitario de Galicia no curso académico 2022/23, que se relacionan no anexo I desta resolución. </p>
    <p>Segundo. As universidades responsables dos títulos comprométense a manter os requisitos que deron lugar á obtención da puntuación mínima para acadar a mención de máster universitario excelente da Xunta de Galicia.</p>
    <p>Así mesmo, os responsables dos títulos comprométense a incluír as medidas e modificacións necesarias, segundo o procedemento establecido para a modificación de títulos universitarios, derivadas do compromiso de inclusión dun módulo vinculado directamente cunha formación en emprendemento e autoemprego, establecida no artigo 9, epígrafe f).</p>
    <p>Terceiro. Contra esta resolución, que esgota a vía administrativa, as universidades poderán interpoñer recurso potestativo de reposición, ante o conselleiro de Cultura, Educación, Formación Profesional e Universidades, no prazo dun mes contado a partir do día seguinte ao da publicación da resolución no DOG, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente o recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de outubro de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>
    <h2>ANEXO I</h2>
    <table>
     <tbody>
      <tr>
       <td>Titulación</td>
       <td>Facultade/escola</td>
       <td>Universidade</td>
      </tr>
      <tr>
       <td>MU en Enxeñaría Química e Bioprocesos</td>
       <td>Escola Técnica Superior de Enxeñaría</td>
       <td>Universidade de Santiago de Compostela</td>
      </tr>
      <tr>
       <td>MU en Química Orgánica</td>
       <td>Facultade de Química
        Facultade de Ciencias
        Facultade de Ciencias Químicas</td>
       <td>Universidade de Santiago de Compostela 
        Universidade Autónoma de Madrid
        Universidade Complutense de Madrid</td>
      </tr>
      <tr>
       <td>MU en Ciencias, Tecnoloxías e Xestión Ambiental</td>
       <td>Facultade de Ciencias</td>
       <td>Universidade da Coruña</td>
      </tr>
     </tbody>
    </table>

