---
date: '2023-10-20'
id: G0256-171023-0003
page: 58031
number: 200
agency: Axencia de Turismo de Galicia
section: III. Outras disposicións.
title: >-
  EXTRACTO da Resolución do 17 de outubro de 2023 pola que se establecen as
  bases reguladoras para a concesión de axudas, en réxime de concorrencia non
  competitiva, do programa #DescubreGaliciaenOutono a través dos bonos
  turísticos, se convocan para o ano 2023 e se abre o prazo para a adhesión dos
  establecementos de aloxamento turístico e das axencias de viaxes (código de
  procedemento TU985F).
range: Resolución
url: >-
  https://www.xunta.gal/dog/Publicados/2023/20231020/AnuncioG0256-171023-0003_gl.html
---
<p>BDNS (Identif.): 721836.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderán ser persoas beneficiarias das axudas as persoas físicas maiores de idade e residentes na Comunidade Autónoma de Galicia.</p>
    <p>Segundo. Obxecto</p>
    <p>O obxecto é a concesión de axudas do programa #DescubreGaliciaenOutono a través dos bonos turísticos.</p>
    <p>Terceiro. Bases reguladoras</p>
    <p>Resolución do 17 de outubro de 2023 pola que se establecen as bases reguladoras para a concesión de axudas, en réxime de concorrencia non competitiva, do programa #DescubreGaliciaenOutono a través dos bonos turísticos, se convocan para o ano 2023 e se abre o prazo para a adhesión dos establecementos de aloxamento turístico e das axencias de viaxes (código de procedemento TU985F).</p>
    <p>Cuarto. Importe</p>
    <p>Para a concesión destas axudas destínase un crédito de 1.000.000 € con cargo á aplicación orzamentaria 04.A2.761A.480.0, proxecto 2015 00006, dos orzamentos da Comunidade Autónoma de Galicia para 2023.</p>
    <p>Quinto. Data de activación dos bonos</p>
    <p>Os bonos estarán dispoñibles na web www.bonoturismo.gal para a súa descarga por parte das persoas usuarias desde as 9.00 horas do día 27 de outubro ata o 15 de decembro de 2023, e a súa validez estenderase ata o 25 de decembro de 2023.</p>
    <p>Mediante resolución da Axencia de Turismo de Galicia poderanse modificar as anteditas datas se razóns organizativas así o aconsellasen, e daráselle a oportuna publicidade.</p>
    <p>Santiago de Compostela, 17 de outubro de 2023</p>
    <footer><p>José Manuel Merelles Remy<br>Director da Axencia de Turismo de Galicia</p></footer>

