---
date: '2023-03-08'
id: O601-280223-0001
page: 16849
number: 47
agency: Axencia para a Calidade do Sistema Universitario de Galicia
section: IV. Oposicións e concursos.
title: >-
  RESOLUCIÓN do 28 de febreiro de 2023 pola que se nomea a Comisión de Selección
  do proceso selectivo extraordinario de estabilización derivado da Lei 20/2021,
  do 28 de decembro, convocado pola Resolución do 23 de decembro de 2022, do
  director do consorcio Axencia para a Calidade do Sistema Universitario de
  Galicia (ACSUG).
range: Resolución
url: >-
  https://www.xunta.gal/dog/Publicados/2023/20230308/AnuncioO601-280223-0001_gl.html
---
<p>O Consello Reitor do consorcio Axencia para a Calidade do Sistema Universitario de Galicia (ACSUG), na súa xuntanza do 22 de decembro de 2022, acordou aprobar a resolución da mesma data pola que se convoca o proceso selectivo extraordinario de estabilización derivado da Lei 20/2021, do 28 de decembro, pola quenda de acceso libre e mediante o sistema de concurso, para o ingreso nas categorías/grupos da entidade instrumental consorcio Axencia para a Calidade do Sistema Universitario de Galicia (ACSUG), que figuran convocadas na oferta pública de emprego extraordinaria recollida no Decreto 79/2022, do 25 de maio, da Consellería de Facenda e Administración Pública (Xunta de Galicia), anunciada no DOG do 29 de decembro de 2022. No mesmo acordo, o Consello Reitor outorgou ao director de ACSUG a competencia para ditar todas as resolucións necesarias para desenvolver o dito proceso selectivo, así como para nomear a súa Comisión de Selección.</p>
    <p>Mediante a Resolución do 23 de decembro de 2022, o director de ACSUG convocou o proceso selectivo extraordinario de estabilización derivado da Lei 20/2021, do 28 de decembro, pola quenda de acceso libre e mediante o sistema de concurso, para o ingreso nas categorías/grupos II (técnico/a grao medio) e IV (auxiliar administrativo/a), respectivamente, da entidade instrumental consorcio Axencia para a Calidade do Sistema Universitario de Galicia (ACSUG), que figuran convocadas na oferta pública de emprego extraordinaria recollida no Decreto 79/2022, do 25 de maio, da Consellería de Facenda e Administración Pública (Xunta de Galicia).</p>
    <p>Polo exposto, e de conformidade co disposto no artigo 59 da LEPG, artigo 60 do TRLEBEP e no artigo 48 do Decreto lexislativo 2/2015, do 12 de febreiro, polo que se aproba o texto refundido das disposicións legais da Comunidade Autónoma de Galicia en materia de igualdade, e no Decreto 95/91, do 20 de marzo, polo que se aproba o Regulamento de selección de persoal da Administración da Comunidade Autónoma de Galicia,</p>
    <h2>RESOLVO:</h2>
    <p>Nomear como membros da Comisión de Selección do proceso selectivo extraordinario de estabilización de persoal a que se refire a citada Resolución do 23 de decembro de 2022, do director de ACSUG, as seguintes persoas:</p>
    <p>Presidenta: María Patrocinio Morrondo Pelayo.</p>
    <p>Secretario: Francisco Rico Rey.</p>
    <p>Vogais:</p>
    <p>– Benito Fernández Rodríguez.</p>
    <p>– María Isabel Casal Reyes.</p>
    <p>– Lourdes Rodilla Jiménez.</p>
    <p>Santiago de Compostela, 28 de febreiro de 2023</p>
    <footer><p>Eduardo López Pereira<br>Director do consorcio Axencia para a<br> Calidade do Sistema Universitario de Galicia</p></footer>

