---
date: '2023-03-08'
id: C141-230223-0001
page: 16959
number: 47
agency: Portos de Galicia
section: VI. Anuncios. a) Administración autonómica.
title: >-
  ACORDO do 22 de febreiro de 2023, da Zona Centro, polo que se abre o prazo de
  presentación de solicitudes da convocatoria pública para a utilización do
  departamento número 11 de usuarios, no dominio público portuario de Corme.
range: Acordo
url: >-
  https://www.xunta.gal/dog/Publicados/2023/20230308/AnuncioC141-230223-0001_gl.html
---
<p>Ao quedar dispoñible no porto de Corme o departamento número 11 para usuarios, no dominio público portuario de Corme, ábrese convocatoria pública para a súa ocupación, no prazo de vinte (20) días hábiles contados a partir do seguinte ao da publicación do presente anuncio no Diario Oficial de Galicia. </p>
    <p>O que se fai público, para os efectos previstos no artigo 63 da Lei 6/2017, do 12 de decembro, de portos de Galicia (DOG núm. 236, do 14 de decembro), para que as persoas e as entidades interesadas poidan presentar a súa solicitude, segundo o establecido no prego das bases da convocatoria. En todo caso deberán acreditarse a data e a hora de presentación da solicitude. A documentación está dispoñible na web www.portosdegalicia.com</p>
    <p>A documentación deberá presentarse obrigatoriamente por vía electrónica, de acordo cos artigos 14.2 e 68.4 da Lei 39/2015, do 1 de outubro, do procedemento administrativo común das administracións públicas, e da Lei 4/2019, de administración dixital de Galicia, empregando o modelo con código IF500B, regulado na Resolución do 17 de novembro de 2020 pola que se aproba o procedemento de autorización de ocupación de dominio público portuario en portos dependentes da Comunidade Autónoma de Galicia dentro do prazo establecido. En caso contrario non será admitida e deberase emendar a súa presentación tomándose como data de presentación a da emenda, co risco, no caso de trámites sometidos a prazos preclusivos, de que perdan o dereito ao trámite ou mesmo o dereito ao seu favor que, de ser o caso, poidan ter obtido, no marco do procedemento que se trate.</p>
    <p>A Coruña, 22 de febreiro de 2023</p>
    <footer><p>Lorena Solana Barjacoba<br>Xefa da Zona Centro de Portos de Galicia</p></footer>

