---
date: '2023-02-03'
id: L106-130123-0001
page: 11557
number: 24
agency: Concello de Arzúa
section: VI. Anuncios. b) Administración local.
title: ANUNCIO de aprobación da rectificación da oferta de emprego público 2021.
range: Anuncio
url: >-
  https://www.xunta.gal/dog/Publicados/2023/20230203/AnuncioL106-130123-0001_gl.html
---
<p>Mediante o Decreto da Alcaldía nº 11/2023, do 11 de xaneiro, adoptouse o acordo de aprobación de rectificación da oferta de emprego público 2021, vista a proposta negociada cos sindicatos para a rectificación da oferta de emprego público 2021 aprobada polo Decreto da Alcaldía 818/2021 o 23 de decembro de 2021, publicada no BOP nº 248 e no DOG nº 250, do 30 de decembro de 2021, rectificación como consecuencia das setenzas xudiciais que se indican, polas cales foron recoñecidos como persoal laboral fixo desta administración:</p>
    <p>A) P.O. 0000467/2021. Declárase a técnica local de emprego persoal laboral fixo desta administración, adscrita con carácter provisional, polo Decreto 684/2021, do 1 de decembro, ao posto da RPT co código 1008.</p>
    <p>B) P.O. 0000309/2022. Declárase o operario tractorista como personal laboral fixo desta administración, adscrito con carácter provisional, polo Decreto 759/2021, do 3 de decembro, ao posto da RPT co código 9018.</p>
    <h2>RESOLVO:</h2>
    <p>Primeiro. Rectificar a aprobación da oferta de emprego público do Concello de Arzúa para o ano 2021, coas seguintes prazas:</p>
    <p>A) Prazas de postos de persoal laboral. Taxa de reposición. Efectivos en sector prioritario:</p>
    <p>A.1) Laboral.</p>
    <table>
     <tbody>
      <tr>
       <td>Posto</td>
       <td>Número de prazas</td>
       <td>Categoría</td>
       <td>Acceso</td>
      </tr>
      <tr>
       <td>6008 Encargado polideportivo</td>
       <td>1</td>
       <td>V</td>
       <td>Acceso libre
        Taxa 110 % xubilado en 2020</td>
      </tr>
     </tbody>
    </table>
    <p>B) Prazas que non computan na taxa de reposición.</p>
    <p>B.1) Funcionarios.</p>
    <table>
     <tbody>
      <tr>
       <td>Posto</td>
       <td>GR/CD</td>
       <td>Número de prazas</td>
       <td>Escala</td>
       <td>Acceso</td>
      </tr>
      <tr>
       <td>1004 Auxiliar administrativo Secretaría</td>
       <td>C2/16</td>
       <td>1</td>
       <td>A.X. auxiliar</td>
       <td>Promoción interna</td>
      </tr>
      <tr>
       <td>4000 Oficial de policía</td>
       <td>C1/22</td>
       <td>1</td>
       <td>A.E. servizos especiais</td>
       <td>Promoción interna</td>
      </tr>
     </tbody>
    </table>
    <p>B.2) Laborais.</p>
    <table>
     <tbody>
      <tr>
       <td>Posto</td>
       <td>Número de prazas</td>
       <td>Grupo</td>
       <td>Acceso</td>
      </tr>
      <tr>
       <td>2004 Administrativo urbanismo</td>
       <td>1</td>
       <td>III</td>
       <td>Promoción interna</td>
      </tr>
     </tbody>
    </table>
    <p>C) Prazas de postos de persoal en referencia á taxa adicional de estabilización/consolidación de emprego.</p>
    <p>C.1) Funcionario.</p>
    <table>
     <tbody>
      <tr>
       <td>Posto</td>
       <td>GR/CD</td>
       <td>Número de prazas</td>
       <td>Escala</td>
       <td>Acceso</td>
      </tr>
      <tr>
       <td>3005 Auxiliar administrativo Intervención</td>
       <td>C2/16</td>
       <td>1</td>
       <td>A.X. auxiliar</td>
       <td>Libre</td>
      </tr>
     </tbody>
    </table>
    <p>C.2) Laboral.</p>
    <table>
     <thead>
      <tr>
       <td>Denominación</td>
       <td>Número prazas</td>
       <td>Grupo</td>
       <td>Acceso</td>
      </tr>
     </thead>
     <tbody>
      <tr>
       <td>1005 Auxiliar administrativo arquivo OMIC</td>
       <td>1</td>
       <td>IV</td>
       <td>Recoñecido posto por sentenza xudicial como necesidade estrutural e persoal indefinido non fixo. Libre</td>
      </tr>
      <tr>
       <td>5000 Traballadoras sociais</td>
       <td>2</td>
       <td>II</td>
       <td>Libre</td>
      </tr>
      <tr>
       <td>5005 Auxiliar administrativo servizos sociais e OMIX</td>
       <td>1</td>
       <td>IV</td>
       <td>Libre</td>
      </tr>
      <tr>
       <td>6007 Coidador instalacións deportivas</td>
       <td>1</td>
       <td>V</td>
       <td>Libre</td>
      </tr>
      <tr>
       <td>7001 Animador sociocultural</td>
       <td>1</td>
       <td>III</td>
       <td>Libre</td>
      </tr>
      <tr>
       <td>9037 Oficial de primeira</td>
       <td>1</td>
       <td>V</td>
       <td>Libre</td>
      </tr>
      <tr>
       <td>9038 Operario</td>
       <td>3</td>
       <td>V</td>
       <td>Libre</td>
      </tr>
      <tr>
       <td>7012 Profesores conservatorio</td>
       <td>8</td>
       <td>I</td>
       <td>7 Recoñecido por sentenza xudicial como necesidade estrutural e persoal indefinido non fixo.
        Acceso libre.
        1 Sen recoñecemento praza para consolidar de profesor conservatorio e docencia do director do conservatorio, proponse inicio de modificación na RPT deste posto para que se adapte ao contido íntegro do posto de director de conservatorio e docente que non aparece na RPT, con todas as funcións, e entra en estabilización de emprego temporal a praza que será adscrita a este posto, ao cal se lle outorgará a identificación na RPT de 7012B.</td>
      </tr>
      <tr>
       <td>Sen posto na RPT, proponse modificación da RPT para incluír CIM asesora xurídica CIM</td>
       <td>1</td>
       <td>I</td>
       <td>Libre</td>
      </tr>
      <tr>
       <td>Sen posto na RPT, proponse modificación da RPT para incluír CIM psicóloga CIM</td>
       <td>1</td>
       <td>I</td>
       <td>Libre</td>
      </tr>
      <tr>
       <td>Sen posto na RPT, proponse modificación da RPT para incluír profesor ensino básico para adultos</td>
       <td>1</td>
       <td>II</td>
       <td>Libre</td>
      </tr>
     </tbody>
    </table>
    <p>Segundo. Publicar este acordo de rectificación de oferta de emprego público no Diario Oficial de Galicia e no Boletín Oficial da provincia para os efectos establecidos no artigo 91 da Lei 7/1985, do 2 de abril, reguladora das bases do réxime local, e no artigo 70.2 do texto refundido da Lei do Estatuto básico do empregado público (Real decreto lexislativo 5/2015, do 30 de outubro), e aprobar o gasto en relación coas taxas relacionadas coa publicación deste acordo, cuxa contía queda adxunta ao expediente TEDEC sinalado.</p>
    <p>Terceiro. Que os servizos administrativos competentes tramiten modificación do cadro de persoal para incluír as prazas que quedan excluídas da oferta de emprego público 2021 con esta rectificación que afecta a epígrafe de estabilización persoal laboral, que son prazas como persoal laboral fixo que xa non serán ofertadas en estabilización de emprego e que se modifiquen decretos de adscrición a postos na RPT para que a dita adscrición quede reflectida como definitiva.</p>
    <p>Contra esta resolución, que pon fin á vía administrativa, poderase interpor alternativamente recurso potestativo de reposición, ante o alcalde, no prazo dun mes desde o día seguinte ao da última publicación deste anuncio no DOG ou BOP, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou recurso contencioso-administrativo, ante o Xulgado do Contencioso-Administrativo da Coruña ou, á súa elección, o que corresponda ao seu domicilio, no prazo de dous meses desde o día seguinte ao da última publicación, de conformidade co disposto no artigo 46 da Lei 29/1998, do 13 de xullo, reguladora da xurisdición contencioso-administrativa. De optar por interpor o recurso potestativo de reposición, non se poderá interpor o contencioso-administrativo ata resolución expresa ou desestimatoria por silencio do primeiro.</p>
    <p>Todo isto sen prexuízo de interpor calquera outro recurso que considere oportuno en dereito.</p>
    <p>Arzúa, 12 de xaneiro de 2023</p>
    <footer><p>José Luis García López<br>Alcalde</p></footer>

