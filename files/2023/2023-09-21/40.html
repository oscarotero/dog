---
date: '2023-09-21'
id: G1096-110923-0001
page: 53852
number: 180
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 11 de setembro de 2023 pola que se emprazan os interesados no
  procedemento ordinario 29/2023 no expediente de reposición da legalidade
  PON/188/2016-RP1.
range: Cédula
url: >-
  https://www.xunta.gal/dog/Publicados/2023/20230921/AnuncioG1096-110923-0001_gl.html
---
<p>Para os efectos de darlle cumprimento ao solicitado polo Xulgado do Contencioso-Administrativo número 3 de Pontevedra, en relación co procedemento ordinario número 29/2023, interposto pola persoa con DNI 76857000Q, contra a resolución desestimatoria ditada polo director da Axencia de Protección da Legalidade Urbanística o 7 de novembro de 2022 no recurso de reposición, interposto contra outra do 2 de novembro de 2017 (expediente PON/188/2016-RP1) en que se declara que as obras de construción dunha edificación de planta baixa e soleira destinada a usos residenciais, executadas nas parcelas 779 e 781 do polígono 511 (referencia catastral 36017P511007810000DJ), no lugar dos Sueiros, A Somoza, concello da Estrada, non son legalizables por seren incompatibles co ordenamento urbanístico e ordena a demolición das obras, a reposición dos terreos afectados ao estado anterior ao inicio das obras, así como o cesamento definitivo dos usos aos cales desen lugar, esta dirección resolveu ordenar a remisión do correspondente expediente ao Xulgado do Contencioso-Administrativo número 3 de Pontevedra.</p>
    <p>Ao non poder realizarse a notificación persoal do emprazamento, mediante a presente cédula (que ao abeiro do disposto no artigo 44 da Lei 39/2015, do procedemento administrativo común das administracións públicas, LPACAP, notifícaselle por medio dun anuncio publicado no Boletín Oficial del Estado) e se empraza a persoa con DNI 35389647F, para que poida presentarse como interesada nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 11 de setembro de 2023</p>
    <footer><p>Jacobo Hortas García<br>Director da Axencia de Protección<br>da Legalidade Urbanística</p></footer>

