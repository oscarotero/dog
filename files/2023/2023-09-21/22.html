---
date: '2023-09-21'
id: G0692-310823-0005
page: 53805
number: 180
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 30 de agosto de 2023, da Xefatura Territorial da Coruña, pola
  que se conceden a autorización administrativa previa e de construción e a
  declaración de utilidade pública, en concreto, dunha instalación de
  distribución eléctrica no concello de Rianxo (expediente IN407A 2023/058-1).
range: Resolución
url: >-
  https://www.xunta.gal/dog/Publicados/2023/20230921/AnuncioG0692-310823-0005_gl.html
---
<p>Expediente: IN407A 2023/058-1.</p>
    <p>Promotora: UFD Distribución Electricidad, S.A.</p>
    <p>Denominación: instalación de telecontrol en LMT PAD816 apoio 9TDXCDJT//84-A1.</p>
    <p>Concello: Rianxo.</p>
    <p>Feitos.</p>
    <p>1. O día 13.2.2023, a empresa promotora solicitou a autorización administrativa previa, a autorización administrativa de construción e a declaración de utilidade pública da dita instalación de distribución eléctrica. Co obxecto de mellorar a calidade e seguridade da subministración eléctrica no lugar da Castiñeira, parroquia de Asados, concello de Rianxo, proxéctase a instalación dun elemento de seccionamento telecontrolado nun apoio existente de formigón que se substituirá por un de tipo metálico na liña de distribución de media tensión LMT PAD816 Dodro-Taragoña 16 (expediente 29152), procedente da subestación Padrón.</p>
    <p>Ao abeiro do artigo 123 do Real decreto 1955/2000, achegaron memoria, planos e orzamento co proxecto de execución denominado Instalación de telecontrol en LMT PAD816 apoio 9TDXCDJT//84-A1, asinado o día 8.11.2022 por Rubén Fervenza Nicolás, enxeñeiro técnico industrial eléctrico con número de colexiado 4.684 de Vigo (COITIVigo). </p>
    <p>2. O proxecto someteuse ao trámite de información pública mediante un acordo publicado nos seguintes medios:</p>
    <p>– Portal da transparencia e goberno aberto da Consellería de Economía, Industria e Innovación.</p>
    <p>– DOG: 19.5.2023.</p>
    <p>– BOP: 28.4.2023.</p>
    <p>– Xornal <em>La Voz de Galicia</em>: 15.5.2023.</p>
    <p>– Taboleiro de anuncios do concello: segundo certificado municipal do 3.7.2023.</p>
    <p>3. Durante o período en que o proxecto se someteu ao trámite de información pública non se presentou ningunha alegación, reclamación nin suxestión relacionada coa documentación obxecto de publicación. </p>
    <p>4. Consonte o artigo 127 do Real decreto 1955/2000, do 1 de decembro, trasladóuselles unha separata do proxecto ás entidades afectadas, na parte en que a instalación puider afectar bens e dereitos ao seu cargo. A separata contén as características da instalación e a documentación cartográfica correspondente. Así, solicitouse o informe preceptivo ao Concello de Rianxo e aos servizos de Montes e de Patrimonio Cultural das xefaturas territoriais da Coruña das consellerías de Medio Rural e de Cultura. A empresa promotora manifestou a súa conformidade cos informes emitidos no prazo outorgado para ese efecto. </p>
    <p>5. O día 25.8.2023 emitiuse o informe técnico.</p>
    <p>Consideracións legais e técnicas.</p>
    <p>1. O xefe territorial é competente para resolver este expediente, segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; o Decreto 59/2023, do 14 de xuño, polo que se establece a estrutura orgánica da Xunta de Galicia; o Decreto 79/2023, do 22 de xuño, polo que se fixa a estrutura orgánica das vicepresidencias e das consellerías da Xunta de Galicia; e o Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación, modificado polo Decreto 49/2023, do 19 de maio (DOG núm. 98, do 25 de maio).</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro de 2015)</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro de 2015).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro de 2013).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro de 2000).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo de 2008).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño de 2014).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro de 2002).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro de 1982).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro de 1954).</p>
    <p>– Decreto do 26 de abril de 1957 polo que se aproba o regulamento da Lei de expropiación forzosa (BOE núm. 160, do 20 de xuño de 1957).</p>
    <p>3. Características técnicas:</p>
    <p>As instalacións atópanse no lugar da Castiñeira, parroquia de Asados, no concello de Rianxo, e as súas características técnicas son as seguintes:</p>
    <p>– Retensado tramo LMTA a 20 kV, de 177 m, condutor tipo LA-56 Al, con orixe no apoio nº 9TEVIEPT//84 existente da LMT PAD816 Dodro-Taragoña 16 (expediente 29152), procedente da subestación Padrón, e remate no apoio nº 9TCSFCW9//84-A2 existente. Substitución do apoio nº 9TDXCDJT//84-A1 existente de formigón por outro de tipo C-1000/12 e instalación dun ITC no mesmo apoio. Retíranse os cortacircuítos XS (15HSR4) existentes no apoio nº 84.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o exposto, </p>
    <h2>RESOLVO:</h2>
    <p>1. Conceder a autorización administrativa previa e de construción e a declaración de utilidade pública para a dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>As declaracións de conformidade relativas ao material ou equipamento, e as certificacións ou homologacións, se procede.</p>
    <p>Un certificado do/da director/a da montaxe en que se garantirá o cumprimento das especificacións do proxecto e das prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>Planimetría<em> as built</em> da instalación eléctrica en formato <em>Shape</em>.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial no relativo á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada perante a conselleira de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da devandita Lei 39/2015, sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselles aos interesados esta resolución, segundo o exixido no artigo 40.1 da Lei 39/2015.</p>
    <p>A Coruña, 30 de agosto do 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Expediente IN407A 2023/058-1. Instalación de telecontrol en LMT PAD816 apoio 9TDXCDJT//84-A1 (Rianxo).</p>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio 
        (LMT, CT e/ou apoios)</td>
       <td rowspan="2">Natureza do terreo</td>
      </tr>
      <tr>
       <td>Nº do apoio</td>
       <td>Superficie (m2)</td>
      </tr>
      <tr>
       <td>1</td>
       <td>CMVMC Asados
        (xestor: Consellería do Medio Rural, Servizo de Montes)</td>
       <td>15073A051004490000FG
        Polígono 51, parcela 449</td>
       <td>Agro Laxe</td>
       <td>Novo apoio nº 84-A1</td>
       <td>2</td>
       <td>Rústico. Agrario. 
        Piñeiral madeireiro</td>
      </tr>
     </tbody>
    </table>

