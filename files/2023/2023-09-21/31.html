---
date: '2023-09-21'
id: G0426-080923-0004
page: 53832
number: 180
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 6 de setembro de 2023, da Xefatura Territorial de Lugo, polo que se
  fai pública a proposta de deslindamento con propiedades particulares dos
  montes veciñais en man común Serra de Mirandela, Paleira, Arriba de Salvaráns
  e Caxigueira, no concello de Castroverde (expediente 5DES_2020).
range: Anuncio
url: >-
  https://www.xunta.gal/dog/Publicados/2023/20230921/AnuncioG0426-080923-0004_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáselle publicidade á proposta de deslindamento dos montes veciñais en man común Serra de Mirandela, Paleira, Arriba de Salvaráns e Caxigueira con propiedades particulares, presentada o 30.7.2020 pola Comunidade de Mirandela, propietaria do monte.</p>
    <p>Con data do 31.8.2023, o Servizo de Montes de Lugo emitiu un informe favorable relativo a esta proposta.</p>
    <p>Contra o deslindamento proposto, no prazo dun mes, que comezará a contar a partir do día seguinte ao da publicación deste anuncio, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios afectados.</p>
    <p>Durante este prazo a documentación estará dispoñible para a consulta no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Lugo, 6 de setembro de 2023</p>
    <footer><p>María Olga Iglesias Fontal<br>Xefa territorial de Lugo</p></footer>

