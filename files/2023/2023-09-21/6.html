---
date: '2023-09-21'
id: G0656-120923-0008
page: 53745
number: 180
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 28 de agosto de 2023, da Dirección Xeral de Relacións Laborais,
  pola que se dispón a inscrición no rexistro e a publicación da acta do acordo
  de prorrogar o plan de xubilación parcial anticipada para o persoal de
  administración e servizos laboral fixo da Universidade de Santiago de
  Compostela ata o 31 de decembro de 2024.
range: Resolución
url: >-
  https://www.xunta.gal/dog/Publicados/2023/20230921/AnuncioG0656-120923-0008_gl.html
---
<p>Visto o texto da acta do acordo de prorrogar o plan de xubilación parcial anticipada para o persoal de administración e servizos laboral fixo da Universidade de Santiago de Compostela ata o 31 de decembro de 2024, que se subscribiu con data do 18 de xullo de 2023, entre a representación da USC e o Comité Intercentros, e de conformidade co disposto no artigo 90, números 2 y 3, do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios colectivos, acordos colectivos de traballo e plans de igualdade.</p>
    <p>A Dirección Xeral de Relacións Laborais </p>
    <h2>RESOLVE:</h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Regcon), creado mediante a Orde do 29 de outubro de 2010 (DOG núm. 222, do 18 de novembro).</p>
    <p>Segundo. Dispoñer a súa publicación no Diario Oficial de Galicia.</p>
    <p>Santiago de Compostela, 28 de agosto de 2023</p>
    <footer><p>Elena Mancha Montero de Espinosa<br>Directora xeral de Relacións Laborais</p></footer>
    <h3>Plan de xubilación parcial anticipada para o persoal de administración e servizos laboral fixo da Universidade de Santiago de Compostela</h3>
    <p>O acordo de xubilación parcial anticipada para o persoal de administración e servizos laboral fixo da Universidade de Santiago de Compostela, asinado o 5 de xullo de 2019, está vixente ata o 31 de decembro de 2023 e pódese prorrogar por anos sucesivos, por acordo expreso de ambas as partes, ata o 31 de decembro de 2027.</p>
    <p>A Xerencia, no exercicio das competencias que ten atribuídas, e o Comité Intercentros negociaron e acordaron a prórroga ata o 31 de decembro de 2024 do dito acordo, e se procede á actualización dos requisitos da persoa traballadora de conformidade coa lexislación vixente de aplicación, recollidos no artigo 2 do referido acordo:</p>
    <p>2. Requisitos da persoa traballadora:</p>
    <p>– Ter a idade mínima establecida pola lexislación aplicable, así como o período de cotización exixido no momento do feito causante:</p>
    <table>
     <tbody>
      <tr>
       <td>Ano</td>
       <td colspan="2">Idade exixida segundo os períodos cotizados</td>
       <td>Idade con 33* anos cotizados</td>
      </tr>
      <tr>
       <td>2023</td>
       <td>62 anos e 4 meses</td>
       <td>35 anos e 9 meses ou máis</td>
       <td>63 anos e 8 meses</td>
      </tr>
      <tr>
       <td>2024</td>
       <td>62 anos e 6 meses</td>
       <td>36 anos ou máis</td>
       <td>64 anos</td>
      </tr>
      <tr>
       <td>2025</td>
       <td>62 anos e 8 meses</td>
       <td>36 anos e 3 meses ou máis</td>
       <td>64 anos e 4 meses</td>
      </tr>
      <tr>
       <td>2026</td>
       <td>62 anos e 10 meses</td>
       <td>36 anos e 3 meses ou máis</td>
       <td>64 anos e 8 meses</td>
      </tr>
      <tr>
       <td>2027 e seguintes</td>
       <td>63 anos</td>
       <td>36 anos e 6 meses ou máis</td>
       <td>65 anos</td>
      </tr>
     </tbody>
    </table>
    <p>* 25 anos no suposto de persoas con discapacidade nun grao igual ou superior ao 33 %.</p>
    <p>En mostra de conformidade, asinan o presente acordo en Santiago de Compostela o 18 de xullo de 2023.</p>

