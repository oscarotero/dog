---
date: '2023-06-28'
id: G0597-140623-0002
page: 40350
number: 122
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 13 de xuño de 2023, da Dirección Xeral da Función Pública, polo que
  se emprazan os interesados no recurso contencioso-administrativo PO 52/2023,
  en relación co proceso selectivo para o ingreso, pola quenda de acceso libre,
  no corpo auxiliar da Administración xeral da Comunidade Autónoma de Galicia,
  subgrupo C2, convocado pola Orde do 22 de novembro de 2019 (Diario Oficial de
  Galicia número 224, do 25 de novembro de 2019).
range: Anuncio
url: >-
  https://www.xunta.gal/dog/Publicados/2023/20230628/AnuncioG0597-140623-0002_gl.html
---
<p>A Dirección Xeral da Función Pública recibiu un oficio da Sala do Contencioso-Administrativo do Tribunal Superior de Xustiza de Galicia, Sección Primeira, polo que solicita o emprazamento de cantos aparezan como interesados no recurso contencioso-administrativo PO 52/2023, en relación ao proceso selectivo para o ingreso, pola quenda de acceso libre, no corpo auxiliar da Administración xeral da Comunidade Autónoma de Galicia, subgrupo C2, convocado pola Orde do 22 de novembro de 2019 (DOG número 224, do 25 de novembro de 2019).</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a achega dos correspondentes expedientes administrativos da referida sala. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos a referida sala no prazo de nove días, contados dende o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 13 de xuño de 2023</p>
    <footer><p>José María Barreiro Díaz<br>Director xeral da Función Pública</p></footer>

