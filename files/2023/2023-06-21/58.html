---
date: '2023-06-21'
id: O143-120623-0001
page: 39004
number: 117
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 9 de xuño de 2023 polo que se fan públicos os premios concedidos ao
  abeiro da Resolución do 16 de decembro de 2022, conxunta da Consellería de
  Cultura, Educación, Formación Profesional e Universidades e da entidade
  pública empresarial Augas de Galicia, pola que se aproban as bases reguladoras
  e se convocan os premios Innovaugas 2022 para os centros educativos da
  Comunidade Autónoma de Galicia durante o curso escolar 2022/23 (código de
  procedemento AU302A).
range: Anuncio
url: >-
  https://www.xunta.gal/dog/Publicados/2023/20230621/AnuncioO143-120623-0001_gl.html
---
<p>O 28 de decembro de 2022 publicouse no <em>Diario Oficial de Galicia</em> a Resolución do 16 de decembro de 2022, conxunta da Consellería de Cultura, Educación, Formación Profesional e Universidades e da entidade pública empresarial Augas de Galicia, pola que se aproban as bases reguladoras e se convocan os premios Innovaugas 2022 para os centros educativos da Comunidade Autónoma de Galicia durante o curso escolar 2022/23 (código de procedemento AU302A).</p>
    <p>O 1 de xuño de 2023, a Dirección de Augas de Galicia, en exercicio da delegación prevista na convocatoria, ditou a resolución de concesión dos premios.</p>
    <p>Segundo o recollido na dita Resolución do 16 de decembro de 2022, debe publicarse no <em>Diario Oficial de Galicia</em> e na páxina web de Augas de Galicia a relación dos premios concedidos.</p>
    <p>As subvencións fináncianse con cargo á conta financeira 6568 (subvencións a institucións sen fin de lucro) da entidade pública empresarial Augas de Galicia. Os premios son cofinanciados nun 80 % do gasto elixible pola Unión Europea a través do Fondo Europeo de Desenvolvemento Rexional (Feder), no marco do programa operativo Feder Plurirrexional de España 2014-2020, e enmárcanse no obxectivo temático 1 «Potenciar a investigación, o desenvolvemento tecnolóxico e a innovación»; prioridade de investimento 1.b) «Fomento do investimento empresarial en I+i, o desenvolvemento de vínculos e sinerxías entre as empresas, os centros de investigación e desenvolvemento e o sector do ensino superior, en particular mediante o fomento do investimento no desenvolvemento de produtos e servizos, a transferencia de tecnoloxía, a innovación social, a innovación ecolóxica, as aplicacións de servizo público, o estímulo da demanda, a interconexión en rede, as agrupacións e a innovación aberta a través dunha especialización intelixente, e mediante o apoio á investigación tecnolóxica e aplicada, liñas piloto, accións de validación precoz dos produtos, capacidades de fabricación avanzada e primeira produción, en particular, en tecnoloxías facilitadoras esenciais e difusión de tecnoloxías polivalentes»; obxectivo específico 1.2.1 «Impulso e promoción de actividades de I+i lideradas por empresas, apoio á creación e consolidación de empresas innovadoras e apoio á compra pública innovadora»; actuación 1.2.1.4 «Liña de fomento da innovación desde a demanda (FID) e da compra pública innovadora (CPI)» (segundo o documento Criterios e procedementos de selección de operacións (CPSO).</p>
    <p>De conformidade co previsto no artigo 16 da Resolución do 16 de decembro de 2022, xa citada, faise pública a relación das entidades beneficiarias e o importe dos premios concedidos, que se incorpora como anexo.</p>
    <p>Santiago de Compostela, 9 de xuño de 2023</p>
    <footer><p>Teresa María Gutiérrez López<br>Directora de Augas de Galicia</p></footer>
    <h2>ANEXO</h2>
    <h2>Detalle de premios concedidos ao abeiro da Resolución do 16 de decembro<br>de 2022 (código de procedemento AU302A)</h2>
    <table>
     <tbody>
      <tr>
       <td>Centro educativo</td>
       <td>Provincia</td>
       <td>NIF</td>
       <td>Importe premio</td>
      </tr>
      <tr>
       <td>Colegio Rial Mouzo, S.L. (Cee)</td>
       <td>A Coruña</td>
       <td>B15956451</td>
       <td>3.000,00 €</td>
      </tr>
      <tr>
       <td>CEIP Plurilingüe Pedro Caselles Rollán (Xove)</td>
       <td>Lugo</td>
       <td>Q2768019H</td>
       <td>3.000,00 €</td>
      </tr>
      <tr>
       <td>Fundación Vedruna Educación, Colexio Plurilingüe Santa Teresa de Jesús (Ourense)</td>
       <td>Ourense</td>
       <td>G87804688</td>
       <td>3.000,00 €</td>
      </tr>
      <tr>
       <td>Colegio Estudio, S.L. (Nigrán)</td>
       <td>Pontevedra</td>
       <td>B36613537</td>
       <td>3.000,00 €</td>
      </tr>
     </tbody>
    </table>

