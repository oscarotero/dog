---
date: '2023-06-21'
id: C3K1-070623-0004
page: 38985
number: 117
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 7 de xuño de 2023, da Xefatura Territorial de Ourense, pola que se
  notifica a resolución do expediente sancionador 20220103AE-OU por infraccións
  en materia sanitaria.
range: Cédula
url: >-
  https://www.xunta.gal/dog/Publicados/2023/20230621/AnuncioC3K1-070623-0004_gl.html
---
<p>O 30 de setembro de 2022, a xefa territorial da Consellería de Sanidade de Ourense ditou a resolución do expediente sancionador 20220103AE-OU, incoado ao titular do DNI 34964929F e enderezo na rúa Bispo Blanco Nájera, número 9, 1º esq., 32005 Ourense.</p>
    <p>Intentada a notificación da resolución segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e non sendo posible a súa práctica, por medio desta cédula, e segundo o disposto no artigo 44 da dita lei, notifícaselle ao titular do DNI 34964929F o contido da referida resolución, que figura como anexo, para que poida ter coñecemento dela.</p>
    <p>Así mesmo, fáiselle saber o dereito que o asiste para interpoñer recurso de alzada, ante o conselleiro de Sanidade, no prazo dun mes contado desde o día seguinte ao da publicación desta cédula, segundo establecen os artigos 121 e 122 da Lei 39/2015, do 1 de outubro, lembrándolle o seu dereito a consultar o expediente, depositado nas dependencias da Xefatura, sita na avenida de Zamora, 13, Ourense, e a obter, de ser o caso, copia do expediente, segundo o previsto na letra a) do artigo 53.1 da citada Lei 39/2015, do 1 de outubro.</p>
    <p>Tamén, as administracións públicas lexitimadas para impugnar o acto poderán interpoñer recurso contencioso-administrativo, no prazo de dous meses contado desde a data da publicación, e poderán realizar un requirimento previo de anulación ou revogación do acto no prazo de dous meses, todo isto de conformidade co disposto no artigo 44 da Lei 29/1998, do 13 de xullo, reguladora da xurisdición contencioso-administrativa. </p>
    <p>No caso de estar de acordo co contido desta resolución, o pagamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte, mediante o ingreso que poderá efectuar en calquera entidade bancaria colaboradora, empregando os impresos normalizados que lle facilitarán nas dependencias da Xefatura Territorial. </p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 7 de xuño de 2023</p>
    <footer><p>Laura López del Castillo<br>Xefa territorial de Ourense</p></footer>
    <h2>ANEXO</h2>
    <p>Nº de expediente: 20220103AE-OU.</p>
    <p>DNI/NIF/CIF: 34964929F.</p>
    <p>Último enderezo coñecido: rúa Bispo Blanco Nájera, número 8, 1º esq., 32005 Ourense.</p>
    <p>Feito imputado: infracción da lexislación aplicable en materia sanitaria.</p>
    <p>Preceptos presuntamente infringidos: Lei 8/2008, do 10 de xullo, de saúde Galicia.</p>
    <p>Artigo 42.bis.e) A falta de cumprimento voluntario da obriga de corentena indicada ou prescrita polas autoridades sanitarias, os profesionais sanitarios ou as profesionais sanitarias, o persoal encargado do rastrexo e seguimento de contactos ou calquera outro axente de saúde pública que teña encomendadas estas funcións cando non sexa constitutivo de infracción moi grave.</p>
    <p>Tipificación: grave.</p>
    <p>Sanción proposta: tres mil un euros (3.001 €).</p>

