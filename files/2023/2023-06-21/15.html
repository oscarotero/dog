---
date: '2023-06-21'
id: G0256-130623-0002
page: 38863
number: 117
agency: Axencia de Turismo de Galicia
section: IV. Oposicións e concursos.
title: >-
  RESOLUCIÓN do 14 de xuño de 2023, do tribunal do proceso selectivo
  extraordinario de estabilización derivado da Lei 20/2021, do 28 de decembro,
  pola que se aproban e se fan públicas as listas definitivas de persoas
  admitidas e excluídas.
range: Resolución
url: >-
  https://www.xunta.gal/dog/Publicados/2023/20230621/AnuncioG0256-130623-0002_gl.html
---
<p>A Resolución do 25 de abril de 2023 (DOG núm. 84, do 3 de maio) aproba e fai públicas as listas provisionais de persoas admitidas e excluídas aos procesos selectivos correspondentes ás prazas de estabilización de emprego temporal, convocadas polo sistema de concurso-oposición.</p>
    <p>A Resolución do 5 de maio de 2023 (DOG núm. 92, do 15 de maio) nomea o tribunal para cualificar o proceso selectivo extraordinario de estabilización derivado da Lei 20/2021, do 28 de decembro, para o ingreso nas categorías de profesor/a de hixiene, dietética e nutrición (grupo I) e profesor/a do departamento de servizos (grupo II).</p>
    <p>En sesión que tivo lugar o 5 de xuño de 2023, o tribunal, de conformidade co disposto nas bases da convocatoria,</p>
    <h2>ACORDOU:</h2>
    <p>Aprobar as listas definitivas de persoas aspirantes admitidas e excluídas, pola quenda de acceso libre e mediante o sistema de concurso-oposición, tendo en conta que os exames non se realizarán antes da primeira quincena de outubro, ao proceso selectivo extraordinario para o ingreso nos grupos e categorías seguintes:</p>
    <p>– Profesor/a de hixiene, dietética e nutrición (grupo I).</p>
    <p>– Profesor/a do departamento de servizos (grupo II).</p>
    <p>As listas definitivas completas de persoas aspirantes admitidas e excluídas, con indicación da causa determinante da súa exclusión, figuran no anexo I e tamén se poderán consultar no taboleiro de anuncios do portal web corporativo https://www.turismo.gal/espazo-institucional</p>
    <p>Consonte o disposto no punto I.4.2 das bases da convocatoria, o feito de figurar na relación de persoas admitidas non prexulgará que se lles recoñeza ás persoas aspirantes a posesión dos requisitos exixidos para participar no proceso selectivo. Cando, da documentación que deben presentar tras superaren o proceso selectivo, se desprenda que non posúen algún dos requisitos, as persoas aspirantes decaerán en todos os dereitos que poidan derivar da súa participación.</p>
    <p>A Axencia de Turismo de Galicia devolveralles o importe ingresado en concepto de dereitos de exame a aquelas persoas aspirantes excluídas de maneira definitiva, ou ben que non figuren en ningunha das listas, que así o soliciten no prazo de dous (2) meses a partir do día seguinte ao da publicación no DOG das listas definitivas de persoas admitidas e excluídas. Para iso será necesaria a presentación dun escrito dirixido á Dirección da Axencia de Turismo de Galicia no cal se solicite a devolución e se indique un número de conta bancaria para o seu aboamento. A presentación deste escrito fóra de prazo ou a non inclusión dos datos bancarios solicitados suporá a perda do dereito á devolución do importe ingresado. Non procederá a devolución do importe aboado en concepto de dereitos de exame nos supostos de renuncia a participar no proceso das persoas solicitantes admitidas provisional ou definitivamente.</p>
    <p>Contra esta resolución poderase interpor recurso potestativo de reposición, ante o presidente do tribunal, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpor directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 14 de xuño de 2023</p>
    <footer><p>Antonio Casas Calviño<br>Presidente do tribunal</p></footer>
    <h2>ANEXO I</h2>
    <p>A lista definitiva de persoas aspirantes admitidas, segundo grupo e categoría, é a seguinte:</p>
    <table>
     <tbody>
      <tr>
       <td colspan="5">Admitidos/as. Profesor/a de hixiene, dietética e nutrición (grupo I)</td>
      </tr>
      <tr>
       <td>Nº</td>
       <td>NIF</td>
       <td>Apelido 1</td>
       <td>Apelido 2</td>
       <td>Nome</td>
      </tr>
      <tr>
       <td>1</td>
       <td>***9945**</td>
       <td>Beiro</td>
       <td>Sanromán</td>
       <td>Patricia María</td>
      </tr>
      <tr>
       <td>2</td>
       <td>***9086**</td>
       <td>Midón</td>
       <td>De la Fuente</td>
       <td>Lía</td>
      </tr>
      <tr>
       <td>3</td>
       <td>***4695**</td>
       <td>Marcos</td>
       <td>Cardo</td>
       <td>Elena</td>
      </tr>
     </tbody>
    </table>
    <table>
     <tbody>
      <tr>
       <td colspan="5">Admitidos/as. Profesor/a do departamento de servizos (grupo II)</td>
      </tr>
      <tr>
       <td>Nº</td>
       <td>NIF</td>
       <td>Apelido 1</td>
       <td>Apelido 2</td>
       <td>Nome</td>
      </tr>
      <tr>
       <td>1</td>
       <td>***0713**</td>
       <td>Tasende</td>
       <td>Cotelo</td>
       <td>Patricia</td>
      </tr>
      <tr>
       <td>2</td>
       <td>***6596**</td>
       <td>Lis</td>
       <td>Prieto</td>
       <td>Rocío</td>
      </tr>
      <tr>
       <td>3</td>
       <td>***1570**</td>
       <td>Gómez</td>
       <td>Leiras</td>
       <td>Ana Isabel</td>
      </tr>
      <tr>
       <td>4</td>
       <td>***8254**</td>
       <td>De Toro</td>
       <td>Santos</td>
       <td>Óscar Santiago</td>
      </tr>
     </tbody>
    </table>
    <p>A lista provisional de persoas aspirantes excluídas, segundo grupo e categoría, é a seguinte:</p>
    <table>
     <tbody>
      <tr>
       <td colspan="5">Excluídos/as. Profesor/a de hixiene, dietética e nutrición (grupo I)</td>
      </tr>
      <tr>
       <td>NIF</td>
       <td>Apelido 1</td>
       <td>Apelido 2</td>
       <td>Nome</td>
       <td>Causa</td>
      </tr>
      <tr>
       <td>***9135**</td>
       <td>De la Fuente</td>
       <td>Cid</td>
       <td>Ricardo</td>
       <td>1, 2, 4, 6</td>
      </tr>
     </tbody>
    </table>
    <h2>ANEXO II</h2>
    <table>
     <tbody>
      <tr>
       <td>Causas</td>
       <td>Concepto</td>
       <td>Observacións</td>
      </tr>
      <tr>
       <td>1</td>
       <td>Titulación exixida</td>
       <td>Punto I.2.3</td>
      </tr>
      <tr>
       <td>2</td>
       <td>Coñecemento da lingua galega</td>
       <td>Punto I.2.4</td>
      </tr>
      <tr>
       <td>3</td>
       <td>Persoal fixo</td>
       <td>Punto I.2.8</td>
      </tr>
      <tr>
       <td>4</td>
       <td>Aboamento ou motivo de exención do pagamento da taxa</td>
       <td>Punto I.3.1</td>
      </tr>
      <tr>
       <td>5</td>
       <td>Solicitude fóra de prazo</td>
       <td>Punto I.3.2</td>
      </tr>
      <tr>
       <td>6</td>
       <td>Non se acredita a praza a que se presenta</td>
       <td>Bases convocatoria</td>
      </tr>
     </tbody>
    </table>

