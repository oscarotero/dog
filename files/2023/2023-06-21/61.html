---
date: '2023-06-21'
id: L236-010623-0001
page: 39015
number: 117
agency: Concello de Oia
section: VI. Anuncios. b) Administración local.
title: >-
  EDICTO de execución subsidiaria para o cumprimento de xestión da biomasa
  forestal por incumprimento dos obrigados.
range: Edicto
url: >-
  https://www.xunta.gal/dog/Publicados/2023/20230621/AnuncioL236-010623-0001_gl.html
---
<p>En exercicio da facultade conferida polo artigo 22.4 da Lei 3/2007, do 9 de abril, de prevención e defensa contra os incendios forestais de Galicia, faise público que, mediante Decreto 270/2023, do 31 de maio de 2023, se resolveu o que segue:</p>
    <p>Primeiro. Incoar expediente para a execución subsidiaria da orde de execución imposta polo Decreto 529/2022, do 7 de outubro, contra os titulares catastrais das parcelas 67 e 69 do polígono 20, sitas no lugar da Riña, na parroquia de Santa María de Oia.</p>
    <p>Segundo. En aplicación do previsto no artigo 22.4 da Lei 3/2007, de prevención e defensa contra os incendios forestais de Galicia, considérase que a limpeza xerará os custos que se detallan:</p>
    <table>
     <tbody>
      <tr>
       <td>Nº de expediente</td>
       <td>Ref. catastral</td>
       <td>Data notificación/publicación</td>
       <td>Parroquia</td>
       <td>Lugar/polígono/parcela</td>
       <td>ha afectadas por execución subsidiaria</td>
       <td>Liquidación provisional dos traballos de xestión da biomasa</td>
       <td>Data de constatación do incumprimento</td>
       <td>Persoa responsable</td>
      </tr>
      <tr>
       <td rowspan="2">1479/2022-URB/56/2022</td>
       <td>36036A020000670000QU</td>
       <td rowspan="2">DOG: 23.1.2023
        BOE: 31.1.2023</td>
       <td rowspan="2">Sta. Mª de Oia</td>
       <td>A Riña/20/67</td>
       <td>0,05178755</td>
       <td>87,46 €</td>
       <td>15.5.2023</td>
       <td>P. M. A.</td>
      </tr>
      <tr>
       <td>36036A020000690000QW</td>
       <td>A Riña/20/69</td>
       <td>0,04334887</td>
       <td>73,21 €</td>
       <td>15.5.2023</td>
       <td>A. V. V.</td>
      </tr>
     </tbody>
    </table>
    <p>Terceiro. Serve este edicto, como liquidación provisional dos custos que deberán aboar os obrigados; o decreto constitúe liquidación en voluntaria, cos prazos previstos na Lei xeral tributaria que logo se determinarán, sen perxuício da liquidación definitiva que remitiremos unha vez rematados os traballos de corta e roza.</p>
    <p>Cuarto. Os titulares identificados no expediente, e sinalados aquí coas súas iniciais, están obrigados ao cumprimento da orde de execución e, por extensión, ao pagamento dos gastos que a execución subsidiaria supoña para esta administración.</p>
    <p>Quinto. Ordenar a publicación de anuncio desta resolución no BOE e no DOG, polo que respecta aos titulares obrigados (P.M.A. da parcela 67 e A.V.V. da parcela 69, que substituirá as notificacións persoais, por seren descoñecidos os enderezos dos titulares).</p>
    <p>O que se publica para coñecemento dos obrigados (en ausencia de enderezo coñecido), en cumprimento do establecido no artigo 40 da Lei 39/2015, do 1 de outubro, do procedemento administrativo común das administracións públicas, aos cales se lles fai saber que:</p>
    <p>O citado acordo pon fin á vía administrativa, polo que contra este poden interpoñer recurso de reposición no prazo dun mes, ante o mesmo órgano que ditou o acto, conforme o previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, se non queren exercer o seu dereito a presentar o recurso potestativo de reposición mencionado, poden interpoñer directamente recurso contencioso-administrativo, no prazo de dous meses, ante o Xulgado do Contencioso-Administrativo, órgano xurisdicional competente, conforme o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Polo que respecta á liquidación provisional dos custos de xestión da masa forestal, en voluntaria, que ascende ás cantidades que se identifican en cada caso, requíreselles o pagamento mediante ingreso en conta bancaria municipal aberta a nome do concello de Oia en Abanca ES86/2080/5080/4130/4000/1001, nos seguintes prazos:</p>
    <p>Se a notificación se recibe nos días 1 a 15 do mes, o prazo remata o día 20 do mes seguinte.</p>
    <p>Se a notificación se recibe nos días 16 a último do mes, o prazo remata o día 5 do segundo mes natural seguinte.</p>
    <p>De ser día inhábil o último día do prazo, este estenderase ata o seguinte día hábil.</p>
    <p>En caso de impagamento nos prazos indicados, abrirase o período executivo de pagamento, coa aplicación das recargas do período executivo que regula o artigo 65 da Lei 58/2003, xeral tributaria.</p>
    <p>Oia, 31 de maio de 2023</p>
    <footer><p>Cristina Correa Pombal<br>Alcaldesa en funcións</p></footer>

