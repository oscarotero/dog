---
date: '2023-06-21'
id: V0653-300523-0040
page: 38951
number: 117
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 23 de maio de 2023, da Xefatura Territorial de Ourense, pola que
  se concede a autorización administrativa previa e de construción dunha
  instalación eléctrica no concello de Ourense (expediente IN407A 2023/028-3).
range: Resolución
url: >-
  https://www.xunta.gal/dog/Publicados/2023/20230621/AnuncioV0653-300523-0040_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe, tal e como se recollen no proxecto asinado o día 16.12.2022 en Ourense polo enxeñeiro industrial David Núñez Fernández, colexiado núm. 1534 do ICOIIG, quen acredita a súa habilitación e competencia mediante declaración responsable asinada na data sinalada.</p>
    <p>Solicitante: UFD Distribución Electricidad, S.A.</p>
    <p>Enderezo: avenida San Luis, 77, 28033 Madrid.</p>
    <p>Denominación: reforma treitos LMTS VLL803 e VLL808.</p>
    <p>Situación: A Loña, r/ Sáenz Díez e r/ Curros Enríquez, concello de Ourense.</p>
    <p>Orzamento: 76.498,24 €.</p>
    <p>Características técnicas:</p>
    <p>– Actuación 1 no tramo 1: reforma da LMTS existente VLL803, coa substitución do condutor existente, do tipo RHV, por novo condutor proxectado do tipo RHZ1-2 OL 12/20 kV, 3 (1×240 Al), con inicio nos empalmes que se realicen no condutor existente procedente da subestación de Velle e final nos empalmes que se realicen no condutor existente conforme os planos que figuran no proxecto, cunha lonxitude total do condutor que se instale de 730 m.</p>
    <p>– Actuación 2 no tramo 1: reforma da LMTS existente VLL803, coa substitución do condutor existente, do tipo RHV, por novo condutor proxectado do tipo RHZ1-2 OL 12/20 kV, 3 (1×240 Al), con inicio nos empalmes que se realicen no condutor existente procedente da subestación de Velle e final na cela para liberar núm. 1 do CT 32S771 existente, conforme os planos que figuran no proxecto, cunha lonxitude total do condutor que se instale de 423 m.</p>
    <p>– Actuación 1 no tramo 2: reforma da LMTS existente VLL808, coa substitución do condutor existente, do tipo PPV e RHV, por novo condutor proxectado do tipo RHZ1-2 OL 12/20 kV, 3 (1×240 Al), con inicio nos empalmes que se realicen no condutor existente RHZ1-240 procedente do CT 32CAW0 e final na cela para liberar núm. 1 do CT 32S768 existente, conforme os planos que figuran no proxecto, cunha lonxitude total do condutor que se instale de 36 m.</p>
    <p>– Actuación 2 no tramo 2: reforma da LMTS existente VLL808, coa substitución do condutor existente, do tipo PPV e RHV, por novo condutor proxectado do tipo RHZ1-2 OL 12/20 kV, 3 (1×240 Al), con inicio nos empalmes que se realicen no condutor existente RHZ1-240 procedente do CT 32SAI8 e final nos empalmes que se realicen no condutor existente RHZ1-240 procedente do CT32SAI8, conforme os planos que figuran no proxecto, cunha lonxitude total do condutor que se instale de 104 m.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción ás ditas instalacións, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 23 de maio de 2023</p>
    <footer><p>Alicia María López Míguez<br>Xefa territorial de Ourense</p></footer>

