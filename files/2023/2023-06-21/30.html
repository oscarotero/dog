---
date: '2023-06-21'
id: V0653-300523-0041
page: 38949
number: 117
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 19 de maio de 2023, da Xefatura Territorial de Ourense, pola que
  se concede a autorización administrativas previa e de construción dunha
  instalación eléctrica no concello do Barco de Valdeorras (expediente IN407A
  2023/051-3).
range: Resolución
url: >-
  https://www.xunta.gal/dog/Publicados/2023/20230621/AnuncioV0653-300523-0041_gl.html
---
<p>Visto o expediente para outorgamento das autorizacións administrativas previa e de construción das instalacións eléctricas que a seguir se describen, tal e como se recollen no proxecto asinado o día 13.6.2022 en Ourense polo enxeñeiro industrial David Núñez Fernández, colexiado núm. 1534 do ICOIIG, quen acredita a súa habilitación e competencia mediante declaración responsable asinada na data sinalada.</p>
    <p>Solicitante: UFD Distribución Electricidad, S.A.</p>
    <p>Enderezo: avenida San Luis, 77, 28033 Madrid.</p>
    <p>Denominación: substitución do CT Villoria-32CC71 (O Varco de Valdeorras).</p>
    <p>Situación: praza de Ramón Otero Pedraio, concello do Barco de Valdeorras.</p>
    <p>Orzamento: 49.590,47 €.</p>
    <p>Características técnicas:</p>
    <p>– LMT soterrada, a 20 kV, de 32 m de lonxitude, en condutor RHZ1-2 OL 12/20 kV, 3(1×240 Al), con orixe no paso A/S proxectado no apoio existente núm.T6-A-18 da LMTS BVD704 e remate nos empalmes proxectados coa LMTS existente, despois de realizar E/S no CT proxectado.</p>
    <p>– CT proxectado, en substitución do actual centro de transformación en caseta Villoria-32CC71, en edificio prefabricado, do tipo 2L+1P, con transformador de 400 kVAs e RT de 20.000/400V.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 19 de maio de 2023</p>
    <footer><p>Alicia María López Míguez<br>Xefa territorial de Ourense</p></footer>

