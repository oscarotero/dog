---
date: '2023-10-09'
id: G0692-180923-0022
page: 56311
number: 192
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 13 de setembro de 2023, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de Cartelle (expediente IN407A 2022/207-3).
range: Resolución
url: >-
  https://www.xunta.gal/dog/Publicados/2023/20231009/AnuncioG0692-180923-0022_gl.html
---
<p>Examinado o expediente instruído por solicitude de UFD Distribución Electricidad, S.A. sobre as autorizacións administrativas previa e de construción e a declaración, en concreto, de utilidade pública das instalacións eléctricas que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: substitución CT Seara (I) 32CT69 (Cartelle).</p>
    <p>Situación: lugar da Seara, concello de Cartelle.</p>
    <p>Orzamento: 30.770,46 €.</p>
    <p>Características principais do proxecto de execución, que foi asinado o 7.9.2022 polo enxeñeiro industrial David Núñez Fernández, colexiado núm. 1534 do ICOIIG, o 7.9.2022:</p>
    <p>• LMT derivación da CAS805 de alimentación a CTI proxectado, de 56 m de lonxitude en condutor tipo LA-56, substitución do apoio núm. D23-67-15, tipo HV, por deterioración, así como renovación do condutor no tramo afectado, tamén na LA-56.</p>
    <p>• Novo CTI proxectado en substitución do CT A Seara I 32CT69, no apoio proxectado de tipo C-FL-12/2000-H35. Illante en aceite mineral. Coordenadas UTM ETRS89 fuso 29 X: 580.861 e Y: 4.677.858.</p>
    <p>A información pública do proxecto foi realizada mediante o Acordo desta xefatura territorial do 4.12.2022, que foi inserido no DOG do 4.1.2023 e no xornal La Región de Ourense do 16.12.2022. O proxecto tamén estivo en exposición pública nesta xefatura territorial e no Portal de transparencia desta consellería durante o prazo regulamentario. Dentro do prazo establecido para iso, foron presentadas alegacións por Isaac Rodríguez Álvarez, propietario do predio núm. 2 da RBDA, as cales non se teñen en conta neste momento do procedemento, ao ser comunicado, o 5.7.2023, o acordo mutuo entre o promotor e todos os afectados.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción das devanditas instalacións, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante a conselleira de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 13 de setembro de 2023</p>
    <footer><p>Alicia María López Míguez<br>Xefa territorial de Ourense</p></footer>

