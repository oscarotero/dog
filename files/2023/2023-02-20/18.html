---
date: '2023-02-20'
id: V0653-030223-0001
page: 14818
number: 35
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 2 de febreiro de 2023, da Xefatura Territorial da Coruña, polo que
  se somete a información pública a solicitude de outorgamento das autorizacións
  administrativas previa e de construción dunha instalación de transporte de
  enerxía eléctrica no termo municipal de Lousame (expediente IN407A
  2022/184-1).
range: Acordo
url: >-
  https://www.xunta.gal/dog/Publicados/2023/20230220/AnuncioV0653-030223-0001_gl.html
---
<p>Expediente: IN407A 2022/184-1.</p>
    <p>Solicitante/promotor: Red Eléctrica de España, S.A.U.</p>
    <p>Denominación: ampliación subestación 220 kV Lousame: nova posición de liña EVRE.</p>
    <p>Concello: Lousame.</p>
    <p>1. Obxecto da instalación:</p>
    <p>Actuación destinada a posibilitar a evacuación de xeración renovable (EVRE).</p>
    <p>2. Características técnicas:</p>
    <p>Ampliación do parque 220 kV da subestación Lousame, convencional de intemperie con tecnoloxía AIS, cunha configuración en dobre barra (JBP1 e JBP2) con acoplamento, consistente en:</p>
    <p>• Construción dunha nova posición para denominar EVRE (posición de liña), que pasaría a ocupar a posición 8 na disposición interior existente na subestación 220 kV Lousame, nun dos espazos recollidos na Resolución do 30 de marzo de 2017 (DOG núm.&amp;nbsp;90, do 11 de maio, BOP núm. 70, do 12 de abril) da entón denominada Dirección Xeral de Enerxía e Minas, pola que se outorgan a REE a autorización administrativa e a aprobación do proxecto de execución e se recoñece, en concreto, a utilidade pública da instalación de transporte de enerxía eléctrica denominada nova subestación 220 kV de Lousame (expediente IN407A 2009/471-1). As especificacións máis salientables da aparellaxe que se vai instalar nesta nova posición son:</p>
    <p>• Interruptor automático: tensión nominal/máis elevada para o material: 220 kV/245 kV/intensidade nominal/límite térmica (corte): 3.150/40 kA. Tecnoloxía da cámara de corte: SF6.</p>
    <p>• Disposición dos condutores en tres niveis:</p>
    <p>• Embarrados baixos: conexións entre aparellaxe a 6 metros de altura. Realizaranse con tubo de aluminio.</p>
    <p>• Embarrados altos: barras principais de tubo de aluminio a 10,5 metros de altura, apoiadas sobre illadores soporte.</p>
    <p>• Tendidos altos: en condutor dúplex Al-Ac a 14,95 metros de altura.</p>
    <p>• Illadores de soporte para apoio dos embarrados principais: tipo C10-1050.</p>
    <p>• Seccionadores de barras: tipo pantógrafo e mando eléctrico unipolar/intensidade nominal: 2.000 A.</p>
    <p>• Seccionador de liña: rotativo de tres columnas e mando tripolar manual/intensidade nominal: 2.000 A.</p>
    <p>• Seccionador de illamento (seccionador de posición): rotativo de tres columnas e mando tripolar manual/intensidade nominal: 2.000 A.</p>
    <p>• Seccionador de posta a terra: tripolar, con coitela de posta a terrra, de mando unipolar motorizado.</p>
    <p>• Equipos convencionais (pararraios – autoválvulas): tensión nominal: 198 kV/tensión de operación &gt; 152 kV/intensidade nominal de descarga: 10 kA.</p>
    <p>• Transformadores de intensidade e de tensión, de características conforme o Real decreto 1110/2007, do 24 de agosto, polo que se aproba o Regulamento unificado de puntos de medida do sistema eléctrico.</p>
    <p>• Incorporación ao mallado de rede de terras superiores e inferiores e aos sistemas de control, protección, telecontrol e comunicacións (sistemas telexestionados) e servizos auxiliares da subestación.</p>
    <p>• Bastidor de relés.</p>
    <p>• Localización das instalacións: subestación 220 kV Lousame, lugar de Alto da Laguiña. Fontefría (acceso: por desvío coa orixe no p.q. 23,5 da estrada C-543). Termo municipal de Lousame.</p>
    <p>• Investimento, segundo proxecto: 838.920 €.</p>
    <p>3. Lexislación de aplicación:</p>
    <p>• Lei 39/2015, do 1 de outubro, do procedemento administrativo común das administracións públicas (BOE núm. 236, do 2.10.2015).</p>
    <p>• Lei 40/2015, do 1 de outubro, do réxime xurídico do sector público (BOE núm. 236, do 2.10.2015).</p>
    <p>• Lei 24/2013, do 26 de decembro, do sector eléctrico (BOE núm. 310, do 27.12.2013).</p>
    <p>• Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27.12.2000).</p>
    <p>• Real decreto lei 15/2018, do 5 de outubro, de medidas urxentes para a transición enerxética e a protección dos consumidores (BOE núm. 242, do 6.10.2018).</p>
    <p>• Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica (BOE núm. 175, do 24.6.2020).</p>
    <p>• Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19.3.2014).</p>
    <p>Isto faise público para coñecemento xeral e das persoas titulares de dereitos reais e/ou intereses económicos sobre bens afectados que fosen omitidos.</p>
    <p>Coa finalidade de poderen consultar a documentación, todas aquelas persoas ou entidades que se consideren afectadas poderán examinar o expediente nas seguintes dependencias:</p>
    <p>• Concello de Lousame.</p>
    <p>• Servizo de Enerxía e Minas da Xefatura Territorial da Vicepresidencia Primeira e Consellería de Economía, Industria e Innovación da Coruña, (rúa Vicente Ferrer núm. 2, 2º andar, 15071 A Coruña) das 9.00 ás 14.00 horas, de luns a venres.</p>
    <p>De ser o caso, poderán presentar as alegacións ou observacións que consideren pertinentes no prazo de trinta (30) días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 2 de febreiro de 2023</p>
    <footer><p>Isidoro Martínez Arca<br>Xefe territorial da Coruña</p></footer>

