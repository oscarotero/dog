---
date: '2023-02-20'
id: G2018-080223-0001
page: 14815
number: 35
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 8 de febreiro de 2023 pola que se nomea profesorado de corpos
  docentes universitarios con praza asistencial vinculada.
range: Resolución
url: >-
  https://www.xunta.gal/dog/Publicados/2023/20230220/AnuncioG2018-080223-0001_gl.html
---
<p>De conformidade coa proposta elevada pola Comisión nomeada para xulgar o concurso para a provisión de prazas dos corpos docentes universitarios, convocados mediante a Resolución conxunta desta universidade e o Servizo Galego de Saúde, do 29 de setembro de 2022 (BOE do 7 de outubro), e presentada pola persoas interesada a documentación a que fai referencia a base novena da convocatoria.</p>
    <p>Este reitoría, en uso das atribucións conferidas polo artigo 65 da Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril (BOE do 13 de abril), e o artigo 85 dos estatutos da Universidade de Santiago de Compostela, aprobados polo Decreto 14/2014, do 30 de xaneiro (DOG do 12 de febreiro), e demais disposicións concordantes, resolve efectuar o nomeamento que se relaciona no anexo.</p>
    <p>Este nomeamento producirá plenos efectos a partir da correspondente toma de posesión pola persoa interesada, que se deberá efectuar no prazo máximo de vinte (20) días, contados desde o día seguinte ao da publicación desta resolución no Boletín Oficial del Estado.</p>
    <p>Contra esta resolución, que pon fin á vía administrativa, poderase interpor recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dos meses contados desde o seguinte ao da súa publicación no Boletín Oficial del Estado de conformidade co establecido na Lei 29/1998, do 13 de xullo, reguladora da xurisdición contencioso-administrativa. Non obstante, as persoas interesadas poderán interpor recurso potestativo de reposición, no prazo dun mes, ante o órgano que ditou o acto, sen que neste caso se poida interpor o recurso contencioso-administrativo ata que non se dite resolución expresa ou presunta do recurso administrativo de reposición, conforme o previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 8 de febreiro de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>
    <h2>ANEXO</h2>
    <table>
     <tbody>
      <tr>
       <td colspan="2">Nº concurso: 132T-V/22</td>
      </tr>
      <tr>
       <td>Código praza:</td>
       <td>C01957</td>
      </tr>
      <tr>
       <td>Apelidos e nome:</td>
       <td>Fernández Pérez, Cristina</td>
      </tr>
      <tr>
       <td>DNI/NIE</td>
       <td>***3502**</td>
      </tr>
      <tr>
       <td>Corpo:</td>
       <td>Profesor titular de universidade vinculado á categoría asistencial de facultativo especialista de área</td>
      </tr>
      <tr>
       <td>Especialidade:</td>
       <td>Medicina Preventiva</td>
      </tr>
      <tr>
       <td>Área de coñecemento:</td>
       <td>Medicina Preventiva e Saúde Pública</td>
      </tr>
      <tr>
       <td>Departamento:</td>
       <td>Psiquiatría, Radioloxía, Saúde Pública, Enfermaría e Medicina Preventiva</td>
      </tr>
      <tr>
       <td>Institución sanitaria:</td>
       <td>Complexo Hospitalario Universitario de Santiago de Compostela-CHUS</td>
      </tr>
      <tr>
       <td>Localidade:</td>
       <td>Santiago de Compostela</td>
      </tr>
     </tbody>
    </table>

