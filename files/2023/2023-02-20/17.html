---
date: '2023-02-20'
id: V0653-160123-0001
page: 14817
number: 35
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 12 de xaneiro de 2023, da Xefatura Territorial de Lugo, pola que se
  somete a información pública o proxecto de explotación, o estudo de impacto
  ambiental e o plan de restauración, presentados xunto coa solicitude de
  prórroga da explotación de recursos mineiros da sección C) denominada La
  Ilusión, fracción primeira, número 5356.1.2, presentada por Porredo, S.L. e
  situada no termo municipal de Quiroga.
range: Acordo
url: >-
  https://www.xunta.gal/dog/Publicados/2023/20230220/AnuncioV0653-160123-0001_gl.html
---
<p>En cumprimento do disposto no artigo 36 da Lei 21/2013, do 9 de decembro, de avaliación ambiental, e no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométense ao trámite de información pública o proxecto de explotación, o estudo de impacto ambiental e o plan de restauración da explotación de recursos mineiros da sección C) denominada <em>La Ilusión</em>, fracción primeira, número 5356.1.2, presentada por Porredo, S.L. e situada no termo municipal de Quiroga, na provincia de Lugo.</p>
    <p>O que se fai público facendo constar que, durante o prazo de trinta días hábiles contados a partir do día seguinte ao da publicación deste anuncio no <em>Diario Oficial de Galicia</em>, o proxecto de explotación e o plan de restauración se atopan dispoñibles ao público, para a súa consulta, no Servizo de Enerxía e Minas da Xefatura Territorial de Lugo da Consellería de Economía, Industria e Innovación e no portal web da devandita consellería: </p>
    <p>https://economia.xunta.gal/transparencia/explotacions-mineiras/prorroga-la-ilusion </p>
    <p>As posibles alegacións presentaranse durante o prazo sinalado, dirixidas á Xefatura Territorial, en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Lugo, 12 de xaneiro de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

