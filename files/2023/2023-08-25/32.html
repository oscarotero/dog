---
date: '2023-08-25'
id: G0692-080823-0009
page: 50530
number: 161
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 8 de agosto de 2023, da Xefatura Territorial de Ourense, polo que
  se comunica o traslado das follas de valoración da entidade beneficiaria nun
  expediente de expropiación nos concellos de Cenlle e San Amaro (expediente
  IN407A 2021/144-3).
range: Anuncio
url: >-
  https://www.xunta.gal/dog/Publicados/2023/20230825/AnuncioG0692-080823-0009_gl.html
---
<p>Para cumprir co disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no <em>Boletín Oficial del Estado</em> resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar...», mediante este anuncio infórmase da presentación das follas de valoración da entidade beneficiaria no procedemento de expropiación sobre os bens e dereitos afectados pola instalación eléctrica regulamentación LMTA ALB804 apoio núm. 36-53, nos concellos de Cenlle e San Amaro, correspondentes aos predios e titularidades que se sinalan no cadro anexo.</p>
    <p>O texto íntegro das referidas follas de valoración atópase ao dispor das persoas interesadas na sede da Xefatura Territorial da Consellería de Economía, Industria e Innovación de Ourense, situada na rúa Curros Enríquez, núm. 1, 4º andar, 32003 Ourense, tras solicitaren cita previa no teléfono 988 38 67 28, das 9.00 ás 14.00 horas, de luns a venres. As persoas interesadas disporán dun prazo de dez (10) días, contados a partir do día seguinte ao da publicación deste anuncio, para solicitar a remisión das correspondentes follas ao enderezo que sinalen.</p>
    <p>Transcorrido o dito prazo de dez días sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Ourense, 8 de agosto de 2023</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h3>Relación de afectados descoñecidos, <br>de domicilio ignorado ou non notificados</h3>
    <p>Nº de expediente: IN407A 2021/144-3.</p>
    <p>Instalación: regulamentación LMTA ALB804 apoio núm. 36-53.</p>
    <p>Concellos: Cenlle e San Amaro.</p>
    <p>Entidade beneficiaria: UFD Distribución Electricidad, S.A.</p>
    <table>
     <tbody>
      <tr>
       <td>Predio núm.</td>
       <td>Lugar</td>
       <td>Referencia catastral</td>
       <td>Titular</td>
       <td>Incidencia</td>
       <td>Data de ocupación</td>
      </tr>
      <tr>
       <td>1</td>
       <td>Lameiro</td>
       <td>32075AO9200365000EU</td>
       <td>María Fernández Vázquez</td>
       <td>Enderezo descoñecido</td>
       <td>22.11.2022</td>
      </tr>
      <tr>
       <td>2</td>
       <td>Rodal</td>
       <td>32026A008040000000TW</td>
       <td>Manuel Fernández Seoane</td>
       <td>Enderezo descoñecido</td>
       <td>22.11.2022</td>
      </tr>
     </tbody>
    </table>

