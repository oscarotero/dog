---
date: '2023-08-25'
id: G0657-210823-0004
page: 50348
number: 161
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 18 de agosto de 2023, da Dirección Xeral de Familia, Infancia e
  Dinamización Demográfica, pola que se publica a Resolución do 18 de agosto de
  2023 de selección de entidade privada sen ánimo de lucro no procedemento de
  asignación de concerto social para a execución do servizo de xestión dos
  puntos de encontro familiar de Ferrol e Vigo (código de procedemento BS213I).
range: Resolución
url: >-
  https://www.xunta.gal/dog/Publicados/2023/20230825/AnuncioG0657-210823-0004_gl.html
---
<p>No <em>Diario Oficial de Galicia</em> número 114, do 16 de xuño de 2023, publicouse a Resolución do 29 de maio de 2023, da Consellería de Política Social e Xuventude, pola que se publica a convocatoria, mediante o procedemento de asignación de concerto social, para a prestación do servizo de xestión dos puntos de encontro familiar de Ferrol e Vigo (código de procedemento BS213I).</p>
    <p>O número 6 da cláusula M) do anexo I da dita Resolución do 29 de maio de 2023 establece que a resolución de concertación será publicada no <em>Diario Oficial de Galicia</em> e a publicación terá os efectos de notificación, consonte o artigo 45 da Lei 39/2015, do 1 de outubro, do procedemento administrativo común das administracións públicas. Así mesmo, será igualmente obxecto de publicidade a través da páxina web da Consellería de Política Social e Xuventude. </p>
    <p>Unha vez instruído de conformidade coas bases do procedemento de selección, tras a valoración dos criterios e emitida a proposta, o 18 de agosto de 2023 o órgano competente emite a resolución que finaliza o dito procedemento.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 18 de agosto de 2023 ditada no procedemento BS213I de selección de entidade/s privada/s sen ánimo de lucro para a execución do servizo de xestión dos puntos de encontro familiar de Ferrol e Vigo, que se xuntará coa presente resolución no anexo.</p>
    <p>Segundo. Notificada a resolución polo órgano competente, formalizarase o concerto coa entidade seleccionada para cada lote.</p>
    <p>A formalización deste concerto social, de acordo co establecido no artigo 19 do Decreto 229/2020, do 17 de decembro, polo que se desenvolve o réxime de concertos sociais no ámbito da Comunidade Autónoma de Galicia, farase mediante un documento administrativo dentro dos 30 días seguintes ao da publicación da resolución de concertación.</p>
    <p>O concerto social perfeccionarase coa súa formalización e non se poderá iniciar a súa execución sen efectuarse esta previamente.</p>
    <p>Efectuada a formalización, a entidade concertada estará obrigada a prestarlles ás persoas usuarias os servizos sociais nas condicións establecidas na normativa sectorial aplicable, na resolución da convocatoria do concerto social e, de ser o caso, nos criterios de preferencia e selección da entidade.</p>
    <p>Santiago de Compostela, 18 de agosto de 2023</p>
    <footer><p>Jacobo José Rey Sastre<br>Director xeral de Familia, Infancia e Dinamización Demográfica</p></footer>
    <h2>ANEXO</h2>
    <h2>Resolución do 18 de agosto de 2023 pola que se selecciona unha entidade<br>privada sen ánimo de lucro para a concertación, mediante procedemento<br>de asignación de concerto social, da prestación do servizo dos puntos<br>de encontro familiar de Ferrol e Vigo (código de procedemento BS213I)</h2>
    <p>A través da Resolución do 29 de maio de 2023, da Consellería de Política Social e Xuventude, publicouse a convocatoria, mediante procedemento de asignación de concerto social, para a selección de entidades encargadas da prestación do servizo de xestión dos puntos de encontro familiar de Ferrol e Vigo (código de procedemento BS213I).</p>
    <p>As entidades presentadas segundo os lotes son as seguintes:</p>
    <table>
     <tbody>
      <tr>
       <td>Entidade solicitante</td>
       <td>Data de presentación</td>
       <td>Lote a que se presenta</td>
      </tr>
      <tr>
       <td>Asociación Centro Trama</td>
       <td>14.7.2023</td>
       <td>Lote 1. PEF de Ferrol
        Lote 2. PEF de Vigo</td>
      </tr>
      <tr>
       <td>Fundación Educativa e Social Dignidade</td>
       <td>17.7.2023</td>
       <td>Lote 1. PEF de Ferrol
        Lote 2. PEF de Vigo</td>
      </tr>
     </tbody>
    </table>
    <p>Unha vez examinadas as solicitudes polo órgano instrutor, avaliadas as ditas solicitudes pola Comisión de Valoración, vista a proposta de resolución formulada pola Dirección Xeral de Familia, Infancia e Dinamización Demográfica,</p>
    <h2>RESOLVO:</h2>
    <p>Primeiro. Seleccionar para levar a cabo a execución do lote 1, Punto de Encontro Familiar de Ferrol, a entidade que obtén maior puntuación, en aplicación dos criterios de valoración e baremo da cláusula O) do anexo I da Resolución do 29 de maio de 2023.</p>
    <p>Consonte os criterios de valoración reflectidos no texto da resolución, a Comisión de Valoración establece a seguinte puntuación para as entidades presentadas ao lote 1 do concerto:</p>
    <table>
     <tbody>
      <tr>
       <td>Entidade</td>
       <td>Total puntuación</td>
      </tr>
      <tr>
       <td>Asociación Centro Trama</td>
       <td>56,50 puntos</td>
      </tr>
      <tr>
       <td>Fundación Educativa e Social Dignidade</td>
       <td>64,25 puntos</td>
      </tr>
     </tbody>
    </table>
    <p>Segundo. Seleccionar para levar a cabo a execución do lote 2, Punto de Encontro Familiar de Vigo, a entidade que obtén maior puntuación, en aplicación dos criterios de valoración e baremo da cláusula O) do anexo I da Resolución do 29 de maio de 2023.</p>
    <p>Consonte os criterios de valoración reflectidos no texto da resolución, a Comisión de Valoración establece a seguinte puntuación para as entidades presentadas ao lote 2 do concerto:</p>
    <table>
     <tbody>
      <tr>
       <td>Entidade</td>
       <td>Total puntuación</td>
      </tr>
      <tr>
       <td>Asociación Centro Trama</td>
       <td>56,50 puntos</td>
      </tr>
      <tr>
       <td>Fundación Educativa e Social Dignidade</td>
       <td>64,25 puntos</td>
      </tr>
     </tbody>
    </table>
    <p>Terceiro. Adxudicarlle o lote 1 do concerto social, Punto de Encontro Familiar de Ferrol, do xeito que a seguir se indica, polo importe que se sinala, á entidade seguinte:</p>
    <table>
     <tbody>
      <tr>
       <td>NIF</td>
       <td>Entidade</td>
      </tr>
      <tr>
       <td>G27473677</td>
       <td>Fundación Educativa e Social Dignidade</td>
      </tr>
     </tbody>
    </table>
    <p>Código de procedemento: BS213I.</p>
    <p>Modalidade de concertación: procedemento de asignación de concertos.</p>
    <p>Data de publicación: 16.6.2023.</p>
    <p>Prazo de execución: o prazo de duración do concerto será desde a data da súa formalización ata o 31.8.2027.</p>
    <p>O importe de adxudicación (exento de IVE) é o seguinte:</p>
    <table>
     <tbody>
      <tr>
       <td colspan="2">Distribución de anualidades</td>
      </tr>
      <tr>
       <td>Anualidade</td>
       <td>Importe</td>
      </tr>
      <tr>
       <td>2023 (4 meses)</td>
       <td>53.596,49 €</td>
      </tr>
      <tr>
       <td>2024</td>
       <td>176.401,26 €</td>
      </tr>
      <tr>
       <td>2025</td>
       <td>181.192,91 €</td>
      </tr>
      <tr>
       <td>2026</td>
       <td>181.192,91 €</td>
      </tr>
      <tr>
       <td>2027 (8 meses)</td>
       <td>120.795,28 €</td>
      </tr>
     </tbody>
    </table>
    <p>Cuarto. Adxudicarlle o lote 2 do concerto social, Punto de Encontro Familiar de Vigo, do xeito que a seguir se indica, polo importe que se sinala, á entidade seguinte:</p>
    <table>
     <tbody>
      <tr>
       <td>NIF</td>
       <td>Entidade</td>
      </tr>
      <tr>
       <td>G27473677</td>
       <td>Fundación Educativa e Social Dignidade</td>
      </tr>
     </tbody>
    </table>
    <p>Código de procedemento: BS213I.</p>
    <p>Modalidade de concertación: procedemento de asignación de concertos.</p>
    <p>Data de publicación: 16.6.2023.</p>
    <p>Prazo de execución: o prazo de duración do concerto será desde a data da súa formalización ata o 31.8.2027.</p>
    <p>O importe de adxudicación (exento de IVE) é o seguinte:</p>
    <table>
     <tbody>
      <tr>
       <td colspan="2">Distribución de anualidades</td>
      </tr>
      <tr>
       <td>Anualidade</td>
       <td>Importe</td>
      </tr>
      <tr>
       <td>2023 (4 meses)</td>
       <td>68.684,31 €</td>
      </tr>
      <tr>
       <td>2024</td>
       <td>211.008,33 €</td>
      </tr>
      <tr>
       <td>2025</td>
       <td>216.769,58 €</td>
      </tr>
      <tr>
       <td>2026</td>
       <td>216.769,58 €</td>
      </tr>
      <tr>
       <td>2027 (8 meses)</td>
       <td>144.513,07 €</td>
      </tr>
     </tbody>
    </table>
    <p>Quinto. Asinar o concerto social para cada un dos lotes coa entidade seleccionada dentro dos 30 días seguintes ao da publicación da resolución de concertación, segundo indica o artigo 19 do Decreto 229/2020, do 17 de decembro, polo que se desenvolve o réxime de concertos sociais no ámbito da Comunidade Autónoma de Galicia.</p>
    <p>Sexto. Contra esta resolución, que esgota a vía administrativa poderá interporse recurso potestativo de reposición ante o mesmo órgano que a ditou no prazo dun mes, contado a a partir do día seguinte da publicación desta resolución no <em>Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados a partir do día seguinte da súa publicación no <em>Diario Oficial de Galicia</em>.</p>
    <p>Sétimo. A resolución de concertación será publicada no <em>Diario Oficial de Galicia</em> e a publicación terá os efectos da notificación, consonte o artigo 45 da Lei 39/2015, do 1 de outubro, do procedemento administrativo común das administracións públicas, tal como se indica no artigo 17.2 do Decreto 229/2020, do 17 de decembro.</p>
    <p>Santiago de Compostela, 18 de agosto de 2023. A conselleira de Política Social e Xuventude. P.D. (Resolución do 29.5.2023). Jacobo Rey Sastre. Director xeral de Familia, Infancia e Dinamización Demográfica.</p>

