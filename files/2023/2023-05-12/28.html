---
date: '2023-05-12'
id: V0653-190423-0009
page: 29880
number: 91
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 18 de abril de 2023, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica denominada LMT RED709 e
  substitución CT Reboreda Carambola 36CC70, no concello de Redondela, do que
  resulta como beneficiaria a empresa UFD Distribución Electricidad, S.A.
  (expediente IN407A 2022/436-4).
range: Resolución
url: >-
  https://www.xunta.gal/dog/Publicados/2023/20230512/AnuncioV0653-190423-0009_gl.html
---
<p>A instalación denominada LMT RED709 e substitución CT Reboreda Carambola 36CC70 foi declarada de utilidade pública mediante a Resolución do 29 de marzo de 2023, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 22 de xuño de 2023, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Redondela.</p>
    <p>Os interesados recibirán unha notificación individual coa debida antelación legal, en que se lles comunicarán a data e a hora en que deberán presentarse nos seus predios, e que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do <em>Boletín Oficial del Estado</em>.</p>
    <p>Vigo, 18 de abril de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <h3>LMT RED709 e substitución CT Reboreda Carambola 36CC70</h3>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Lugar</td>
       <td>Titular</td>
       <td>Nº apoio</td>
       <td>m2 solo</td>
       <td>ml sub</td>
       <td>m2 subsolo</td>
      </tr>
      <tr>
       <td>1</td>
       <td>3222609NG3832S0001WG</td>
       <td>Reboreda</td>
       <td>Descoñecido</td>
       <td>CT</td>
       <td>23,39</td>
       <td>5</td>
       <td>18,71</td>
      </tr>
     </tbody>
    </table>

