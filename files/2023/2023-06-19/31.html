---
date: '2023-06-19'
id: V0653-300523-0005
page: 38351
number: 115
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 29 de maio de 2023, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Baralla (expediente IN407A 2022/262-2).
range: Resolución
url: >-
  https://www.xunta.gal/dog/Publicados/2023/20230619/AnuncioV0653-300523-0005_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio: rúa A Batundeira, 2, Velle, Ourense.</p>
    <p>Denominación: regulamentación LAMT BCR803 Corgo 3 entre os apoios CSAFWCRJ//59-35-14 e CBOL4UAX//59-35-42-CT (Baralla).</p>
    <p>Situación: Concello de Baralla.</p>
    <p>Características técnicas:</p>
    <p>– Reforma da BCR803 derivada a CTI Busto 27A995, actualmente en apoios de madeira en mal estado, consistente en:</p>
    <p>• LMT aérea existente con orixe no apoio existente CASFWCRJ//59-35-14 e final no apoio proxectado CATXJVEG//59-35-16, cunha lonxitude de 80 metros en condutor tipo LA-30 (retensado).</p>
    <p>• LMT aérea proxectada con orixe no apoio proxectado CATXJVEG//59-35-16 e final no apoio existente CBOL4UAX//59-35-42-CT, cunha lonxitude de 1.419 metros en condutor tipo LA-56, tensados sobre 15 apoios de celosía metálica proxectados.</p>
    <p>Finalidade da instalación: mellora de instalacións.</p>
    <p>Orzamento: 42.274,25 euros.</p>
    <p>– Documentación que se xunta:</p>
    <p>• Separata para o Concello de Baralla.</p>
    <p>• Separata para a Consellería do Medio Rural.</p>
    <p>• Separata para a CHMS.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>resolve:</h2>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionada ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e a dirección de obra deberá levala a cabo un técnico competente.</p>
    <p>Segunda. O solicitante asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular canto establecen a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución; tamén se poderá interpor calquera outro recurso que se consideren pertinente en dereito.</p>
    <p>Lugo, 29 de maio de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

