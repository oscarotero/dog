---
date: '2023-06-19'
id: C141-070623-0001
page: 38397
number: 115
agency: Portos de Galicia
section: VI. Anuncios. a) Administración autonómica.
title: >-
  ANUNCIO do 6 de xuño de 2023 polo que se dá publicidade da resolución do
  expediente de caducidade da concesión administrativa con destino á construción
  e explotación de instalacións para a navegación recreativa no porto de
  Combarro, Poio.
range: Anuncio
url: >-
  https://www.xunta.gal/dog/Publicados/2023/20230619/AnuncioC141-070623-0001_gl.html
---
<p>Por medio do presente anuncio, que se publicará no <em>Diario Oficial de Galicia</em> e no <em>Boletín Oficial del Estado</em>, faise público que mediante a Resolución da Presidencia de Portos de Galicia, emitida o día 16 de maio de 2023, se decretou a caducidade da concesión administrativa outorgada a Combarromar, S.A., con CIF A36462547, pola Resolución do 15 de decembro de 2006 con destino á construción e explotación de instalacións para a navegación recreativa no porto de Combarro, Poio (Pontevedra).</p>
    <p>A resolución emitiuna a Presidencia de Portos de Galicia con base nas competencias que lle confire a ese órgano o artigo 12.3.j) da Lei 6/2017, do 12 de decembro, de portos de Galicia, pola concorrencia das causas imperativas de caducidade previstas na condición xeral 48ª, letras b) e m) do título da concesión, unha vez que o Consello Consultivo de Galicia, en resolución emitida no expediente número CCG 135/2023, apreciou a falta de competencia dese órgano para ditaminar, ao non terse producido oposición por parte do concesionario.</p>
    <p>Efectúase o presente anuncio por motivos de seguridade xurídica, considerando que a resolución ditada no expediente, que esgota a vía administrativa e é executiva, determina a cesación de efectos da concesión administrativa, sen prexuízo dos recursos que o concesionario poida interpor contra a resolución.</p>
    <p>Santiago de Compostela, 6 de xuño de 2023</p>
    <footer><p>Susana Lenguas Gil<br>Presidenta de Portos de Galicia</p></footer>

