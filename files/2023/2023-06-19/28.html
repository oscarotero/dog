---
date: '2023-06-19'
id: V0653-300523-0013
page: 38340
number: 115
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 29 de maio de 2023, da Xefatura Territorial de Pontevedra, pola
  que se conceden as autorizacións administrativas previa e de construción dunha
  instalación eléctrica no concello de Mos (expediente IN407A 2023/026-4).
range: Resolución
url: >-
  https://www.xunta.gal/dog/Publicados/2023/20230619/AnuncioV0653-300523-0013_gl.html
---
<p>Expediente: IN407A 2023/026-4.</p>
    <p>Promotora: UFD Distribución Electricidad, S.A.</p>
    <p>Denominación: LMTS ATI712, substitución apoio A4EDCA4M//D1-74 e ITC.</p>
    <p>Concello: Mos.</p>
    <p>Feitos:</p>
    <p>Primeiro. O 25 de xaneiro de 2023, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS ATI712, substitución apoio A4EDCA4M//D1-74 e ITC.</p>
    <p>Examinado o proxecto de execución, conclúese que consiste na reforma de parte da ATI712 no tramo ATI7120654, mediante as seguintes actuacións previstas no lugar de Santa Marta, no concello de Mos (Pontevedra):</p>
    <p>Substitución do apoio de formigón A4EDCA4M//D1-74 por uno de tipo celosía C-2000/16. </p>
    <p>Retirada do XS 36HHD8 do apoio A4EDCA4M//D1-74, que será substituído, e instalación dun ITC no apoio proxectado. </p>
    <p>Substitución de 79 metros de liña de media tensión aérea en condutor LA-80 por unha nova liña en condutor LA-110 entre o apoio existente A4DWDF19//D1-73 e o apoio proxectado.</p>
    <p>Déixase sen servizo un tramo de 14 metros da liña de media tensión subterránea existente en condutor RHZ1, desde a arqueta existente ata o apoio que será substituído.</p>
    <p>Instalación dunha nova liña de media tensión subterránea de 21 metros entre o apoio proxectado e final na LMTS ATI7120737.</p>
    <p>Segundo. Esta xefatura territorial solicitoulles o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Mos, a Axencia Estatal de Seguridade Aérea, a Confederación Hidrográfica Miño-Sil e o Servizo do Patrimonio Cultural de Pontevedra. A empresa promotora manifestou a súa conformidade co condicionado emitido pola Confederación Hidrográfica Miño-Sil.</p>
    <p>Os demais organismos afectados non emitiron os condicionados técnicos, polo que se entende, en consecuencia, a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro, sen prexuízo da autorización que lles corresponda outorgar.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para resolver os procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>Liña de media tensión aérea (LMTA) a 15 kV, con condutor LA-110, de 79 metros de lonxitude, con orixe no apoio existente A4DWDF19//D1-73 da LMT ATI7120654 e final no apoio proxectado C-2000/16, en substitución do A4EDCA4M//D1-74, no cal se instala un interruptor telecontrolado. </p>
    <p>Liña de media tensión subterránea (LMTS) a 15 kV, con condutor RHZ1, de 21 metros de lonxitude, con orixe no apoio proxectado C-2000/16 e final na LMTS ATI7120737, na arqueta situada no camiño do Atallo, no polígono 45, parcela 100.</p>
    <p>A instalación está situada en Santa Marta, no municipio de Mos (Pontevedra).</p>
    <p>Conforme o indicado,</p>
    <h2>RESOLVO:</h2>
    <p>Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS ATI712, substitución apoio A4EDCA4M//D1-74 e ITC, expediente IN407A 2023/026-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que se manterán sempre as condicións regulamentarias de seguridade. Deberanse cumprir en todo momento as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva na vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes, contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que as persoas interesadas poidan interpor calquera outro recurso que consideren pertinente.</p>
    <p>Pontevedra, 29 de maio de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

