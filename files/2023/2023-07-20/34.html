---
date: '2023-07-20'
id: G0692-290623-0013
page: 44559
number: 138
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de xuño de 2023, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello do Porriño (expediente IN407A 2023/334-4).
range: Resolución
url: >-
  https://www.xunta.gal/dog/Publicados/2023/20230720/AnuncioG0692-290623-0013_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita dunha instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida de América, 38, 28028 Madrid.</p>
    <p>Denominación: substitución CS Denat rúa Arousa (36CXG2).</p>
    <p>Situación: concello do Porriño.</p>
    <p>Características técnicas:</p>
    <p>– Centro de seccionamento con celas compactas e corte en SF6 (3L, 2 telecontroladas), situado na parcela con referencia catastral 36039A061060160001FA, na rúa Arousa, número 49, no polígono das Gándaras, no concello do Porriño (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36071 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Consellería de Economía, Industria e Innovación (https://economia.xunta.gal/transparencia/documentos-sometidos-a-informacion-publica?langId=gl_ES) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 28 de xuño de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <p>Nº expediente: IN407A 2023/334-4.</p>
    <p>Denominación: substitución CS Denat rúa Arousa (36CXG2).</p>
    <p>Concello: O Porriño.</p>
    <table>
     <tbody>
      <tr>
       <td>Nº</td>
       <td>Lugar</td>
       <td>Cultivo</td>
       <td>Referencia catastral</td>
       <td>Titular</td>
       <td>CT (m2)</td>
      </tr>
      <tr>
       <td>1</td>
       <td>Cocho</td>
       <td>Urbana</td>
       <td>36039A061060160001FA</td>
       <td>Cie Denat, S.L.</td>
       <td>13,78</td>
      </tr>
     </tbody>
    </table>

