---
date: '2023-05-30'
id: G0597-160523-0009
page: 32741
number: 101
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 16 de maio de 2023, do tribunal encargado de cualificar o
  proceso selectivo de acceso libre para o ingreso no corpo facultativo de grao
  medio de Administración especial da Administración xeral da Comunidade
  Autónoma de Galicia, subgrupo A2, escala de axudantes de arquivos, bibliotecas
  e museos, especialidade de bibliotecas, convocado pola Resolución do 30 de
  marzo de 2022 (Diario Oficial de Galicia número 65, do 4 de abril), pola que
  se fan públicos a data, a hora e o lugar de realización do primeiro exercicio
  do proceso selectivo.
range: Resolución
url: >-
  https://www.xunta.gal/dog/Publicados/2023/20230530/AnuncioG0597-160523-0009_gl.html
---
<p>En sesión que tivo lugar o 11 de maio de 2022, o tribunal nomeado pola Resolución do 14 de abril de 2023 (DOG núm. 78, do 24 de abril) para cualificar o proceso selectivo de acceso libre para o ingreso no corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de axudantes de arquivos, bibliotecas e museos, especialidade de bibliotecas, convocado pola Resolución da Consellería de Facenda e Administración Pública do 30 de marzo de 2022 (DOG núm. 65, do 4 de abril), acordou, de conformidade co disposto na base II.1.2.6 da convocatoria, que o primeiro exercicio da oposición, pola quenda de acceso libre e de promoción interna, terá lugar o día 10 de xuño de 2023, en chamamento único que se iniciará ás 15.30 horas, na aula 1 e salón de actos da Facultade de Dereito de Santiago de Compostela.</p>
    <p>As persoas aspirantes deberán ir provistas de DNI ou de documento fehaciente acreditativo da súa identidade, a xuízo do tribunal, lapis do número 2 e goma de borrar.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poidan valer as persoas aspirantes para auxiliarse na realización do exercicio. Non se habilitará ningún servizo de recollida de móbiles. </p>
    <p>Santiago de Compostela, 16 de maio de 2023 </p>
    <footer><p>Cristina Rubal González<br>Presidenta do tribunal</p></footer>

