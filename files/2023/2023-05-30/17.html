---
date: '2023-05-30'
id: G0597-160523-0001
page: 32725
number: 101
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 15 de maio de 2023, do tribunal encargado de cualificar o
  proceso selectivo de estabilización para o ingreso no corpo de xestión da
  Administración xeral da Comunidade Autónoma de Galicia, subgrupo A2, escala de
  xestión de sistemas de informática, convocado pola Resolución do 21 de
  decembro de 2021 (Diario Oficial de Galicia número 244, do 22 de decembro),
  pola que se fan públicos a data, a hora e o lugar de realización do primeiro
  exercicio do proceso selectivo.
range: Resolución
url: >-
  https://www.xunta.gal/dog/Publicados/2023/20230530/AnuncioG0597-160523-0001_gl.html
---
<p>En sesión que tivo lugar o 15 de maio de 2023, o tribunal nomeado pola Resolución do 28 de abril de 2023 (DOG núm. 88, do 9 de maio), para cualificar o proceso selectivo de estabilización para o ingreso no corpo de xestión da Administración xeral da Comunidade Autónoma de Galicia, subgrupo A2, escala de xestión de sistemas de informática, convocado pola Resolución do 21 de decembro de 2021 (DOG núm. 244, do 22 de decembro), </p>
    <h2>ACORDA</h2>
    <p>De conformidade co disposto na base II.1.2.6 da convocatoria, que o primeiro exercicio do proceso selectivo terá lugar o día 17 de xuño de 2023, en chamamento único que se iniciará ás 9.00 horas, na aula 1 da Facultade de Dereito de Santiago de Compostela (Campus Vida, avenida do doutor Ángel Jorge Echeverri, s/n, 15782 Santiago de Compostela, A Coruña).</p>
    <p>As persoas aspirantes deberán presentarse provistas de NIF, NIE, pasaporte, permiso de condución ou outro documento fidedigno que a xuízo do tribunal acredite a súa identidade, lapis do número 2 e goma de borrar.</p>
    <p>Non se permitirá o acceso á aula en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 15 de maio de 2023 </p>
    <footer><p>Alfonso Pereira Martínez<br>Presidente do tribunal</p></footer>

