---
date: '2023-01-26'
id: L261-200123-0001
page: 9281
number: 18
agency: Concello de Vilanova de Arousa
section: VI. Anuncios. b) Administración local.
title: >-
  ANUNCIO da aprobación definitiva da modificación puntual número 2 do Plan
  parcial do polígono industrial de Tremoedo.
range: Anuncio
url: >-
  https://www.xunta.gal/dog/Publicados/2023/20230126/AnuncioL261-200123-0001_gl.html
---
<p>O Concello de Vilanova de Arousa vén de tramitar e aprobar a modificación puntual número 2 do Plan parcial do polígono industrial de Tremoedo, formulado polas entidades Proyección Comercial Atlántica, S.L. e Nugape Pet Food, S.L., e redactado polo arquitecto Alejandro Arias Novás, e de conformidade cos informes favorables sectoriais e informes técnicos e xurídicos municipais emitidos no expediente.</p>
    <p>Por medio deste anuncio, de acordo cos artigos 82 e 88 da Lei 2/2016, do 10 de febreiro, do solo de Galicia, publícase o acordo de aprobación definitiva, adoptado polo Pleno da Corporación o 28.11.2022.</p>
    <h2>«ACORDO:</h2>
    <p>Primeiro. Aprobar definitivamente a modificación puntual núm. 2 do Plan parcial do polígono industrial de Tremoedo, Vilanova de Arousa, incluído nas normas subsidiarias do planeamento municipal.</p>
    <p>Segundo. Ordenar aos servizos municipais que continúen coa tramitación do expediente seguindo o disposto no artigo 83.5, en relación cos artigos 75 LSG, seguintes e concordantes da Lei 2/2016, do 16 de febreiro, do solo de Galicia (LSG), e no artigo 200 en relación co artigo 185 e concordantes do Decreto 143/2016, do 22 de setembro, polo que se aproba o Regulamento da Lei do solo de Galicia (RSG)».</p>
    <p>Unha vez que sexa publicado o anuncio de aprobación definitiva, deberase inscribir o documento íntegro no Rexistro de Ordenación do Territorio e Planeamento Urbanístico de Galicia, incluído o extracto ambiental, que poderá consultarse na seguinte ligazón: https://cmatv.xunta.gal/rexistro-de-planeamento-urbanistico-de-galicia </p>
    <p>Así mesmo, o informe ambiental estratéxico e a demais documentación do procedemento de avaliación ambiental poderá consultarse na seguinte ligazón: https://cmatv.xunta.gal/plans-e-programas-por-tipoloxia?p_p_id=aaeTipology_WAR_ </p>
    <p>O presente anuncio serve como notificación do acordo aos interesados.</p>
    <p>De acordo coa Lei 29/1998, do 13 de xullo, reguladora da xurisdición contencioso-administrativa, contra el poderán interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, nun prazo de dous meses contados a partir do día seguinte ao da súa publicación, que pon fin á vía administrativa, sen prexuízo de que poidan interpoñer calquera outro recurso ou reclamación que consideren conveniente ao seu dereito.</p>
    <p>Vilanova de Arousa, 20 de xaneiro de 2023</p>
    <footer><p>Gonzalo Durán Hermida<br>Alcalde</p></footer>

