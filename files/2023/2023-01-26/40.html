---
date: '2023-01-26'
id: V0653-180123-0011
page: 9232
number: 18
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 18 de xaneiro de 2023, da Xefatura Territorial de Lugo, polo que se
  somete a información pública a solicitude de autorización administrativa
  previa e de construción, o estudo de impacto ambiental (EIA) e o proxecto
  sectorial de incidencia supramunicipal (proxecto de interese autonómico) do
  proxecto de execución do parque eólico Muruás, nos concellos de Muras e Ourol
  (expediente IN408A/2019/088).
range: Anuncio
url: >-
  https://www.xunta.gal/dog/Publicados/2023/20230126/AnuncioV0653-180123-0011_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e nas demais normas vixentes de aplicación, sométese a información pública a solicitude relacionada coa instalación que se describe a continuación: </p>
    <p>Antecedentes:</p>
    <p>– O 6 de novembro de 2019 Adelanta Corporación, S.A. presentou solicitude de autorización administrativa de instalacións de produción de enerxía eléctrica e as súas infraestruturas de evacuación para o proxecto denominado parque eólico Muruás (IN408A 2019/088), situado nos términos municipais de Muras e Ourol, para outorgamento de autorización administrativa previa, autorización administrativa de construción e aprobación do proxecto sectorial de incidencia supramunicipal, ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), e pola Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>– O 17 de xaneiro de 2020, a Dirección Xeral de Planificación Enerxética e Recursos Naturais notificoulle á citada sociedade o cumprimento dos requisitos establecidos nos artigos 30 e 31 da Lei 8/2009, do 22 de decembro.</p>
    <p>– O 28 de novembro de 2022 a Dirección xeral de Ordenación do Territorio e Urbanismo emite informe segundo o recollido no artigo 33.7 da Lei 8/2009, do 22 de decembro, onde se indica cumprimento da distancia mínima de 500 m dos aeroxeradores a núcleos de poboación. </p>
    <p>– Con data 23 de decembro de 2022 e de acordo co artigo 33.9 da Lei 8/2009, a Dirección Xeral de Planificación Enerxética e Recursos Naturais achega a esta xefatura territorial o expediente completo para continuar coa súa tramitación.</p>
    <p>As instalacións incluídas no proxecto descríbense a continuación:</p>
    <p>Solicitante/promotor: Adelanta Corporación, S.A., NIF A-32015547.</p>
    <p>Domicilio social: Parque de San Lázaro, nº 7, planta 1, 32003 Ourense.</p>
    <p>Denominación do proxecto: proxecto técnico parque eólico Muruás.</p>
    <p>Situación: concellos de Muras e Ourol (Lugo).</p>
    <p>Áreas de desenvolvemento eólico (ADE): Muras II.</p>
    <p>Potencia instalada: 22,4 MW.</p>
    <p>Número de aeroxeradores que se van instalar: 4.</p>
    <p>Produción neta anual estimada: 72.104 MWh/ano.</p>
    <p>Orzamento total (execución material): 13.346.465 €.</p>
    <p>Coordenadas perimétricas da poligonal do parque eólico:</p>
    <table>
     <thead>
      <tr>
       <td>Vértice</td>
       <td colspan="2">Datum ETRS89 (fuso 29)</td>
       <td>Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>1</td>
       <td>603.400</td>
       <td>4.821.000</td>
       <td>Ourol</td>
      </tr>
      <tr>
       <td>2</td>
       <td>604.800</td>
       <td>4.821.000</td>
       <td>Ourol</td>
      </tr>
      <tr>
       <td>3</td>
       <td>604.800</td>
       <td>4.818.800</td>
       <td>Muras</td>
      </tr>
      <tr>
       <td>4</td>
       <td>603.400</td>
       <td>4.818.800</td>
       <td>Muras</td>
      </tr>
     </tbody>
    </table>
    <p>Coordenadas de localización dos aeroxeradores: </p>
    <table>
     <tbody>
      <tr>
       <td rowspan="2">Nº do aeroxerador</td>
       <td colspan="2">ETRS89 (fuso 29)</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>604.081</td>
       <td>4.820.605</td>
       <td>Muras</td>
      </tr>
      <tr>
       <td>2</td>
       <td>604.124</td>
       <td>4.819.895</td>
       <td>Muras</td>
      </tr>
      <tr>
       <td>3</td>
       <td>604.083</td>
       <td>4.819.416</td>
       <td>Muras</td>
      </tr>
      <tr>
       <td>4</td>
       <td>604.415</td>
       <td>4.819.153</td>
       <td>Muras</td>
      </tr>
     </tbody>
    </table>
    <p>Coordenadas das esquinas que conforman o centro de seccionamento e Medida: </p>
    <table>
     <tbody>
      <tr>
       <td rowspan="2">Vértices envolvente</td>
       <td colspan="2">Datum ETRS89 (fuso 29)</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>A</td>
       <td>604.060,43</td>
       <td>4.819.393,56</td>
       <td>Muras</td>
      </tr>
      <tr>
       <td>B</td>
       <td>604.064,38</td>
       <td>4.819.394,05</td>
       <td>Muras</td>
      </tr>
      <tr>
       <td>C</td>
       <td>604.065,57</td>
       <td>4.819.384,44</td>
       <td>Muras</td>
      </tr>
      <tr>
       <td>D</td>
       <td>604.061,62</td>
       <td>4.819.383,95</td>
       <td>Muras</td>
      </tr>
     </tbody>
    </table>
    <p>Características técnicas principais das instalacións:</p>
    <p>– Catro (4) aeroxeradores Vestas V150 de potencia nominal 5,6 MW, con un diámetro de rotor de 150 m e altura de buxa 105 m. </p>
    <p>– Catro (4) centros de transformación, instalados no interior da torre de cada un dos aeroxeradores, formados por transformadores de 7.000 kVA de potencia aparente e relación de transformación 0,72/30kV, celas de media tensión de 30 kV e os correspondentes equipamentos de protección, telemando e demais elementos auxiliares.</p>
    <p>– Rede colectora soterrada, conformada polos cables de evacuación de enerxía a 30 kV con condutores tipo UNE RHZ1 18/30 que unen os aeroxeradores entre si e co centro de seccionamento e medida do parque, os cables de fibra óptica para comunicacións e os cables de terra. </p>
    <p>Centro de seccionamento e medida que consiste nun edificio prefabricado normalizado que non require obra civil in situ. Os principais elementos integrantes do centro de seccionamento e medida son: </p>
    <p>– Celas 30 kV para medida, seccionamento e protección de liña de E/S de circuítos. Illadas en SF6. 630/1200A. </p>
    <p>– Cela de medida con transformador de intensidade e tensión.</p>
    <p>–Cela de servizos auxiliares.</p>
    <p>– Armario de contadores para medida, armario rectificador-cargador e armario de servizos auxiliares.</p>
    <p>– Cadro de control:</p>
    <p>– Armario de comunicacións.</p>
    <p>– Sistema de posta á terra en anel.</p>
    <p>– Obra civil consistente en rede viaria de acceso ao parque e os aeroxeradores, cimentacións e plataformas dos aeroxeradores, gabias para tendido de cablaxe de media tensión, comunicacións e rede de terras e obras auxiliares.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito á avaliación de impacto ambiental ordinaria, segundo o establecido no artigo 7.1 d) da Lei 21/2013, do 9 de decembro, de avaliación ambiental.</p>
    <p>Obxecto da información pública.</p>
    <p>A solicitude de autorización administrativa previa, a autorización administrativa de construción, o estudo de impacto ambiental (EIA) e o proxecto sectorial de incidencia supramunicipal (proxecto de interese autonómico, PIA) das instalacións. </p>
    <p>Documentación que se expón:</p>
    <p>– Proxecto de execución (asinado o 14.7.2022). </p>
    <p>–Estudo de impacto ambiental (EIA) (asinado o 14.7.2022). </p>
    <p>– Proxecto sectorial de incidencia supramunicipal (proxecto de interese autonómico, PIA) (Asinado 14.7.2022). </p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses poidan examinar a documentación técnica anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da Sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 29 48 04), así como nos concellos de Muras e Ourol (Lugo). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/muruas</p>
    <p>Lugo, 18 de xaneiro de 2023 </p>
    <footer><p>Gustavo J. Casasola de Cabo <br>Xefe territorial de Lugo</p></footer>

