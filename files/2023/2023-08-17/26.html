---
date: '2023-08-17'
id: G0692-240723-0008
page: 48749
number: 155
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 21 de xullo de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Cambre (expediente IN407A 2023/205-1).
range: Acordo
url: >-
  https://www.xunta.gal/dog/Publicados/2023/20230817/AnuncioG0692-240723-0008_gl.html
---
<p>Expediente: IN407A 2023/205-1.</p>
    <p>Solicitante/promotor: UFD Distribución Electricidad, S.A.</p>
    <p>Denominación: instalación de telecontrol en LMT SMC-701-apoyo AIN0KA7S//42-2.</p>
    <p>Termo municipal: Cambre.</p>
    <p>1. Características técnicas:</p>
    <p>Modificación, sen alterar a súa actual traza, do treito da liña SMC-701 autorizado no expediente 26.711, de 144,8 metros de lonxitude en condutor tipo LA-30, comprendido entre o apoio núm. 42-1 (matrícula: AINGAK8O) de formigón tipo AG-HV-12/2B-CR-CA e o apoio núm. 42-3 (matrícula: AIM0SVUQ) de formigón tipo FL-HV-1600/13-CR-CA, consistente en:</p>
    <p>– Substitución, respectando a súa actual localización na parcela con referencia catastral 4435917NH5943N0001FE sita no lugar da Pena, cun lixeiro desprazamento cara ao apoio núm. 42-1, do apoio núm. 42-2 (matrícula: AINOKA7S) de formigón tipo AL-HV-400/12-CB-CS, polo novo apoio metálico de celosía tipo AM-C-2000/14-H35-CA(CS), no cal se proxecta a instalación dun reconectador telecontrolado composto por un equipo interruptor con cámara illada en SF6 e un armario de control.</p>
    <p>– Substitución do condutor tipo LA-30 (condutor existente) por novo condutor tipo LA-56, no van de 73,4 metros de lonxitude comprendido entre o novo apoio núm. 42-2 proxectado e o apoio núm. 42-3 existente.</p>
    <p>– Retensado do condutor tipo LA-30 (condutor existente), no van de 71,4 metros de lonxitude comprendido entre o apoio núm. 42-1 existente e o novo apoio núm. 42-2 proxectado.</p>
    <p>As anteriores operacións implicarán a retirada dos elementos de protección e manobra tipo XS actualmente instalados no apoio núm. 42-1.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta a este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como na Casa do Concello de Cambre. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no Portal de transparencia e goberno aberto da Consellería de Economía, Industria e Innovación:</p>
    <p>https://economia.xunta.gal/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 21 de xullo de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>Instalación de telecontrol en LMT SMC-701-apoio AIN0KA7S//42-2</h3>
    <h3>Relación de bens e dereitos afectados-termo municipal de Cambre</h3>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio &lt;br&gt;(LMT, CT e/ou apoios)</td>
       <td colspan="2">LMT aérea-voo
        (servidume de paso de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>CT/núm. do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>Filomena Bermúdez Vázquez
        Matilde Vázquez Varela
        Alfredo Díaz Novo
        Josefa María Díaz Novo
        Francisco Novo Losada
        María Olga Novo Blanco</td>
       <td>4435917NH5943N0001FE</td>
       <td>Lugar da Pena</td>
       <td>Novo apoio núm. 42-2 (ITC)</td>
       <td>2</td>
       <td></td>
       <td></td>
       <td>Rústico. Agrario. Labor ou labradío de secaño</td>
      </tr>
     </tbody>
    </table>

