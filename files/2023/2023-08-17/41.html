---
date: '2023-08-17'
id: L130-260723-0001
page: 48801
number: 155
agency: Concello da Coruña
section: VI. Anuncios. b) Administración local.
title: ANUNCIO de requirimento de xestión da biomasa.
range: Anuncio
url: >-
  https://www.xunta.gal/dog/Publicados/2023/20230817/AnuncioL130-260723-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que os titulares dos bens que se relacionan a continuación son descoñecidos e resulta imposible a súa notificación, comunícaselles ás persoas responsables a súa obriga legal de xestión da biomasa e retirada das especies arbóreas prohibidas nas parcelas que se relacionan, imposta polo artigo 22.1 da dita Lei 3/2007, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas. </p>
    <p>Parcelas de titulares descoñecidos incluídas dentro do ámbito da parroquia prioritaria de Visma (San Pedro):</p>
    <table>
     <tbody>
      <tr>
       <td>Referencia catastral</td>
       <td>DNI titular catastral</td>
       <td>Parroquia</td>
       <td>Lugar</td>
       <td>Superficie afectada (m2)</td>
      </tr>
      <tr>
       <td>15900A01300086</td>
       <td>Descoñecido</td>
       <td>Visma</td>
       <td>Nostián</td>
       <td>1.699,08</td>
      </tr>
      <tr>
       <td>15900A01300229</td>
       <td>Descoñecido</td>
       <td>Visma</td>
       <td>Nostián</td>
       <td>1.560,19</td>
      </tr>
      <tr>
       <td>15900A01400240</td>
       <td>Descoñecido</td>
       <td>Visma</td>
       <td>Bens</td>
       <td>934,93</td>
      </tr>
      <tr>
       <td>15900A01300042</td>
       <td>Descoñecido</td>
       <td>Visma</td>
       <td>Bens</td>
       <td>459,58</td>
      </tr>
      <tr>
       <td>15900A01400222</td>
       <td>Descoñecido</td>
       <td>Visma</td>
       <td>Bens</td>
       <td>412,50</td>
      </tr>
      <tr>
       <td>15900A01400143</td>
       <td>Descoñecido</td>
       <td>Visma</td>
       <td>Mazaído</td>
       <td>1.294,88</td>
      </tr>
      <tr>
       <td>15900A01300089</td>
       <td>Descoñecido</td>
       <td>Visma</td>
       <td>Nostián</td>
       <td>714,74</td>
      </tr>
      <tr>
       <td>15900A01300087</td>
       <td>Descoñecido</td>
       <td>Visma</td>
       <td>Nostián</td>
       <td>1.340,85</td>
      </tr>
      <tr>
       <td>15900A01400211</td>
       <td>Descoñecido</td>
       <td>Visma</td>
       <td>Bens</td>
       <td>901,64</td>
      </tr>
      <tr>
       <td>15900A01400148</td>
       <td>Descoñecido</td>
       <td>Visma</td>
       <td>Mazaído</td>
       <td>1.387,07</td>
      </tr>
      <tr>
       <td>5224458NJ4052S</td>
       <td>Descoñecido</td>
       <td>Visma</td>
       <td>O Portiño</td>
       <td>1.064,13</td>
      </tr>
     </tbody>
    </table>
    <p>1. En virtude do anterior, as persoas responsables dispoñen dun prazo máximo de quince días naturais para o cumprimento voluntario da obriga de xestión da biomasa nas parcelas citadas, que se iniciará o día seguinte ao da publicación deste anuncio.</p>
    <p>2. Se, transcorrido o prazo sinalado anteriormente, non xestionasen voluntariamente a biomasa as persoas responsables, o Concello da Coruña, a través do convenio de colaboración subscrito entre a Xunta de Galicia, a Fegamp e Seaga en materia de prevención e defensa contra os incendios forestais para o establecemento dun sistema público de xestión da biomasa nas faixas secundarias (DOG nº 156, do 17 de agosto de 2018), procederá sen máis trámites á execución subsidiaria, con repercusión dos custos e, se for o caso, o comiso das especies arbóreas prohibidas retiradas pola Administración, nas condicións establecidas no artigo 22.2 da dita Lei 3/2007. Para iso, o Concello procederá á liquidación provisional dos custos a que previsiblemente dará lugar a xestión da biomasa, referenciados para cada unha das parcelas na táboa anterior, coa advertencia expresa de que se procederá á súa exacción inmediata, sen prexuízo da liquidación definitiva unha vez rematados os traballos.</p>
    <p>O anterior sen prexuízo da instrución do procedemento sancionador que corresponda.</p>
    <p>A persoa titular do terreo ou do dereito de aproveitamento terá a obriga legal de facilitar o necesario acceso para a realización dos traballos de xestión da biomasa e retirada das especies arbóreas prohibidas.</p>
    <p>O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, a espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3. No tocante ao procedemento sancionador que se iniciará no caso de persistencia no incumprimento unha vez transcorrido o prazo outorgado, e segundo o previsto no título VII da Lei 3/2007, infórmase do seguinte:</p>
    <p>A. Administración competente para sancionar (artigo 54 da Lei 3/2007).</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción, ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas na Lei 3/2007 e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal para a imposición de sancións pola comisión de infraccións leves.</p>
    <p>b) O órgano competente en materia forestal para a imposición de sancións pola comisión de infraccións graves.</p>
    <p>c) A persoa titular da consellería que teña asignada competencia en materia forestal para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados, será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da Alcaldía, e a dos expedientes pola comisión de infraccións moi graves ao Pleno do Concello, de conformidade co establecido no artigo 21.ter 2 da Lei 3/2007.</p>
    <p>B. Cualificación da infracción: infracción leve (art. 51.3.a) da Lei 3/2007), sen prexuízo do establecido no artigo 51.2.g) para as faltas graves.</p>
    <p>C. Contía máxima da sanción pecuniaria que se pode impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007). No caso de ser considerada infracción grave, a contía máxima da sanción será de 100.000 € (artigo 74.b) da Lei 43/2003).</p>
    <p>D. Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>A Coruña, 15 de xullo de 2023</p>
    <footer><p>A alcaldesa<br>P.D. (Decreto 4538/2023, do 21 de xuño; BOP do 27 de xuño)<br>José Manuel Lage Tuñas<br>Concelleiro delegado responsable da<br> Área de Economía e Planificación Urbana</p></footer>

