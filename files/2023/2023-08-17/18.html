---
date: '2023-08-17'
id: G0656-070823-0004
page: 48729
number: 155
agency: Consellería de Promoción do Emprego e Igualdade
section: IV. Oposicións e concursos.
title: >-
  ORDE do 28 de xullo de 2023 pola que se resolve a convocatoria para a
  provisión, polo sistema de libre designación, dun posto de traballo convocado
  mediante a Orde do 16 de xuño de 2023.
range: Orde
url: >-
  https://www.xunta.gal/dog/Publicados/2023/20230817/AnuncioG0656-070823-0004_gl.html
---
<p>Convocada a provisión, polo sistema de libre designación, dun posto de traballo vacante na Consellería de Promoción do Emprego e Igualdade mediante a Orde do 16 de xuño de 2023 (DOG núm. 123, do 29 de xuño), esta consellería</p>
    <h2>DISPÓN:</h2>
    <p>Primeiro. Resolver a dita convocatoria, coa adxudicación do destino ao funcionario que se expresa no anexo desta orde, seleccionado conforme o establecido nas bases da convocatoria, efectuada por Orde desta consellería do 16 de xuño de 2023.</p>
    <p>Segundo. O cesamento no actual destino do funcionario que obtivo praza producirase no prazo de tres días hábiles, contados a partir do seguinte ao da data da publicación desta orde no Diario Oficial de Galicia.</p>
    <p>A toma de posesión do novo destino deberase realizar, a partir do día do cesamento, no prazo de tres días hábiles se non implica cambio de residencia ou de sete días hábiles se comporta cambio de residencia.</p>
    <p>Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, conforme o establecido no artigo 8 do Decreto 151/2022, do 4 de agosto.</p>
    <p>Terceiro. A persoa responsable do centro en que cause baixa o funcionario, así como a daquel no que obteña destino, consignarán no título administrativo as correspondentes dilixencias de cesamento e toma de posesión, dentro do prazo sinalado no parágrafo anterior.</p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición ante esta consellería, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contenciosa-administrativa.</p>
    <p>Santiago de Compostela, 28 de xullo de 2023</p>
    <footer><p>Elena Rivo López<br>Conselleira de Promoción do Emprego e Igualdade</p></footer>
    <h2>ANEXO</h2>
    <p>Apelidos e nome: Vázquez Mariño, Carlos.</p>
    <p>DNI: **3344***.</p>
    <p>Grupo/subgrupo: A1.</p>
    <p>Corpo ou escala: 0590-profesores do ensino secundario.</p>
    <p>Código de posto: EM.601.00.901.15770.001.</p>
    <p>Denominación: director/a.</p>
    <p>Nivel: 28.</p>
    <p>Centro directivo: Dirección Xeral de Formación para o Emprego e Orientación (Centro de Novas Tecnoloxías).</p>
    <p>Localidade: Santiago de Compostela.</p>
    <p> *O DNI amósase cifrado co fin de protexer os datos de carácter persoal.</p>

