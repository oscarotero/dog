---
date: '2023-05-19'
id: G0655-090523-0002
page: 30646
number: 94
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 8 de maio de 2023 pola que se autoriza a oferta de ensinanzas de
  bacharelato na modalidade xeral, en réxime de educación a distancia, no IES
  San Clemente, do concello de Santiago de Compostela.
range: Orde
url: >-
  https://www.xunta.gal/dog/Publicados/2023/20230519/AnuncioG0655-090523-0002_gl.html
---
<p>A Lei orgánica 2/2006, do 3 de maio, de educación, no capítulo IV do seu título I, determina a organización do bacharelato en diferentes modalidades e o Decreto 157/2022, do 15 de setembro, establece a ordenación e o currículo do bacharelato na Comunidade Autónoma de Galicia.</p>
    <p>Mediante a Orde do 30 de xuño de 2022 autorizouse a implantación das modalidades de bacharelato en centros públicos de titularidade desta consellería de acordo con esta ordenación.</p>
    <p>Analizadas as necesidades educativas xurdidas e a oferta de modalidades en funcionamento, resulta necesario ampliar esta oferta, coa finalidade de mellorar a atención do alumnado de bacharelato.</p>
    <p>Por todo canto antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo único. Autorización de ensinanzas</p>
    <p>Autorízase a implantación das ensinanzas de bacharelato na modalidade Xeral, polo réxime de educación a distancia, no IES San Clemente, do concello de Santiago (código 15021482), desde o inicio do curso 2023/24.</p>
    <p>Disposición derradeira primeira. Desenvolvemento normativo</p>
    <p>Autorízanse a Dirección Xeral de Ordenación e Innovación Educativa e a Dirección Xeral de Centros e Recursos Humanos para adoptaren todos os actos e medidas necesarios para a aplicación desta orde.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 8 de maio de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional<br>e Universidades</p></footer>

