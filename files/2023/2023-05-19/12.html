---
date: '2023-05-19'
id: G0181-080523-0001
page: 30696
number: 94
agency: Axencia Galega de Infraestruturas
section: III. Outras disposicións.
title: >-
  RESOLUCIÓN do 8 de maio de 2023 pola que se dá publicidade á Resolución do 5
  de maio de 2023 pola que se encomenda á Empresa Pública de Servizos Agrarios
  Galegos, S.A. (Seaga) a roza, corta e acondicionamento de zonas verdes en
  sendas peonís e glorietas, retirada, esteladura ou amoreamento e venda da
  madeira das árbores situadas no dominio público das marxes das estradas de
  titularidade autonómica de Galicia, clave GA/23/039.02 (AT/007/2023).
range: Resolución
url: >-
  https://www.xunta.gal/dog/Publicados/2023/20230519/AnuncioG0181-080523-0001_gl.html
---
<p>De conformidade co disposto no artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á seguinte encomenda coas seguintes características:</p>
    <p>Resolución do 5 de maio de 2023, da Axencia Galega de Infraestruturas, pola que se encarga ao medio propio Empresa Pública de Servizos Agrarios Galegos, S.A. (Seaga), a roza, corta e acondicionamento de zonas verdes en sendas peonís e glorietas, retirada, esteladura ou amoreamento e venda da madeira das árbores situadas no dominio público das marxes das estradas de titularidade autonómica de Galicia.</p>
    <p>– Actividade: os traballos que se van realizar baixo a cobertura desta encomenda consistirán na roza de vexetación e arbustos e corta de árbores situadas na zona de dominio público das estradas da Rede de estradas de Galicia, incluíndo a corta polo pé, retirada e/ou amoreamento de residuos e tamén a venda da madeira aproveitable. Ademais, realizaranse traballos de acondicionamento de zonas verdes en sendas peonís e glorietas, e actuacións de reposición ou reparación de elementos de valado perimetral das estradas.</p>
    <p>– Natureza e alcance da xestión encomendada: encomenda de xestión a medio propio, ao ter a Empresa Pública de Servizos Agrarios Galegos, S.A. (Seaga) a consideración de medio propio e de servizo técnico da Administración xeral e do sector público autonómico de Galicia, ao abeiro do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: vinte e catro (24) meses.</p>
    <p>– Modalidade de financiamento: esta encomenda tramítase con cargo aos orzamentos da Axencia Galega de Infraestruturas para o ano 2023, aplicación orzamentaria 09.A1.512B.610.1.</p>
    <p>– Orzamento: 2.996.977,68 €.</p>
    <p>Santiago de Compostela, 8 de maio de 2023</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

