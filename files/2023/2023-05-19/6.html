---
date: '2023-05-19'
id: G0655-090523-0005
page: 30641
number: 94
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 8 de maio de 2023 pola que se modifica a autorización do centro
  privado plurilingüe Concepción Arenal, de Ourense.
range: Orde
url: >-
  https://www.xunta.gal/dog/Publicados/2023/20230519/AnuncioG0655-090523-0005_gl.html
---
<p>A titularidade do centro privado (CPR) plurilingüe Concepción Arenal, de Ourense, solicita a supresión de 1 unidade de educación infantil e a ampliación de 1 unidade de educación especial.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización do CPR plurilingüe Concepción Arenal, e suprimir 1 unidade de educación infantil e ampliar 1 unidade de educación especial, quedando o centro configurado como se sinala a seguir:</p>
    <p>Denominación xenérica: centro privado (CPR) plurilingüe.</p>
    <p>Denominación específica: Concepción Arenal.</p>
    <p>Código do centro: 32008446.</p>
    <p>Enderezo: rúa Bedoya, 22.</p>
    <p>Código postal: 32004.</p>
    <p>Localidade: Ourense.</p>
    <p>Concello: Ourense.</p>
    <p>Provincia: Ourense.</p>
    <p>Titular: Colexio Concepción Arenal, Sociedade Cooperativa Galega.</p>
    <p>Composición resultante:</p>
    <p>Educación infantil: 4 unidades.</p>
    <p>Educación primaria: 12 unidades.</p>
    <p>Educación secundaria obrigatoria: 8 unidades.</p>
    <p>Educación especial: 3 unidades.</p>
    <p>Artigo 2. <em>Inicio da actividade</em></p>
    <p>Para a posta en funcionamento da unidade que se autoriza, a Xefatura Territorial da Consellería de Cultura, Educación, Formación Profesional e Universidades de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Revisión da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 8 de maio de 2023</p>
    <footer><p>Román Rodríguez González<br>Conselleiro de Cultura, Educación, <br>Formación Profesional e Universidades</p></footer>

