---
date: '2023-05-19'
id: G0655-080523-0001
page: 30693
number: 94
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 5 de maio de 2023, da Dirección Xeral de Ordenación e Innovación
  Educativa, pola que se designan os membros e se fai pública a composición do
  tribunal que elaborará, supervisará e avaliará a proba para a concesión dos
  premios extraordinarios de educación secundaria obrigatoria ao rendemento
  académico correspondentes ao curso 2022/23, e se ditan instrucións para a
  realización da proba correspondente.
range: Resolución
url: >-
  https://www.xunta.gal/dog/Publicados/2023/20230519/AnuncioG0655-080523-0001_gl.html
---
<p>A Orde da Consellería de Cultura, Educación, Formación Profesional e Universidades, do 31 de marzo de 2023, pola que se convocan os premios extraordinarios de educación secundaria obrigatoria ao rendemento académico correspondentes ao curso 2022/23 (DOG núm. 72, do 14 de abril), establece no seu artigo 13 que para elaborar, supervisar e avaliar a proba, a persoa titular da Dirección Xeral de Ordenación e Innovación Educativa designará un tribunal composto por un presidente ou unha presidenta, e ata un máximo de seis vogais, coa categoría de subdirector/a xeral, xefe/a de servizo ou inspectores e inspectoras de educación.</p>
    <p>De conformidade co establecido no citado artigo 13 e na disposición derradeira primeira da citada Orde do 31 de marzo de 2023, esta dirección xeral</p>
    <h2>RESOLVE:</h2>
    <p>Primeiro</p>
    <p>Designar os membros do tribunal que deberán elaborar, supervisar e avaliar a proba para a concesión dos premios extraordinarios de educación secundaria obrigatoria ao rendemento académico correspondentes ao curso 2022/23 e facer pública a súa composición, que é a que figura no anexo desta resolución.</p>
    <p>Segundo</p>
    <p>Fixar a data, o horario, os lugares de realización da proba e condicións de presentación das persoas candidatas.</p>
    <p>1. A proba realizarase o día 6 de setembro de 2023 de acordo co seguinte horario:</p>
    <p>– 9.15 horas, presentación das persoas candidatas.</p>
    <p>– 10.00 a 12.00 horas, primeira parte da proba.</p>
    <p>– 12.30 a 14.30 horas, segunda parte da proba.</p>
    <p>2. Lugares onde se realizará a proba.</p>
    <p>Os lugares en que se realizará a proba publicaranse no portal educativo (https://www.edu.xunta.gal) e na páxina de inicio da aplicación informática PremiosEdu (https://www.edu.xunta.gal/premiosedu).</p>
    <p>Terceiro. <em>Presentación das persoas candidatas</em></p>
    <p>Para a realización da proba as persoas candidatas deberán presentarse no lugar asignado ás 9.15 horas e acreditarán a súa identidade co DNI, pasaporte ou calquera outro documento recoñecido en dereito.</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 5 de maio de 2023</p>
    <footer><p>Judith Fernández Novoa<br>Directora xeral de Ordenación e Innovación Educativa</p></footer>
    <h2>ANEXO</h2>
    <h2>Tribunal</h2>
    <p>Titulares:</p>
    <p>Presidente: Manuel Enrique Prado Cueva, subdirector xeral de Inspección e Avaliación do Sistema Educativo.</p>
    <p>Vogais:</p>
    <p>María Concepción Aramburu Sánchez, inspectora de educación</p>
    <p>María Beatriz Plana Galán, inspectora de educación.</p>
    <p>Íñigo Barreiro García, inspector de educación.</p>
    <p>Roberto Cid Galante, inspector de educación.</p>
    <p>José Carlos Barros Pardo, inspector de educación.</p>
    <p>Román Latas Calvo, inspector de educación.</p>
    <p>Suplentes:</p>
    <p>Presidenta: Inmaculada Mª Fernández Teijeiro, subdirectora xeral de Ordenación, Inclusión e Innovación Educativa.</p>
    <p>Vogais:</p>
    <p>Marina Couñago Enríquez, inspectora de educación.</p>
    <p>Marina Armada Vigo, inspectora de educación.</p>
    <p>Rubén Vázquez Rodríguez, inspector de educación.</p>
    <p>María del Pilar Barandela Sandianes, inspectora de educación.</p>
    <p>María Ángeles Aramburu Núñez, inspectora de educación.</p>
    <p>María Antonia González Comesaña, inspectora de educación.</p>

