---
date: '2023-01-19'
id: G0426-120123-0001
page: 7249
number: 13
agency: Consellería do Medio Rural
section: III. Outras disposicións.
title: >-
  RESOLUCIÓN do 11 de xaneiro de 2023 pola que se dá publicidade de varios
  encargos realizados ao medio propio Empresa Pública de Servizos Agrarios
  Galegos, S.A. (Seaga).
range: Resolución
url: >-
  https://www.xunta.gal/dog/Publicados/2023/20230119/AnuncioG0426-120123-0001_gl.html
---
<p>De conformidade co artigo 8 da Lei 19/2013, do 9 de setembro, de transparencia, acceso á información pública e bo goberno, dáse publicidade aos seguintes encargos ao medio propio:</p>
    <p>1. Resolución do 28 de decembro de 2022, da Consellería do Medio Rural, pola que se encargan ao medio propio Empresa Pública de Servizos Agrarios Galegos, S.A. (Seaga) as actuacións para o control da erosión e mellora de infraestrutura nas zonas afectadas por grandes incendios forestais en 2022, cofinanciado con Feader no marco do Programa de desenvolvemento rural (PDR) de Galicia 2014-2020.</p>
    <p>– Actividade: o obxecto do presente encargo consiste en actuacións específicas de consolidación como a cobertura do chan mediante mulching en 57,65 ha. Tamén se levará a cabo a mellora de infraestruturas forestais, reparando 192 km de pistas, incluídas as gabias e as obras de paso para mellorar a capacidade de evacuación das augas, así como a realización de 10,50 ha de faixas auxiliares de pista.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios Galegos, S.A. (Seaga), a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde a sinatura da acta de inicio ata o 31 de marzo de 2023.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2022; o orzamento de execución ascende á cantidade dun millón cento noventa e nove mil trescentos vinte e un euros con trinta e cinco céntimos (1.199.321,35 €), con cargo á aplicación orzamentaria 14.02.551B.601.1 (código proxecto 2016 00212).</p>
    <p>Santiago de Compostela, 11 de xaneiro de 2023</p>
    <footer><p>José González Vázquez<br>Conselleiro do Medio Rural</p></footer>

