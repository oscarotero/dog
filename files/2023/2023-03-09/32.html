---
date: '2023-03-09'
id: G0657-230223-0006
page: 17107
number: 48
agency: Consellería de Política Social e Xuventude
section: VI. Anuncios. a) Administración autonómica.
title: >-
  ANUNCIO do 3 de febreiro de 2023, da Dirección Xeral de Familia, Infancia e
  Dinamización Demográfica, polo que se notifican os actos administrativos
  relativos ao procedemento BS403B (expediente 2022-00007191 e un máis).
range: Anuncio
url: >-
  https://www.xunta.gal/dog/Publicados/2023/20230309/AnuncioG0657-230223-0006_gl.html
---
<p>Logo de intentar en tempo e forma a práctica das notificacións dos actos que se relacionan no anexo sen que fose posible por causas non imputables á Administración, e tendo en conta que a publicación do seu contido íntegro pode lesionar dereitos e intereses lexítimos en virtude do disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, notifícanse a través deste anuncio os requirimentos de emenda e mellora das solicitudes que inician o procedemento ao abeiro da Orde do 27 de decembro de 2021 pola que se establecen as bases polas cales se rexerá a concesión da axuda económica, a través da tarxeta Benvida, para as familias con fillas e fillos nados, adoptadas/os ou declaradas/os en situación de garda con fins adoptivos no ano 2022 e se procede a súa convocatoria (código de procedemento BS403B) publicada no <em>Diario Oficial de Galicia</em> núm. 6, do 11 de xaneiro de 2022.</p>
    <p>Para os efectos, emprázanse as persoas interesadas que figuran no dito anexo, por si ou a través das persoas que as representen legalmente, para que comparezan no prazo máximo de dez (10) días hábiles contados desde o día seguinte á publicación deste anuncio no <em>Boletín Oficial del Estado</em>, no Servizo de Conciliación Familiar da Dirección Xeral de Familia, Infancia e Dinamización Demográfica (Edificio Administrativo San Caetano, 8B, 15781 Santiago de Compostela), das 9.00 ás 14.00 horas, de luns a venres, tendo á súa disposición os expedientes para coñecer o contido íntegro dos actos que se notifican e efectuar a emenda e mellora das solicitudes, de conformidade co establecido no artigo 68 da Lei 39/2015, do 1 de outubro.</p>
    <p>Se as persoas interesadas non comparecen no dito prazo, a notificación entenderase producida o día do vencemento do prazo sinalado para comparecer.</p>
    <p>Así mesmo, este anuncio publicarase no <em>Diario Oficial de Galicia</em>, ben que a notificación quedará supeditada á súa publicación no <em>Boletín Oficial del Estado</em>.</p>
    <p>Advírteselles que de non facer a emenda no prazo de dez días hábiles contados desde o día seguinte á notificación do requirimento, practicada por comparecencia, teranse por desistidas das solicitudes, logo das resolucións ditadas ao abeiro do disposto nos artigos 21 e 68 da Lei 39/2015, do 1 de outubro.</p>
    <p>Santiago de Compostela, 3 de febreiro de 2023</p>
    <footer><p>Jacobo Rey Sastre<br>Director xeral de Familia, Infancia e Dinamización Demográfica</p></footer>
    <h2>ANEXO</h2>
    <table>
     <tbody>
      <tr>
       <td>Nº de expediente</td>
       <td>Persoa interesada
        DNI/NIE/Pasaporte</td>
       <td>Acto que se notifica e data</td>
      </tr>
      <tr>
       <td>BS403B-2022-00007191</td>
       <td>55041651Y</td>
       <td>Requirimento de emenda de solicitude do 20.10.2022</td>
      </tr>
      <tr>
       <td>BS403B-2022-00010183</td>
       <td>122059195</td>
       <td>Requirimento de emenda de solicitude do 16.11.2022</td>
      </tr>
     </tbody>
    </table>

