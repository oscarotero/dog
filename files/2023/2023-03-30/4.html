---
date: '2023-03-30'
id: G0656-170323-0002
page: 21234
number: 63
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 27 de febreiro de 2023, da Dirección Xeral de Relacións
  Laborais, pola que se dispón a inscrición no rexistro e a publicación da acta
  da Comisión Negociadora do VII Convenio autonómico de Pompas Fúnebres de
  Galicia en que acordan prorrogar o convenio colectivo ata o 31 de decembro de
  2023.
range: Resolución
url: >-
  https://www.xunta.gal/dog/Publicados/2023/20230330/AnuncioG0656-170323-0002_gl.html
---
<p>Visto o texto da acta da Comisión Negociadora do VII Convenio autonómico de Pompas Fúnebres de Galicia en que acordan prorrogar o Convenio colectivo de Pompas Fúnebres de Galicia ata o 31 de decembro de 2023, que se subscribiu con data do 2 de febreiro de 2023 entre a representación de Agesef e Fegaserfu e a representación legal dos traballadores e traballadoras das centrais sindicais UGT, CC.OO. e CIG, e de conformidade co disposto no artigo 90, números 2 e 3, do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios colectivos, acordos colectivos de traballo e plans de igualdade,</p>
    <p>Esta Dirección Xeral de Relacións Laborais</p>
    <h2>RESOLVE: </h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Rexcon), creado mediante a Orde do 29 de outubro de 2010 (DOG nº 222, do 18 de novembro).</p>
    <p>Segundo. Dispor a súa publicación no Diario Oficial de Galicia.</p>
    <p>Santiago de Compostela, 27 de febreiro de 2023</p>
    <footer><p>Elena Mancha Montero de Espinosa<br>Directora xeral de Relacións Laborais</p></footer>
    <h2>Acta da Comisión Negociadora do VII Convenio autonómico <br>de Pompas Fúnebres de Galicia</h2>
    <p>En Santiago de Compostela, ás 11.00 horas do día 2 de febreiro de 2023, na sede de Consello Galego de Relacións Laborais, reúnense as persoas que a seguir se sinalan.</p>
    <p>Representación empresarial:</p>
    <p>Pedro de Diego Olavarrieta (Asociación Gallega de Empresas de Servicios Funerarios (Agesef)</p>
    <p>Juan Carballido Engroba, representado por José Luis Varela Tabarés (Asociación Gallega de Empresas de Servicios Funerarios (Agesef)</p>
    <p>José Luis Varela Tabarés (Asociación Gallega de Empresas de Servicios Funerarios (Agesef)</p>
    <p>José Becerra Vázquez (Federación Galega de Servizos Funerarios (Fegaserfu)</p>
    <p>Jorge Balado Blanco (Federación Galega de Servizos Funerarios (Fegaserfu)</p>
    <p>Representación sindical:</p>
    <p>Óscar Souto Collazo (UGT)</p>
    <p>Óscar Jiménez Oliveira (UGT)</p>
    <p>Miguel Ángel Soto García (UGT)</p>
    <p>Serafín Álvarez Seoane (UGT)</p>
    <p>Jaime Cachorreiro García (CIG)</p>
    <p>Juan Carlos Carreiro Pardo (CIG)</p>
    <p>Adolfo Naya Fernández (asesor CIG)</p>
    <p>José Manuel Castro Jardón (CC.OO.)</p>
    <p>Óscar Cereijo Limeres (asesor CC.OO.)</p>
    <p>O motivo da xuntanza é continuar a negociación do VII Convenio colectivo autonómico de Pompas Fúnebres de Galicia.</p>
    <p>Logo das oportunas deliberacións e debate, procede reflectir en acta o seguinte acordo:</p>
    <p>As representacións de Agesef e Fegaserfu, pola parte empresarial, e as representacións de UGT e CC.OO., pola parte sindical, acordan prorrogar o Convenio colectivo de Pompas Fúnebres de Galicia ata o 31 de decembro de 2023, coa suba salarial dun 6,2 %.</p>
    <p>As partes acordan delegar no persoal habilitado do Consello Galego de Relacións Laborais a realización dos trámites de rexistro, depósito e publicación oficial deste acordo.</p>
    <p>A representación sindical da CIG non asina o presente acordo ao entender que resulta insuficiente xa que, despois de varios anos en que os traballadores viviron unha pandemia e cunha gran carga de traballo tanto física como psíquica, considera necesario abordar a negociación dun novo convenio na súa totalidade.</p>
    <p>Ao non ter máis asuntos que tratar, levántase a xuntanza, no lugar e na data arriba sinalados, ás 12.00 horas.</p>

