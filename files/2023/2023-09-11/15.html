---
date: '2023-09-11'
id: G0692-210823-0008
page: 52276
number: 172
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 17 de agosto de 2023, da Xefatura Territorial de Pontevedra,
  pola que se conceden as autorizacións administrativas previa e de construción
  dunha instalación eléctrica no concello de Sanxenxo (expediente IN407A
  2023/161-4).
range: Resolución
url: >-
  https://www.xunta.gal/dog/Publicados/2023/20230911/AnuncioG0692-210823-0008_gl.html
---
<p>Expediente: IN407A 2023/161-4.</p>
    <p>Solicitante: UFD Distribución Electricidad, S.A.</p>
    <p>Denominación: subestación Vilalonga 66/20 kV blindaxe 66 kV a DB e nova posición de liña 66 kV.</p>
    <p>Situación: concello de Sanxenxo.</p>
    <p>Feitos:</p>
    <p>Primeiro. O 8 de marzo de 2023 UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica subestación Vilalonga 66/20 kV blindaxe 66 kV a DB e nova posición de liña 66 kV.</p>
    <p>Examinado o proxecto de execución, conclúese que ten como finalidade a reforma e ampliación da subestación eléctrica de Vilalonga 66/20 kV a través da blindaxe e paso á configuración en dobre barra do parque de 66 kV, con celas de tipo GIS, ademais da ampliación dunha nova posición de liña de 66 kV denominada L/Barro (posición 606).</p>
    <p>Retírase o parque de intemperie de 66 kV, excepto os transformadores de potencia T-I e T-II 66/20 kV. Sotérranse as dúas liñas entrantes en aéreo, o que leva á retirada do apoio metálico de celosía no interior da parcela. Tamén se desmontan os apoios de telecontrol de media tensión.</p>
    <p>As pontes de cable entre a GIS e os transformadores de potencia realizaranse con cable seco illado soterrado.</p>
    <p>Segundo. Esta xefatura territorial solicitoulles o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Sanxenxo e Augas de Galicia. A empresa promotora manifestou a súa conformidade co condicionado emitido polo Concello de Sanxenxo.</p>
    <p>Augas de Galicia non emitiu o condicionado técnico, polo que se entende, en consecuencia, a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lle corresponda outorgar.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, de 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>– Blindaxe e paso á configuración en dobre barra do parque de 66 kV, con celas tipo GIS aloxadas no interior dun edificio de nova construción. </p>
    <p>– Instalación dunha nova posición de liña de 66 kV denominada L/Barro (posición 606). </p>
    <p>– Soterramento das dúas liñas, actualmente entrantes en aéreo. </p>
    <p>– A instalación está situada na avenida do Cruceiro, 34, Vilalonga, concello de Sanxenxo (Pontevedra).</p>
    <p>Conforme o indicado,</p>
    <h2>RESOLVO:</h2>
    <p>Primeiro. Outorgarlle a UFD Distribución Electricidad, S.A. a autorización administrativa previa e de construción da instalación de distribución de enerxía eléctrica denominada subestación Vilalonga 66/20 kV blindaxe 66 kV a DB e nova posición de liña 66 kV, expediente IN407A 2023/161-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e logo da súa posta en servizo, co fin de garantir que se manterán sempre as condicións regulamentarias de seguridade. Deberanse cumprir en todo momento as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva na vía administrativa, poderase interpor recurso de alzada ante a conselleira de Economía, Industria e Innovación da Xunta de Galicia no prazo dun mes, contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que as persoas interesadas poidan interpor calquera outro recurso que xulguen pertinente.</p>
    <p>Pontevedra, 17 de agosto de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

