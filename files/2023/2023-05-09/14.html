---
date: '2023-05-09'
id: U500-280423-0007
page: 28698
number: 88
agency: Universidade de Vigo
section: III. Outras disposicións.
title: >-
  RESOLUCIÓN do 28 de abril de 2023 pola que se modifica a Resolución do 5 de
  xullo de 2010 pola que se fai pública a composición e o funcionamento da mesa
  de contratación permanente nesta universidade.
range: Resolución
url: >-
  https://www.xunta.gal/dog/Publicados/2023/20230509/AnuncioU500-280423-0007_gl.html
---
<p>Mediante a Resolución reitoral do 5 de xullo de 2010 (DOG nº 140, do 23 de xullo) foi establecida a composición permanente da mesa de contratación da Universidade de Vigo e fixáronse as súas normas de funcionamento.</p>
    <p>Posteriormente, pola Resolución reitoral do 20 de xuño de 2018 (DOG nº 123, do 28 de xuño) modifícase o punto primeiro da devandita resolución e establécese unha nova composición da mesa de contratación. Respecto diso, e dado o novo deseño de competencias, considérase oportuno cambiar as persoas designadas para presidir a mesa de contratación e un vogal.</p>
    <p>Por todo o anteriormente exposto, acórdase ditar a seguinte resolución:</p>
    <p>Modificar o punto primeiro da Resolución do 5 de xullo de 2010 (na redacción dada pola Resolución reitoral do 20 de xuño de 2018) pola que se fai pública a composición e o funcionamento da mesa de contratación permanente da Universidade de Vigo no parágrafo relativo á persoa que exercerá os labores de presidencia, que queda redactado nos seguintes termos:</p>
    <p>«Presidente/a: a persoa que ocupe a dirección da Área de Infraestructuras e Prevención de Riscos Laborais, que poderá ser suplida en caso de vacante, ausencia ou enfermidade pola persoa que designe o reitor».</p>
    <p>Esta resolución entrará en vigor desde a súa publicación no perfil do contratante da Universidade de Vigo, segundo o disposto no artigo 21 do Real decreto 817/2009.</p>
    <p>Vigo, 28 de abril de 2023</p>
    <footer><p>Manuel J. Reigosa Roger<br>Reitor da Universidade de Vigo</p></footer>

