---
date: '2023-05-09'
id: V0653-210323-0008
page: 28766
number: 88
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de marzo de 2023, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Outeiro de Rei (expediente IN407A
  2022/123 AT).
range: Resolución
url: >-
  https://www.xunta.gal/dog/Publicados/2023/20230509/AnuncioV0653-210323-0008_gl.html
---
<p>Visto o expediente para outorgamento da autorización administrativa previa e de construción da instalación eléctrica que a seguir se describe:</p>
    <p>Peticionaria: Grupo Easycharger, S.L.</p>
    <p>Domicilio social: rúa Obispo Nicolas Castellanos, 1 entlo., 34001 Palencia.</p>
    <p>Denominación: instalacion de centro de seccionamento para a subministración na MT dunha estación de recarga de vehículos eléctricos na área de servizo Área 507.</p>
    <p>Situación: concello de Outeiro de Rei </p>
    <p>Características técnicas principais:</p>
    <p> • Equipamento da caseta prefabricada tipo PFU-4, cedida á compañía Distribuidora (Begasa) (expediente 124/2022-AT), na cal se instalará un centro de seccionamento formado por dúas celas de liña e unha de protección con interruptor automático.</p>
    <p> • LMTS a 20 kV, con orixe nun empalme que se realiza na LMTS existente nunha arqueta proxectada, entra e sae no CS proxectado e remata noutro empalme na LMTS existente que se realiza na mesma arqueta, cunha lonxitude de 4 metros (tendido e empalmes a que serán realizados pola compañía distribuidora (Begasa).</p>
    <p>Finalidade da instalación: nueva subministración.</p>
    <p>Orzamento: 30.942,25 euros.</p>
    <p>Documentación que se acompaña:</p>
    <p> • Separata para o Concello de Outeiro de Rei.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>RESOLVE:</h2>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e a dirección de obra deberá ser realizada por técnico competente.</p>
    <p>Segunda. A peticionaria asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que considere pertinente o seu dereito.</p>
    <p>Lugo, 21 de marzo de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

