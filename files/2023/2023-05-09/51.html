---
date: '2023-05-09'
id: G0597-260423-0001
page: 28796
number: 88
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 21 de abril de 2023, da Secretaría Xeral Técnica e do Patrimonio
  da Consellería de Facenda e Administración Pública, pola que se acorda a
  incoación do procedemento para a declaración da Comunidade Autónoma de Galicia
  como herdeira ab intestato de José Menéndez Zardaín.
range: Resolución
url: >-
  https://www.xunta.gal/dog/Publicados/2023/20230509/AnuncioG0597-260423-0001_gl.html
---
<p>José Menéndez Zardaín, con DNI 01602108C, nado en Cangas del Narcea (Asturias) o 29 de maio de 1939, faleceu o 29 de xullo de 2017 en Culleredo (A Coruña), con derradeiro domicilio, segundo o padrón municipal de habitantes, na rúa Andrés Antelo da cidade da Coruña, datos que figuran comprobados, xunto co da súa veciñanza civil galega, no informe preliminar do 21 de abril de 2023, do Servizo de Protección e Defensa Patrimonial da Subdirección Xeral do Patrimonio. O devandito informe foi emitido logo da realización das actuacións previas precisas que levan a considerar procedente a apertura do procedemento administrativo para a declaración da Comunidade Autónoma de Galicia como herdeira ab intestato do causante, pola presunta ausencia doutros herdeiros con dereito a suceder preferente ao da Administración autonómica, de conformidade co disposto na Lei 2/2006, de dereito civil de Galicia.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do patrimonio da Comunidade Autónoma de Galicia, 4 e 7 do Decreto 113/2022, polo que se establece a estrutura orgánica da Consellería de Facenda e Administración Pública, e de acordo co artigo 20.bis da Lei 33/2003, do patrimonio das administracións públicas, </p>
    <h2>RESOLVO:</h2>
    <p>1º. Incoar procedemento para a declaración da Comunidade Autónoma de Galicia como herdeira ab intestato de José Menéndez Zardaín.</p>
    <p>2º. Publicar a presente resolución no Boletín Oficial del Estado, no Diario Oficial de Galicia e na páxina web da Consellería de Facenda e Administración Pública, Área Temática de Patrimonio, Anuncios, que se poderá consultar na seguinte ligazón:</p>
    <p>http://www.conselleriadefacenda.es/areas-tematicas/patrimonio/anuncios</p>
    <p>3º. Remitir copia da presente resolución aos concellos de Cangas del Narcea, Santa Eulalia de Oscos, A Coruña e Culleredo, así como a calquera outro en que durante a instrución deste procedemento se detecten bens da persoa causante, para a súa exposición pública no seu taboleiro de anuncios, por prazo non inferior a un mes.</p>
    <p>O prazo máximo ordinario para resolver este procedemento é dun ano contado desde a data de adopción da presente resolución.</p>
    <p>Con anterioridade á resolución do procedemento, calquera interesado poderá presentar alegacións ou achegar os documentos e outros elementos de xuízo que considere oportunos, que se dirixirán á Consellería de Facenda e Administración Pública, Secretaría Xeral Técnica e do Patrimonio, Subdirección Xeral do Patrimonio, código do expediente ABI/2021/0053, Edificio Administrativo San Caetano, bloque núm. 3, 15781 Santiago de Compostela. </p>
    <p>Conforme o previsto no artigo 112.1, parágrafo segundo, da Lei 39/2015, do procedemento administrativo común das administracións públicas, contra a presente resolución non se poderá interpor recurso administrativo, sen prexuízo de que as alegacións de oposición a este acto de trámite que se presenten durante o procedemento sexan obxecto de consideración, se procede, na resolución que poña fin ao procedemento.</p>
    <p>Santiago de Compostela, 21 de abril de 2023</p>
    <footer><p>Jorge Atán Castro<br>Secretario xeral técnico e do Patrimonio da Consellería<br>de Facenda e Administración Pública</p></footer>

