---
date: '2023-07-14'
id: G0692-260623-0001
page: 43562
number: 134
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 23 de xuño de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Oza-Cesuras (expediente IN407A 2023/168-1).
range: Acordo
url: >-
  https://www.xunta.gal/dog/Publicados/2023/20230714/AnuncioG0692-260623-0001_gl.html
---
<p>Expediente: IN407A 2023/168-1.</p>
    <p>Solicitante/promotora: UFD Distribución Electricidad, S.A.</p>
    <p>Denominación: LMT, CT e RBT lugar de Vilar de Costoia.</p>
    <p>Concello: Oza-Cesuras.</p>
    <p>1. Características técnicas:</p>
    <p>Modificación, sen alterar a súa actual traza, do treito da liña BEG-707 autorizado no expediente 52.564, de 258,3 metros de lonxitude en condutor tipo LA-56, comprendido entre os seus apoios nº D23-A-28 (matrícula: APN8BXNC) metálico tipo AM-ANC-CH-1000/11-CR-CAIII, de entroncamento da derivada ao CT Calzada (matrícula: 15AEE0) e nº D23-A-30 (matrícula: APPRUQJK) de formigón tipo AM-FL-HV-CR1-CAIII, en que está instalado o CT Porzomillos (matrícula: 15A770), consistente en:</p>
    <p>– Instalación baixo a traza da liña BEG-707, entre o apoio nº D23-A-28 e o apoio nº D23-A-29 (matrícula: APOCHJ8P) metálico tipo AM-ANC-CH-1000/15-CR1-CAIII, na parcela con referencia catastral 15064A506004820000SU, dun novo apoio metálico de celosía tipo AM-C-1000/14-H35-CA(CS), no cal se proxecta a instalación dun paso aéreo-soterrado (PA/S) e dun reconectador telecontrolado composto por un equipo interruptor con cámara illada en SF6 e un armario de control.</p>
    <p>– Retensado do condutor tipo LA-56 (condutor existente), nos novos vans da liña BEG-707 formados polos apoios nº D23-A-28 e o novo apoio proxectado e este e o apoio nº D23-A-29, de 93,2 e 84,7 metros de lonxitude, respectivamente.</p>
    <p>Instalación dun novo centro de transformación prefabricado de formigón tipo rural, compacto de manobra exterior, de 100 kVA de potencia, relación de transformación 15/0,4-0,23 kV e configuración de celas 1L+1P, con cadro de baixa tensión con tres (3) saídas (unha de reserva), que se vai instalar na parcela con referencia catastral 15064A506005980000SD.</p>
    <p>Liña eléctrica de media tensión soterrada, a 15 kV, de 1.125 metros de lonxitude en condutor tipo RHZ1-2OL 12/20 kV 3(1×150 mm2 Al), coa orixe no paso aéreo-soterrado (PA/S) que se vai instalar no novo apoio metálico proxectado e remate en cela de liña do CT proxectado.</p>
    <p>Reordenación da rede de baixa tensión (RDBT) actualmente alimentada polo CT Porzomillos (expediente: 27.066/matrícula: 15A770), que resultará parcialmente descargado, mediante a instalación de dous (2) circuítos soterrados de baixa tensión (RBTS), de 185 e 218 metros de lonxitude en condutor tipo XZ1 0,6/1 kV 4(1×240 mm2 Al), coa orixe no cadro de baixa tensión (CBT) do CT proxectado e remate nos acoplamentos coa rede aérea de baixa tensión existente que se vai realizar nos pasos soterrado-aéreos (PS/A) proxectados en apoio de formigón tipo HV-630/9 existente e en novo apoio de formigón tipo HV-630/9 proxectado, a desmontaxe de 123 metros de rede aérea de baixa tensión en condutores tipo RZ 2(1×25 mm2 Al) e RZ 3(1×25/54,6 mm2 Al/Alm) e o tendido de 182 metros de lonxitude de nova rede aérea de baixa tensión en condutores tipo RZ 3(1×95/54,6 mm2 Al/Alm) e RZ 3(1×150/80 mm2 Al/Alm).</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta a este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 23 de xuño de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Denominación: LMT, CT e RBT lugar de Vilar de Costoia.</p>
    <p>Concello: Oza-Cesuras</p>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio (LMT, CT<br>e/ou apoios)</td>
       <td colspan="2">LMT aérea-voo
        (servidume de paso<br>de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>CT/nº do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>Herdeiros de Consuelo Medín Barral</td>
       <td>15064A506004820000SU. Polígono 506, parcela 482</td>
       <td>Borreiros</td>
       <td>Novo apoio proxectado
        (PA/S+ITC)</td>
       <td>4,78</td>
       <td>1,52</td>
       <td>4,56</td>
       <td>Rústico. Agrario</td>
      </tr>
      <tr>
       <td>2</td>
       <td>José Manuel Doval Alonso</td>
       <td>15064A506005980000SD. Polígono 506, parcela 598</td>
       <td>Mamotes</td>
       <td>CT e acceso</td>
       <td>19,54</td>
       <td></td>
       <td></td>
       <td>Rústico. Agrario</td>
      </tr>
     </tbody>
    </table>

