---
date: '2023-07-31'
id: G0427-210723-0001
page: 46429
number: 144
agency: Consellería do Mar
section: III. Outras disposicións.
title: >-
  ORDE do 20 de xullo de 2023 pola que se amplía o crédito para os procedementos
  PE120A e PE120E da Orde do 19 de decembro de 2022 pola que se establecen as
  bases e se regulan os procedementos para a concesión, en réxime de
  concorrencia competitiva, de axudas para investimentos que fomenten a pesca
  sustentable para propietarios de buques pesqueiros cofinanciadas co Fondo
  Europeo Marítimo e de Pesca (FEMP) e se convocan para o ano 2023 os devanditos
  procedementos, tramitados como expedientes anticipados de gasto (códigos de
  procedemento PE120A, PE120B, PE120C e PE120E).
range: Orde
url: >-
  https://www.xunta.gal/dog/Publicados/2023/20230731/AnuncioG0427-210723-0001_gl.html
---
<p>A Orde do 19 de decembro de 2022 (DOG núm. 9 do 13 de xaneiro de 2023) estableceu, para o ano 2023, a convocatoria de axudas para investimentos que fomenten a pesca sustentable para propietarios de buques e entre as súas finalidades estaban realizar investimentos:</p>
    <p>– Que limiten o impacto da pesca no medio mariño e adaptación da pesca á protección das especies (procedemento PE120A).</p>
    <p>– Que aumenten o valor engadido, a calidade dos produtos e a utilización de capturas non desexadas (procedemento PE120E).</p>
    <p>A devandita orde establece no seu artigo 4 que o crédito inicial poderá ser ampliado en función das dispoñibilidades orzamentarias sen que iso dea lugar á apertura dun novo prazo de presentación de solicitudes.</p>
    <p>Tendo en conta que este ano, polo número e contía deste tipo de axudas, o crédito orzamentario non foi suficiente para atender as solicitudes que cumpren cos requisitos, é polo que procede ampliar o crédito orzamentario para a concesión de axudas para as liñas de investimentos que limiten o impacto da pesca no medio mariño e adaptación da pesca á protección das especies e que aumenten o valor engadido, a calidade dos produtos e a utilización de capturas non desexadas.</p>
    <p>Por todo o anterior, e no uso das facultades que me foron conferidas,</p>
    <h2>DISPOÑO:</h2>
    <p>Artigo único</p>
    <p>Primeiro. Amplíase o importe da contía máxima das axudas que se van conceder ao abeiro da Orde do 19 de decembro de 2022 en:</p>
    <p>92.187,00 euros, con cargo á aplicación 15.02.723A.770.0 (código de proxecto 2016.00254) dos orzamentos xerais da Comunidade Autónoma de Galicia para o ano 2023, polo que o importe total da convocatoria de 2023 para o procedemento 120A ascende a 192.187,00 euros. </p>
    <p>E en: </p>
    <p>183.650,75 euros, con cargo á aplicación 15.02.723A.770.5 (código de proxecto 2016.00278) dos orzamentos xerais da Comunidade Autónoma de Galicia para o ano 2023, polo que o importe total da convocatoria de 2023 para o procedemento 120E ascende a 483.650,75 euros.</p>
    <p>Segundo. A publicación desta orde non supón a apertura dun novo prazo de presentación de solicitudes.</p>
    <p>Disposición derradeira única</p>
    <p>Esta orde producirá efectos a partir do día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 20 de xullo de 2023</p>
    <footer><p>Alfonso Villares Bermúdez<br>Conselleiro do Mar</p></footer>

