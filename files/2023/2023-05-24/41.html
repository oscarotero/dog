---
date: '2023-05-24'
id: G1440-160523-0001
page: 31351
number: 97
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO da convocatoria, mediante concurso específico, para a provisión de
  diversos postos de traballo.
range: Anuncio
url: >-
  https://www.xunta.gal/dog/Publicados/2023/20230524/AnuncioG1440-160523-0001_gl.html
---
<p>No BOP de Ourense do día 9 de maio de 2023 publicáronse íntegras as bases da convocatoria, mediante concurso específico, para a provisión de diversos postos de traballo da RPT da Deputación Provincial de Ourense.</p>
    <p>Os postos que se convocan son os seguintes: </p>
    <p>– Un posto de xefe/a do Servizo de Intervención (Área de Facenda-Servizo de Intervención).</p>
    <p>– Un posto de xefe/a do Gabinete de Asesoría Xurídica e Asistencia a Municipios (Área de Administración Xeral-Gabinete de Asesoría Xurídica e Asistencia a Municipios).</p>
    <p>O prazo de presentación das solicitudes será de quince (15) días naturais, contados a partir do seguinte ao da publicación no Boletín Oficial del Estado do anuncio da convocatoria, no modelo normalizado que figura como anexo nas bases da convocatoria e que estará dispoñible na páxina web www.depourense.es, na sección de ofertas de emprego. As modalidades de presentación serán as seguintes:</p>
    <p>a) De forma presencial, mediante a presentación en papel da solicitude e da documentación anexa na Oficina de Asistencia ao Cidadán en materia de rexistro da Deputación Provincial de Ourense ou en calquera dos lugares que determina o artigo 16.4 da Lei 39/2015, do 1 de outubro, do procedemento administrativo común das administracións públicas. Neste último caso, solicítase que se envíe copia da instancia ao enderezo electrónico: persoal@depourense.es</p>
    <p>b) De forma telemática, a través do Rexistro Electrónico Xeral da sede electrónica da deputación provincial, no enderezo https://sede.depourense.es</p>
    <p>Os sucesivos anuncios relativos a esta convocatoria publicaranse exclusivamente na sede electrónica da deputación provincial, na páxina web www.depourense.es e no BOP de Ourense, cando proceda, de conformidade coas bases do procedemento.</p>
    <p>Ourense, 15 de maio de 2023</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

