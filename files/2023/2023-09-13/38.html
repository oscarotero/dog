---
date: '2023-09-13'
id: L233-230823-0001
page: 52611
number: 174
agency: Concello de Mos
section: VI. Anuncios. b) Administración local.
title: >-
  ANUNCIO de aprobación inicial do Plan parcial de ordenación do solo
  urbanizable delimitado SUDT-07.
range: Anuncio
url: >-
  https://www.xunta.gal/dog/Publicados/2023/20230913/AnuncioL233-230823-0001_gl.html
---
<p>A Xunta de Goberno Local do Concello de Mos, en sesión ordinaria que tivo lugar o 31 de xullo de 2023, aprobou inicialmente o Plan parcial de ordenación do solo urbanizable delimitado SUDT-07 en Cerqueirás, Concello de Mos, en desenvolvemento do Plan xeral de ordenación municipal.</p>
    <p>O expediente sométese a información pública durante o prazo de dous meses desde a publicación do anuncio de aprobación inicial no Diario Oficial de Galicia, nun dos xornais de maior difusión na provincia e no taboleiro de anuncios e sede electrónica deste concello. Durante o período de información pública poderá examinar o Plan parcial calquera persoa e formular as alegacións que procedan. Para tales efectos, queda ao dispor das persoas interesadas o expediente administrativo tramitado para que poida ser examinado na Secretaría municipal durante o período de información pública, en horario de atención ao público, de luns a venres, das 9.00 ás 13.00 horas.</p>
    <p>Suspéndese o outorgamento de licenzas en todo o ámbito do territorio obxecto do plan cuxas novas determinacións supoñan a modificación da ordenación urbanística vixente. A duración da suspensión será de dous anos, contados desde a aprobación inicial. En todo caso, extinguirase coa aprobación definitiva do Plan parcial. Esta suspensión publicarase conxuntamente coa aprobación inicial.</p>
    <p>Mos, 2 de agosto de 2023</p>
    <footer><p>Nidia María Arévalo Gómez<br>Alcaldesa</p></footer>

