---
date: '2023-09-13'
id: C141-050923-0001
page: 52605
number: 174
agency: Portos de Galicia
section: VI. Anuncios. a) Administración autonómica.
title: >-
  CÉDULA do 1 de setembro de 2023 pola que se notifica o inicio do procedemento
  para reclamar os custos ocasionados pola retirada da embarcación Pilar,
  amarrada no porto de Meira, Moaña.
range: Cédula
url: >-
  https://www.xunta.gal/dog/Publicados/2023/20230913/AnuncioC141-050923-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícaselle a Diego Santana Ortega o Acordo da Dirección de Portos de Galicia, do 28 de xuño de 2023, que inicia o procedemento para reclamar os custos de retirada e traslado da embarcación Pilar, con matrícula 4ª-VI-8-45, desde o porto de Meira, Moaña ata o porto de Tragove, Cambados, por non ser posible a notificación no domicilio.</p>
    <p>Este anuncio publicarase no Boletín Oficial del Estado e no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>O presente acordo emíteo a Dirección de Portos de Galicia, en virtude das competencias conferidas polo artigo 15.3, letras a) e b) da lei 6/2017, do 12 de decembro, de portos de Galicia, e de acordo co previsto no artigo 129.3 da Lei 6/2017, do 12 de decembro, de portos de Galicia, e nos artigos 100 e 102 da Lei 39/2015, do 1 de outubro, do procedemento administrativo común das administracións públicas.</p>
    <p>O importe a que ascenderon as actuacións de retirada e traslado da embarcación foi de 4.235 euros, IVE incluído.</p>
    <p>A instrución do procedemento recae en Jesús Javier Fernández Barro, xefe de División Xurídica de Portos de Galicia, con domicilio para estes efectos na praza de Europa, 5-A, 6º, polígono das Fontiñas, 15707 Santiago de Compostela, cuxo réxime de recusación é o consignado no artigo 24 da Lei 40/2015, do 1 de outubro, de réxime xurídico do sector público. </p>
    <p>Outórgase un prazo de 10 días hábiles, contados desde a notificación do presente, para formular alegacións e achegar ou propor todos os medios de proba que se consideren axeitados en defensa dos seus dereitos.</p>
    <p>O expediente completo para o seu exame, das 9.00 ás 14.00 horas, encóntrase na sede dos Servizos Centrais de Portos de Galicia</p>
    <p>As alegacións serán dirixidas ao instrutor nomeado do procedemento, no enderezo antes sinalado.</p>
    <p>De manifestar a súa conformidade coa reclamación, poderá aboar a cantidade empregando o modelo de impreso que se facilitará contactando cos Servizos Centrais de Portos de Galicia no número de teléfono 981 54 53 29, e neste caso darase por finalizado o procedemento.</p>
    <p>Santiago de Compostela, 1 de setembro de 2023</p>
    <footer><p>Roi Fernández Añón<br>Director de Portos de Galicia</p></footer>

