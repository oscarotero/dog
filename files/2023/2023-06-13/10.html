---
date: '2023-06-13'
id: G0474-060623-0001
page: 36414
number: 111
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 5 de xuño 2023 pola que se amplía o crédito orzamentario
  establecido na Resolución do 21 de marzo de 2022 pola que se aproba a
  convocatoria do procedemento de concesión de axudas correspondentes ao
  Programa de incentivos para a implantación de instalacións de enerxías
  renovables térmicas en diferentes sectores da economía, no marco do Plan de
  recuperación, transformación e resiliencia, financiado pola Unión
  Europea-NextGenerationEU (código de procedemento IN422N).
range: Resolución
url: >-
  https://www.xunta.gal/dog/Publicados/2023/20230613/AnuncioG0474-060623-0001_gl.html
---
<p>O programa de incentivos vinculado á realización de instalacións de enerxías renovables térmicas nos distintos sectores da economía está regulado polo Real decreto 1124/2021, do 21 de decembro. Na Comunidade Autónoma de Galicia convocouse, mediante a Resolución do 21 de marzo de 2022, o programa de incentivos 1, relativo á realización de instalacións de enerxías renovables térmicas nos sectores industrial, agropecuario, servizos e/ou outros sectores da economía, incluído o sector residencial. As súas bases reguladoras foron modificadas posteriormente polo Real decreto 377/2022, do 17 de maio.</p>
    <p>Mediante a Resolución do 8 de agosto de 2022 redistribuíronse os créditos orzamentarios por epígrafes recollidas na convocatoria de axudas. </p>
    <p>Consonte as bases reguladoras, a Xunta de Galicia solicitou unha ampliación do orzamento asignado e aprobouse unha ampliación de crédito para o programa de incentivos 1, por 6.145.270,6 euros, mediante a Resolución do 22 de decembro de 2022, da presidenta da EPE Instituto para a Diversificación e Aforro da Enerxía MP (IDAE).</p>
    <p>Por todo o exposto,</p>
    <h2>RESOLVO:</h2>
    <p>Primeiro. Ampliar os fondos destinados ao programa de incentivos 1 vinculados á realización de instalacións de enerxías renovables térmicas nos sectores industrial, agropecuario, servizos e/ou outros sectores da economía, incluído o sector residencial, modificando os puntos 1 e 2 do artigo 4 da Resolución do 21 de marzo de 2022, que quedarán redactados da seguinte maneira:</p>
    <p>«1. As subvencións previstas nesta convocatoria con cargo aos orzamentos do Inega e coa repartición plurianual recollida na seguinte táboa financiaranse con fondos europeos procedentes do Mecanismo de recuperación e resiliencia. O importe total asignado a esta convocatoria ascende a 12.290.541,20 euros, coa seguinte distribución orzamentaria por anualidades: </p>
    <table>
     <tbody>
      <tr>
       <td>Importe 2022 (€)</td>
       <td>Importe 2023 (€)</td>
       <td>Importe 2024 (€)</td>
       <td>Importe 2025</td>
       <td>Importe total (€)</td>
      </tr>
      <tr>
       <td>290.436,39</td>
       <td>4.400.801,47</td>
       <td>6.835.258,83</td>
       <td>764.044,51</td>
       <td>12.290.541,20</td>
      </tr>
     </tbody>
    </table>
    <p>O orzamento por partida e anualidade redistribuirase tendo en conta as solicitudes rexistradas conforme o establecido no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, entre as seguintes partidas: 06.A3.733A.714.2, 06.A3.733A.760.5, 06.A3.733A.760.9, 06.A3.733A.770.5, 06.A3.733A.770.6, 06.A3.733A.781.1, 06.A3.733A.781.6.</p>
    <p>2. O crédito máximo segundo a tecnoloxía renovable será o seguinte:</p>
    <table>
     <tbody>
      <tr>
       <td>Tecnoloxía renovable térmica</td>
       <td>Orzamento (€)</td>
      </tr>
      <tr>
       <td>Biomasa</td>
       <td>8.250.000, 00</td>
      </tr>
      <tr>
       <td>Xeotermia e hidrotermia</td>
       <td>2.400.000,00</td>
      </tr>
      <tr>
       <td>Aerotermia</td>
       <td>1.540.000,00</td>
      </tr>
      <tr>
       <td>Solar térmica</td>
       <td>100.541,20</td>
      </tr>
      <tr>
       <td>Total</td>
       <td>12.290.541,20</td>
      </tr>
     </tbody>
    </table>
    <p>Os orzamentos por tecnoloxía renovable poderán ser redistribuídos pasados tres meses desde a apertura do prazo de solicitudes para adaptarse á evolución da axuda solicitada en cada unha das epígrafes».</p>
    <p>Segundo. Publicar esta resolución no <em>Diario Oficial de Galicia</em> e na páxina web do Instituto Enerxético de Galicia (www.inega.gal), para os efectos previstos no artigo 45 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 5 de xuño 2023</p>
    <footer><p>Pablo Fernández Vila<br>Director da Axencia Instituto Enerxético de Galicia</p></footer>

