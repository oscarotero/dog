---
date: '2023-06-02'
id: G0532-260523-0001
page: 34168
number: 104
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de maio de 2023, da Dirección Xeral de Calidade Ambiental,
  Sostibilidade e Cambio Climático, polo que se someten a información pública o
  estudo de impacto ambiental e a solicitude de autorización ambiental integrada
  para a instalación industrial de produción de materias primas circulares de
  Valogreene Recinor, S.L., no concello das Somozas (expediente 2022-IPPC-I-96).
range: Anuncio
url: >-
  https://www.xunta.gal/dog/Publicados/2023/20230602/AnuncioG0532-260523-0001_gl.html
---
<p>Mediante o Acordo do 18 de novembro de 2022, da Dirección Xeral de Calidade Ambiental, Sostibilidade e Cambio Climático, declarouse a tramitación de urxencia dos procedementos administrativos de autorización ambiental integrada e avaliación de impacto ambiental ordinaria para a instalación referida no encabezado, declarada iniciativa empresarial prioritaria. Consonte o indicado no artigo 44.2 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta declaración implica a redución á metade dos prazos establecidos, salvo os relativos á presentación de solicitudes e recursos.</p>
    <p>Conforme o anterior, o 21.3.2023 publicouse no <em>Diario Oficial de Galicia</em> o Anuncio do 6 de marzo, da Dirección Xeral de Calidade Ambiental, Sostibilidade e Cambio Climático, polo que se sometía a información pública por un prazo de quince (15) días o estudo de impacto ambiental e a solicitude de autorización ambiental integrada para a instalación industrial de produción de materias primas circulares de Valogreene Recinor, S.L., no concello das Somozas (A Coruña).</p>
    <p>Detectado un erro na tramitación do expediente debido a que, en aplicación do establecido no artigo 36.1 da Lei 21/2013, do 9 de decembro, de avaliación ambiental (BOE núm. 296, do 11 de decembro), o prazo de información pública non pode ser inferior a 30 días hábiles e non pode reducirse dado que é un prazo establecido na Directiva 2011/92/UE (modificada pola Directiva 2014/52/UE), acórdase someter novamente a información pública, por un espazo de trinta (30) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>Proxecto básico de solicitude de autorización ambiental integrada e estudo de impacto ambiental de instalación industrial de produción de materias primas circulares no termo municipal das Somozas.</p>
    <p>Para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>O documento estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela).</p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 25 de maio de 2023</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2022-IPPC-I-96.</p>
    <p>Peticionaria: Valogreene Recinor, S.L.</p>
    <p>CIF: B67736355.</p>
    <p>Enderezo social: estrada Catabois, s/n, Ferrol (A Coruña).</p>
    <p>Localización da instalación: polígono industrial As Somozas, parcela H, As Somozas (A Coruña).</p>
    <p>Actividade: valorización de residuos mediante pirólise e produción de materias primas circulares.</p>
    <p>Epígrafe da actividade (autorización ambiental integrada): anexo I, 4.1.a) e 4.1.b).</p>
    <p>Descrición: o proxecto consiste nunha planta de valorización material das fraccións de rexeitamento orixinadas en instalacións de tratamento de residuos, co obxectivo de obter, a través dun proceso de pirólise, cru pirolítico (que poderá ser reintroducido na cadea produtiva como materia prima secundaria para a obtención de hidrocarburos) char (corrente sólida aproveitable na industria pesada) e fraccións pirolíticas denominadas vinagre piroxénico.</p>
    <p>A capacidade de produción da instalación é de 40.000 t/ano.</p>
    <p>As verteduras que se xerarán na instalación correspóndense con:</p>
    <p>– Augas residuais sanitarias procedentes de aseos da instalación, que se recollerán na rede de saneamento de residuais con destino ao colector municipal.</p>
    <p>– Augas pluviais: canalizaranse nunha rede separada da de augas residuais, con conexión á rede municipal de pluviais logo de pasaren por un separador de hidrocarburos.</p>
    <p>Non existirán verteduras procedentes do proceso produtivo. As posibles augas industriais que se poderán xerar no almacenamento dos residuos e operacións de limpeza serán recollidas nun circuíto pechado de canles de recollida con envío final a un depósito de almacenamento para bombeo aos secadoiros.</p>

