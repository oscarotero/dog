---
date: '2023-06-02'
id: C3K1-250523-0001
page: 33958
number: 104
agency: Consellería de Sanidade
section: IV. Oposicións e concursos.
title: >-
  ORDE do 23 de maio de 2023 pola que se anuncia a convocatoria pública para a
  provisión, polo sistema de libre designación, dun posto de traballo vacante no
  Servizo Galego de Saúde.
range: Orde
url: >-
  https://www.xunta.gal/dog/Publicados/2023/20230602/AnuncioC3K1-250523-0001_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia, e no Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico e no uso das atribucións conferidas polo artigo 17.2.c) da dita lei, esta consellería,</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I desta orde.</p>
    <p>Segundo. Poderán concorrer a ela os/as funcionarios/as que reúnan os requisitos que se exixen para o desempeño do posto e que se especifican no anexo I.</p>
    <p>Terceiro. As solicitudes para participar nesta convocatoria débense dirixir á Consellería de Sanidade a través de medios electrónicos, segundo o modelo que se inclúe como anexo II a esta orde, ou ben utilizando os medios establecidos no artigo 16.4 da Lei 39/2015, do 1 de outubro, do procedemento administrativo común das administracións públicas, no prazo de quince (15) días hábiles contados a partir do seguinte ao da publicación desta orde no <em>Diario Oficial de Galicia</em>.</p>
    <p>Cuarto. Os aspirantes deberán xuntarlle á súa petición un currículo e xustificar documentalmente mediante certificación ou copia compulsada os méritos que aleguen. Os méritos alegados e non probados non serán tidos en conta.</p>
    <p>Quinto. No caso de resultar seleccionado/a para ocupar o posto de traballo que se relaciona no anexo I desta orde un/ha funcionario/a con destino noutra Administración pública, requirirase o informe favorable do órgano competente da súa Administración de orixe, que se considerará favorable no caso de non emitirse no prazo de 15 días, tal como dispón o artigo 67 do Real decreto 364/1995, do 10 de marzo, e demais disposicións concordantes. Unha vez autorizado o seu traslado a esta administración, procederase a adxudicarlle o posto para o cal foi seleccionado/a. Se no prazo de dous meses a partir da publicación no <em>Diario Oficial de Galicia</em>, o/a funcionario/a seleccionado/a non se puidese incorporar á Comunidade Autónoma, considerarase deserto o posto e poderase proceder de novo á súa provisión.</p>
    <p>Sexto. A resolución desta convocatoria publicarase no <em>Diario Oficial de Galicia</em> e poderase declarar deserto o posto de traballo, de considerarse oportuno.</p>
    <p>Sétimo. De conformidade co establecido no artigo 8 do dito Decreto 151/2022, do 4 de agosto, o prazo de toma de posesión será de tres días hábiles se non implica cambio de residencia ou de sete días hábiles se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será dun mes.</p>
    <p>O prazo de toma de posesión comezará a contar a partir do día seguinte ao do cesamento, que se deberá producir na data que se determine mediante orde do conselleiro de Sanidade publicada no <em>Diario Oficial de Galicia</em>, agás no caso de procedencia doutras administracións, en que deberá efectuarse dentro dos tres días hábiles seguintes ao da comunicación da resolución de traslado á Comunidade Autónoma, co límite de dous meses ao cal se fai referencia no punto quinto desta orde.</p>
    <p>Se a resolución comporta o reingreso ao servizo activo, o prazo de toma de posesión deberase computar desde a data de publicación da dita orde.</p>
    <p>Oitavo. Contra a presente orde, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte á súa notificación, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Potestativamente, e con carácter previo, poderase interpoñer recurso administrativo de reposición ante este órgano directivo, no prazo dun mes a partir do día seguinte ao da notificación, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de maio de 2023</p>
    <footer><p>Julio García Comesaña<br>Conselleiro de Sanidade</p></footer>
    <h2>ANEXO I</h2>
    <p>Código do posto: SAS050000415770001.</p>
    <p>Denominación do posto: subdirector/a xeral de Desenvolvemento Profesional.</p>
    <p>Dependencia: Dirección Xeral de Recursos Humanos do Servizo Galego de Saúde.</p>
    <p>Localidade: Santiago de Compostela.</p>
    <p>Subgrupo: A1.</p>
    <p>Nivel CD: 30.</p>
    <p>Complemento específico: 24.428,04 €.</p>
    <p>Corpo ou escala: xeral/estatutario Sergas.</p>
    <p>Adscrición administracións públicas: A16: adscrición indistinta a funcionarios da Xunta de Galicia, Estado e CC.AA. e persoal estatutario do Sergas.</p>
    <p>Formación específica: 640: para persoal doutra Administración, curso de perfeccionamento de galego (R.I.).</p>

