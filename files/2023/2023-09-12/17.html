---
date: '2023-09-12'
id: G0692-210823-0015
page: 52422
number: 173
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 18 de agosto de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Valdoviño (expediente IN407A 2023/281-1).
range: Acordo
url: >-
  https://www.xunta.gal/dog/Publicados/2023/20230912/AnuncioG0692-210823-0015_gl.html
---
<p>Expediente: IN407A 2023/281-1.</p>
    <p>Solicitante: UFD Distribución Electricidad, S.A.</p>
    <p>Denominación: substitución do CT Carballal 15CU83 para instalación de telecontrol.</p>
    <p>Situación: concello de Valdoviño.</p>
    <p>1. Características técnicas:</p>
    <p>– Modificación do treito soterrado da LMT CDR-803 denominado derivada ao CT Carballal, autorizado no expediente IN407A 1999/86-1, consistente na instalación dunha nova arqueta diante do CT Carballal (expedientes 5.246 e IN407A 2016/1565-1/matrícula 15CU83) e a desconexión e desmonte do treito de liña comprendido entre a arqueta proxectada e a cela de liña convencional do CT Carballal.</p>
    <p>– Desconexión e desmonte (peche e desmantelamento) do CT tipo caseta alta Carballal existente, de 400 kVA de potencia e relación de transformación 20/0,4-0,23 kV, así como de toda a súa aparellaxe de media e baixa tensión.</p>
    <p>– Montaxe, na pegada que deixará o dito CT Carballal unha vez desmantelado, dun novo apoio metálico tipo FL-C-2000/12-H35-CA(CS) no que se proxecta a instalación dun paso aéreo-soterrado (PAS/) dotado de xogo de pararraios autoválvulas. Esta operación implicará, coa finalidade de darlle continuidade á LMT CDR-803, o retensado do condutor tipo LA-56 (condutor existente) no treito aéreo de 29 metros de lonxitude comprendido entre o novo apoio metálico proxectado e o apoio nº 90 existente (matrícula ASJXAXT3) de formigón tipo FL-HV-1600/12-T1-CAII. </p>
    <p>– En substitución do CT Carballal, proxéctase a instalación dun centro de transformación prefabricado de formigón, compacto de manobra exterior, de 400 kVA de potencia, relación de transformación 20/0,4-0,23 kV e configuración de celas 2L+1P, telecontrolado e dotado de equipamento de telexestión e cadro de baixa tensión (CBT) con catro (4) saídas, que se situará na parcela con referencia catastral 9695102NJ6299N0001KJ, no lugar do Carballal, e disporá de acceso directo á rúa Gándara de Arriba.</p>
    <p>– Liña eléctrica de media tensión soterrada, a 20 kV, de 50 metros de lonxitude en condutor tipo RHZ1-2OL 12/20 kV 3(1×240 mm² Al), con orixe no paso aéreo-soterrado (PA/S) que se instalará no novo apoio metálico proxectado e remate en empalmes feitos na nova arqueta proxectada diante do CT Carballal por desmantelar sobre a LMTS autorizada no expediente IN407A 1999/86-1, tras entrar e saír no novo CT proxectado.</p>
    <p>– Reordenación da rede de baixa tensión (RDBT) mediante a instalación de 90 metros de condutor tipo XZ1 0,6/1 kV 4(1×240 mm2 Al) disposto en catro (4) novos circuítos soterrados de baixa tensión (RBTS), con orixe no cadro de baixa tensión (CBT) do novo CT proxectado e remates nos pasos soterrado-aéreos (PS/A) que se instalarán en novos apoios de formigón tipo HV-630/11 e HV-1000/11 e en apoio de formigón tipo HV-1000/9 existente, en que se conectará coa rede aérea de baixa tensión existente, e desmontaxe de 66 metros da rede aérea de baixa tensión existente en condutores tipo RZ 3(1×25/54,6 mm2 Al/Alm) e RZ 3(1×150/80 mm2 Al/Alm). </p>
    <p>2. Lexislación de aplicación: </p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Económia e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo. A declaración de utilidade pública, segundo o artigo 56 da Lei 24/2013, do sector eléctrico, levará implícita, de ser o caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no taboleiro de anuncios do Concello. Ademais, poderá consultarse no Portal de transparencia e Goberno aberto desta consellería:</p>
    <p>https://economia.xunta.gal/transparencia/informacion-publica/en-tramitacion/instalacions-electricas-distribucion-e-transporte</p>
    <p>Isto faise público para coñecemento xeral e particular das persoas propietarias dos predios que figuran na relación anexa a este acordo, así como das persoas titulares de dereitos reais ou intereses económicos sobre os bens afectados que fosen omitidos. Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da última publicación deste acordo.</p>
    <p>A Coruña, 18 de agosto do 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2> Relación de bens e dereitos afectados</h2>
    <p>Expediente: IN407A 2023/281-1.</p>
    <p>Solicitante: UFD Distribución Electricidad, S.A.</p>
    <p>Denominación: substitución do CT Carballal 15CU83 para instalación de telecontrol.</p>
    <p>Situación: concello de Valdoviño.</p>
    <table>
     <tbody>
      <tr>
       <td rowspan="2">Nº de predio</td>
       <td rowspan="2">Lugar</td>
       <td rowspan="2">Referencia catastral</td>
       <td rowspan="2">Cultivo</td>
       <td rowspan="2">Propietario/a</td>
       <td colspan="2">Afección de solo en pleno dominio</td>
      </tr>
      <tr>
       <td>CT/nº de apoio</td>
       <td>m2</td>
      </tr>
      <tr>
       <td>1</td>
       <td>Avenida San Sadurniño</td>
       <td>9695102NJ6299N0001KJ</td>
       <td>Urbano.
        Solo sen edificar</td>
       <td>Fidelina López Romeo</td>
       <td>CT e beirarrúa
        perimetral</td>
       <td>24,6</td>
      </tr>
     </tbody>
    </table>

