---
date: '2023-04-17'
id: L375-110423-0001
page: 23881
number: 73
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO da aprobación inicial da modificación número 6 do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2023/20230417/AnuncioL375-110423-0001_gl.html
---
<p>Aprobada inicialmente polo Pleno Municipal, en sesión do 30 de marzo de 2023, a modificación puntual número 6 do Plan xeral de ordenación municipal do Concello de San Cibrao das Viñas para a reorganización dos sistemas xerais, co fin de ampliar a depuradora e para a modificación do SUR-T1, en cumprimento de tal acordo e das prescricións contidas no artigo 60 da Lei 2/2016, do 10 de febreiro, do solo de Galicia, sométese o expediente a información pública polo prazo de dous (2) meses, mediante anuncio que se publicará no Diario Oficial de Galicia e no xornal La Región, así como na sede electrónica deste concello www.sancibrao.sedelectronica.es, contado desde o día seguinte ao da publicación deste anuncio no Diario Oficial de Galicia.</p>
    <p>Durante o período de información pública quedará o expediente á disposición de calquera que queira examinalo, para os efectos de que se presenten as alegacións que se consideren pertinentes. </p>
    <p>A aprobación inicial comporta a suspensión do outorgamento de licenzas nas áreas afectadas pola aprobación do PXOM, que son as seguintes:</p>
    <table>
     <tbody>
      <tr>
       <td>Áreas obxecto de suspensión de licenzas:</td>
       <td>Tipo de licenza</td>
      </tr>
      <tr>
       <td>Totalidade do ámbito do sector SUR-T1.</td>
       <td>Licenzas de parcelación de terreos, edificación e demolición.</td>
      </tr>
     </tbody>
    </table>
    <p>A duración da suspensión é dun ano.</p>
    <p>San Cibrao das Viñas, 11 de abril de 2023</p>
    <footer><p>Manuel Pedro Fernández Moreiras<br>Alcalde</p></footer>

