---
date: '2023-04-17'
id: G0657-050423-0007
page: 23705
number: 73
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 31 de marzo de 2023, da Dirección Xeral de Familia, Infancia e
  Dinamización Demográfica, pola que se publica a Resolución do 30 de marzo de
  2023 de selección de entidade privada sen ánimo de lucro no procedemento de
  asignación do concerto social para a execución do Programa de avaliación e
  tratamento terapéutico de menores en situación de risco ou desamparo,
  cofinanciado polo Fondo Social Europeo Plus no marco do Programa FSE+ Galicia
  2021-2027 (código de procedemento BS213F).
range: Resolución
url: >-
  https://www.xunta.gal/dog/Publicados/2023/20230417/AnuncioG0657-050423-0007_gl.html
---
<p>No <em>Diario Oficial de Galicia</em> número 10, do 16 de xaneiro de 2023, a través da Resolución do 29 de decembro de 2022, da Consellería de Política Social e Xuventude, publícase a convocatoria do procedemento de asignación de concerto social para a execución do Programa de avaliación e tratamento terapéutico de menores en situación de risco ou desamparo, cofinanciado polo Fondo Social Europeo Plus no marco do Programa FSE+ Galicia 2021-2027 (código de procedemento BS213F).</p>
    <p>Unha vez instruído de conformidade coas bases do procedemento de selección, tras a valoración dos criterios e emitida a proposta, con data do 30 de marzo de 2023 emite o órgano competente a resolución que finaliza o dito procedemento.</p>
    <p>A epígrafe 7 da cláusula M) do anexo I da Resolución do 29 de decembro de 2022 establece que a resolución de concertación será publicada no <em>Diario Oficial de Galicia</em> e a publicación terá os efectos da notificación, consonte o artigo 45 da Lei 39/2015, do 1 de outubro, do procedemento administrativo común das administracións públicas. Así mesmo, será igualmente obxecto de publicidade a través da páxina web da Consellería de Política Social e Xuventude. </p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 30 de marzo de 2023 ditada no procedemento BS213F de selección de entidade privada sen ánimo de lucro para a execución do Programa de avaliación e tratamento terapéutico de menores en situación de risco ou desamparo, cofinanciado polo Fondo Social Europeo Plus no marco do Programa FSE+ Galicia 2021-2027, que se xuntará coa presente resolución no anexo.</p>
    <p>Segundo. Notificada a resolución polo órgano competente, formalizarase o concerto coa entidade seleccionada.</p>
    <p>A formalización deste concerto social, de acordo co establecido no artigo 19 do Decreto 229/2020, do 17 de decembro, polo que se desenvolve o réxime de concertos sociais no ámbito da Comunidade Autónoma de Galicia, farase mediante un documento administrativo dentro dos 30 días seguintes ao da publicación da resolución de concertación.</p>
    <p>O concerto social perfeccionarase coa súa formalización e non se poderá iniciar a súa execución sen terse efectuado esta previamente.</p>
    <p>Efectuada a formalización, a entidade concertada estará obrigada a prestarlles ás persoas usuarias os servizos sociais nas condicións establecidas na normativa sectorial aplicable, na resolución da convocatoria do concerto social e, de ser o caso, nos criterios de preferencia e selección da entidade.</p>
    <p>Santiago de Compostela, 31 de marzo de 2023</p>
    <footer><p>Jacobo José Rey Sastre<br>Director xeral de Familia, Infancia e Dinamización Demográfica</p></footer>
    <h2>ANEXO</h2>
    <h2>Resolución do 30 de marzo de 2023 pola que se selecciona unha entidade privada sen ánimo de lucro para a concertación, mediante procedemento de asignación de concerto social, da execución do Programa de avaliación e tratamento terapéutico de menores en situación de risco ou desamparo, cofinanciado polo Fondo Social Europeo Plus no marco do Programa FSE+ Galicia 2021-2027 (código de procedemento BS213F)</h2>
    <p>A través da Resolución do 29 de decembro de 2022 pola que se publica a convocatoria, mediante procedemento de asignación de concerto social, da execución do Programa de avaliación e tratamento terapéutico de menores en situación de risco ou desamparo, cofinanciado polo Fondo Social Europeo Plus no marco do Programa FSE+ Galicia 2021-2027 (código de procedemento BS213F), do procedemento de selección de entidade privada sen ánimo de lucro para a execución do programa de avaliación e tratamento terapéutico de menores en situación de risco ou desamparo.</p>
    <p>Unha vez examinadas as solicitudes polo órgano instrutor, avaliadas as ditas solicitudes pola Comisión de Valoración, vista a proposta de resolución formulada pola Dirección Xeral de Familia, Infancia e Dinamización Demográfica,</p>
    <h2>RESOLVO:</h2>
    <p>Primeiro. Seleccionar para levar a cabo a execución do programa de avaliación e tratamento terapéutico de menores en situación de risco ou desamparo a seguinte entidade, en aplicación dos criterios de valoración e baremo da cláusula O) do anexo I da Resolución do 29 de decembro de 2022, publicada o 16 de xaneiro de 2023 no <em>Diario Oficial de Galicia</em> número 10.</p>
    <p>Consonte os criterios de valoración reflectidos no texto da resolución, a Comisión de Valoración establece a seguinte puntuación para a entidade presentada ao concerto:</p>
    <p>a) Calidade do proxecto técnico (ata 40 puntos de acordo cos seguintes criterios).</p>
    <table>
     <tbody>
      <tr>
       <td>a.1) Proxecto de intervención coas familias e nenos, nenas e adolescentes</td>
       <td>Ata 35 puntos</td>
      </tr>
      <tr>
       <td>Descrición das necesidades e características das familias e menores beneficiarios deste programa</td>
       <td>3 puntos</td>
      </tr>
      <tr>
       <td>Definición da estrutura e fases da intervención-fases de derivación (incluirase un protocolo que describa a inclusión de persoas usuarias no programa), elaboración do plan de actuación, intervención, seguimento e finalización</td>
       <td>6 puntos</td>
      </tr>
      <tr>
       <td>Descrición da rede de terapeutas que se porá á disposición do servizo, con especial referencia aos procedementos de coordinación entre os axentes que formen parte dela</td>
       <td>12 puntos</td>
      </tr>
      <tr>
       <td>Sustento teórico, estratexias e ferramentas a través das cales se articulará o programa</td>
       <td>4 puntos</td>
      </tr>
      <tr>
       <td>Modelos de coordinación cos equipos técnicos de menores das xefaturas territoriais e co resto de axentes sociais e entidades administrativas que interveñan no caso</td>
       <td>2 puntos</td>
      </tr>
      <tr>
       <td>a.2) Calidade do sistema de avaliación dos resultados da intervención coas familias e nenos, nenas e adolescentes propostos (ata 5 puntos)</td>
       <td>4 puntos</td>
      </tr>
     </tbody>
    </table>
    <p>b) Instalacións en que se levará a cabo o servizo: ata 10 puntos de acordo cos seguintes criterios:</p>
    <table>
     <tbody>
      <tr>
       <td>b.1) Dimensións, distribución e grao de adecuación dos espazos, así como grao de adecuación dos equipamentos ás actividades que se vaian realizar, incluída a situación xeográfica (ata 5 puntos)</td>
       <td>4 puntos</td>
      </tr>
      <tr>
       <td>b.2) Grao de conservación, calidade e confortabilidade dos espazos e equipamentos, incluída a accesibilidade (ata 5 puntos)</td>
       <td>4 puntos</td>
      </tr>
      <tr>
       <td>Total a) e b)</td>
       <td>39 puntos</td>
      </tr>
     </tbody>
    </table>
    <p>c) Medidas de conciliación da vida persoal, familiar e laboral e corresponsabilidade: ata 10 puntos de acordo cos seguintes criterios:</p>
    <table>
     <tbody>
      <tr>
       <td>c.1) Estar en posesión da Marca galega de excelencia en igualdade, ou equivalente</td>
       <td>0 puntos</td>
      </tr>
      <tr>
       <td>c.2) Estar en posesión do certificado de empresa familiarmente responsable, ou equivalente</td>
       <td>0 puntos</td>
      </tr>
      <tr>
       <td>c.3) Estar en posesión do recoñecemento á promoción da parentalidade positiva, ou equivalente</td>
       <td>0 puntos</td>
      </tr>
     </tbody>
    </table>
    <table>
     <tbody>
      <tr>
       <td>d) Experiencia do persoal asignado ao proxecto, ata 15 puntos</td>
       <td>15 puntos</td>
      </tr>
      <tr>
       <td>e) Formación do persoal asignado ao proxecto, ata 15 puntos</td>
       <td>15 puntos</td>
      </tr>
      <tr>
       <td>f) Por cada ano de servizo acreditado pola entidade concertada no ámbito da protección á infancia e á adolescencia, ata 10 puntos</td>
       <td>10 puntos</td>
      </tr>
      <tr>
       <td>Total epígrafes c), d), e) e f)</td>
       <td>40 puntos</td>
      </tr>
     </tbody>
    </table>
    <table>
     <tbody>
      <tr>
       <td>Total puntuación de criterios</td>
       <td>79 puntos</td>
      </tr>
     </tbody>
    </table>
    <p>Segundo. Adxudicarlle o concerto social, do xeito que a seguir se indica polo importe que se sinala, á entidade seguinte:</p>
    <table>
     <tbody>
      <tr>
       <td>Entidade:</td>
       <td>Fundación Universidade da Coruña</td>
      </tr>
      <tr>
       <td>NIF:</td>
       <td>G15597289</td>
      </tr>
     </tbody>
    </table>
    <p>Código de procedemento: BS213F.</p>
    <p>Modalidade de concertación: procedemento de asignación de concertos.</p>
    <p>Data de publicación: 16.1.2023.</p>
    <p>Prazo de execución: o prazo de duración do concerto será desde a data da súa formalización ata o 31.12.2026.</p>
    <p>O importe de adxudicación (exento de IVE) é o seguinte:</p>
    <table>
     <tbody>
      <tr>
       <td colspan="6">Distribución da previsión de disposición de fondos
        (previsión para 470 NNA)</td>
      </tr>
      <tr>
       <td>Tipo de custo</td>
       <td>A) Custos tramo fixo</td>
       <td>a.1) Dirección, supervisión e atención en crise</td>
       <td>a.2) Gastos de funcionamento e xestión</td>
       <td>B) Custos tramo variable</td>
       <td>Totais</td>
      </tr>
      <tr>
       <td>2023 (9 meses)</td>
       <td>59.923,53 €</td>
       <td>17.625,00 €</td>
       <td>42.298,53 €</td>
       <td>390.000,00 €</td>
       <td>449.923,53 €</td>
      </tr>
      <tr>
       <td>2024</td>
       <td>79.898,04 €</td>
       <td>23.500,00 €</td>
       <td>56.398,04 €</td>
       <td>390.000,00 €</td>
       <td>469.898,04 €</td>
      </tr>
      <tr>
       <td>2025</td>
       <td>79.898,04 €</td>
       <td>23.500,00 €</td>
       <td>56.398,04 €</td>
       <td>390.000,00 €</td>
       <td>469.898,04 €</td>
      </tr>
      <tr>
       <td>2026</td>
       <td>79.898,04 €</td>
       <td>23.500,00 €</td>
       <td>56.398,04 €</td>
       <td>390.000,00 €</td>
       <td>469.898,04 €</td>
      </tr>
      <tr>
       <td colspan="5">Total:</td>
       <td>1.859.617,65 €</td>
      </tr>
     </tbody>
    </table>
    <p>Terceiro. Asinar o concerto social coa entidade seleccionada dentro dos 30 días seguintes ao da publicación das resolucións de concertación, segundo indica o artigo 19 do Decreto 229/2020, do 17 de decembro, polo que se desenvolve o réxime de concertos sociais no ámbito da Comunidade Autónoma de Galicia.</p>
    <p>Cuarto. Contra esta resolución, que esgota a vía administrativa, poderá interporse recurso potestativo de reposición ante o mesmo órgano que a ditou, no prazo dun mes contado a partir do día seguinte ao da publicación desta resolución no <em>Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados a partir do día seguinte ao da súa publicación no <em>Diario Oficial de Galicia</em>.</p>
    <p>Quinto. A resolución de concertación será publicada no <em>Diario Oficial de Galicia</em> e a publicación terá os efectos da notificación, consonte o artigo 45 da Lei 39/2015, do 1 de outubro, do procedemento administrativo común das administracións públicas, tal como se indica no artigo 17.2 do Decreto 229/2020, do 17 de decembro.</p>
    <p>Santiago de Compostela, 30 de marzo de 2023, Fabiola García Martínez, conselleira de Política Social e Xuventude</p>

