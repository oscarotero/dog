---
date: '2023-04-17'
id: G0657-050423-0006
page: 23710
number: 73
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 3 de abril de 2023, da Dirección Xeral de Familia, Infancia e
  Dinamización Demográfica, pola que se publica a Resolución do 31 de marzo de
  2023 de selección de entidade privada sen ánimo de lucro no procedemento de
  asignación do concerto social para a execución do Programa de integración
  familiar, cofinanciado polo Fondo Social Europeo Plus no marco do Programa
  FSE+Galicia 2021-2027 (código de procedemento BS213H).
range: Resolución
url: >-
  https://www.xunta.gal/dog/Publicados/2023/20230417/AnuncioG0657-050423-0006_gl.html
---
<p>No <em>Diario Oficial de Galicia</em> número 20, do 30 de xaneiro de 2023, a través da Resolución do 11 de xaneiro de 2023, da Consellería de Política Social e Xuventude, publícase a convocatoria do procedemento de asignación de concerto social para a execución do Programa de integración familiar, cofinanciado polo Fondo Social Europeo Plus no marco do Programa FSE+Galicia 2021-2027 (código de procedemento BS213H). </p>
    <p>Unha vez instruído de conformidade coas bases do procedemento de selección, tras a valoración dos criterios e emitida a proposta, con data 31 de marzo de 2023 emite o órgano competente a resolución que finaliza o dito procedemento.</p>
    <p>A epígrafe 7 da cláusula M) do anexo I da Resolución do 11 de xaneiro de 2023 establece que a resolución de concertación será publicada no <em>Diario Oficial de Galicia</em> e a publicación terá os efectos da notificación, consonte o artigo 45 da Lei 39/2015, do 1 de outubro, do procedemento administrativo común das administracións públicas. Así mesmo, serán igualmente obxecto de publicidade a través da páxina web da Consellería de Política Social e Xuventude. </p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 31 de marzo de 2023 ditada no procedemento BS213H de selección de entidade privada sen ánimo de lucro para a execución do Programa de integración familiar, cofinanciado polo Fondo Social Europeo Plus no marco do programa FSE+ Galicia 2021-2027, que se xuntará coa presente resolución no anexo.</p>
    <p>Segundo. Notificada a resolución polo órgano competente, formalizarase o concerto coa entidade seleccionada.</p>
    <p>A formalización deste concerto social, de acordo co establecido no artigo 19 do Decreto 229/2020, do 17 de decembro, polo que se desenvolve o réxime de concertos sociais no ámbito da Comunidade Autónoma de Galicia, farase mediante un documento administrativo dentro dos 30 días seguintes ao da publicación da resolución de concertación.</p>
    <p>O concerto social perfeccionarase coa súa formalización e non se poderá iniciar a súa execución sen terse efectuado esta previamente.</p>
    <p>Efectuada a formalización, a entidade concertada estará obrigada a prestarlles ás persoas usuarias os servizos sociais nas condicións establecidas na normativa sectorial aplicable, na resolución da convocatoria do concerto social e, de ser o caso, nos criterios de preferencia e selección da entidade.</p>
    <p>Santiago de Compostela, 3 de abril de 2023</p>
    <footer><p>Jacobo José Rey Sastre<br>Director xeral de Familia, Infancia e Dinamización Demográfica</p></footer>
    <h2>ANEXO</h2>
    <h3>Resolución do 31 de marzo de 2023 pola que se selecciona unha entidade privada sen ánimo de lucro para a concertación, mediante procedemento de asignación de concerto social, da execución do Programa de integración familiar, cofinanciado polo Fondo Social Europeo Plus no marco do Programa FSE+Galicia 2021-2027 (código de procedemento BS213H)</h3>
    <p>A través da Resolución do 11 de xaneiro de 2023, da Consellería de Política Social e Xuventude, publícase a convocatoria, mediante procedemento de asignación de concerto social, da execución do Programa de integración familiar, cofinanciado polo Fondo Social Europeo Plus no marco do Programa FSE+Galicia 2021-2027 (código de procedemento BS213H), para a selección de entidade privada sen ánimo de lucro para a execución do citado programa. </p>
    <p>Unha vez examinada a solicitude polo órgano instrutor (presentouse unha única entidade), avaliada a dita solicitude pola Comisión de Valoración, e vista a proposta de resolución formulada pola Dirección Xeral de Familia, Infancia e Dinamización Demográfica,</p>
    <h2>RESOLVO:</h2>
    <p>Primeiro. Seleccionar para levar a cabo a execución do Programa de integración familiar a seguinte entidade, en aplicación dos criterios de valoración e baremo da cláusula O) do anexo I da Resolución do 11 de xaneiro de 2023, publicada no DOG núm. 20, do 30 de xaneiro de 2023.</p>
    <p>Consonte os criterios de valoración reflectidos no texto da resolución, a Comisión de Valoración establece a seguinte puntuación para a entidade presentada ao concerto:</p>
    <p>a) Calidade do proxecto técnico (ata 40 puntos), baremado de acordo cos seguintes criterios:</p>
    <table>
     <tbody>
      <tr>
       <td>a.1) Proxecto de intervención coas familias e menores, tendo en conta a coherencia entre as distintas problemáticas e necesidades atendidas e os obxectivos, contidos e metodoloxía e actividades propostos, segundo os seguintes criterios (ata 25&amp;nbsp;puntos)</td>
       <td>Puntuación acadada</td>
      </tr>
      <tr>
       <td>– Descrición das necesidades e características das familias e menores beneficiarios deste programa (1 puntos)</td>
       <td>1 punto</td>
      </tr>
      <tr>
       <td>– Definición da estrutura e fases da intervención-fases de derivación, elaboración do plan de actuación, intervención, seguimento e finalización, de acordo co establecido no prego técnico do concerto social (ata 8 puntos)</td>
       <td>8 puntos</td>
      </tr>
      <tr>
       <td>– Desenvolvemento da intervención que se aplicará en función das características e necesidades das nenas, nenos e adolescentes (ata 8 puntos)</td>
       <td>8 puntos</td>
      </tr>
      <tr>
       <td>– Sustento teórico, estratexias e ferramentas a través das cales se articulará o programa (ata 4 puntos)</td>
       <td>4 puntos</td>
      </tr>
      <tr>
       <td>– Modelos de coordinación cos ETM das xefaturas territoriais e co resto de axentes sociais e entidades administrativas que interveñan no caso (ata 4 puntos)</td>
       <td>3 puntos</td>
      </tr>
      <tr>
       <td colspan="2">a.2) Formación continua do persoal segundo os seguintes criterios (ata 8 puntos)</td>
      </tr>
      <tr>
       <td>– Adecuación de contidos, metodoloxía, recursos empregados respecto aos obxectivos pretendidos (ata 6 puntos)</td>
       <td>4 puntos</td>
      </tr>
      <tr>
       <td>– Metodoloxía da avaliación da formación ofrecida ao persoal (ata 2 puntos)</td>
       <td>2 puntos</td>
      </tr>
      <tr>
       <td colspan="2">a.3) Accións de sensibilización e difusión en relación co programa (ata 2 puntos) segundo os seguintes criterios</td>
      </tr>
      <tr>
       <td>– Adecuación do formato, contido, metodoloxía e recursos empregados aos obxectivos pretendidos (ata 1 punto)</td>
       <td>0,75 puntos</td>
      </tr>
      <tr>
       <td>– Metodoloxía de avaliación do impacto da difusión realizada (ata 1 punto)</td>
       <td>0,5 puntos</td>
      </tr>
      <tr>
       <td>a.4) Calidade do sistema de avaliación dos resultados da intervención coas familias e nenos, nenas e adolescentes proposto (ata 5 puntos)</td>
       <td>5 puntos</td>
      </tr>
     </tbody>
    </table>
    <p>b) Instalacións en que se levará a cabo o servizo: ata 10 puntos de acordo cos seguintes criterios:</p>
    <table>
     <tbody>
      <tr>
       <td>b.1) Dimensións, distribución e grao de adecuación dos espazos, así como grao de adecuación dos equipamentos ás actividades que se vaian realizar, incluída a situación xeográfica (ata 5 puntos)</td>
       <td>3 puntos</td>
      </tr>
      <tr>
       <td>b.2) Grao de conservación, calidade e confortabilidade dos espazos e equipamentos, incluída a accesibilidade (ata 5 puntos)</td>
       <td>2 puntos</td>
      </tr>
      <tr>
       <td>Total a) e b)</td>
       <td>41,25 puntos</td>
      </tr>
     </tbody>
    </table>
    <p>c) Medidas de conciliación da vida persoal, familiar e laboral e corresponsabilidade: ata 10 puntos.</p>
    <table>
     <tbody>
      <tr>
       <td>c.1) Estar en posesión da Marca galega de excelencia en igualdade, ou equivalente (4 puntos)</td>
       <td>4 puntos</td>
      </tr>
      <tr>
       <td>c.2) Estar en posesión do certificado de empresa familiarmente responsable, ou equivalente (4 puntos)</td>
       <td>4 puntos</td>
      </tr>
      <tr>
       <td>c.3) Estar en posesión do recoñecemento á promoción da parentalidade positiva, outorgado polo Ministerio de Sanidade, Consumo e Benestar Social xunto coa Federación Española de Municipios e Provincias (FEMP), ou equivalente (2 puntos)</td>
       <td>2 puntos</td>
      </tr>
      <tr>
       <td>Total c)</td>
       <td>10 puntos</td>
      </tr>
     </tbody>
    </table>
    <p>d) Experiencia do persoal asignado ao proxecto, ata 15 puntos.</p>
    <table>
     <tbody>
      <tr>
       <td>d) Experiencia do persoal asignado ao proxecto, ata 15 puntos. Computarase un punto por cada ano de experiencia do persoal asignado ao proxecto en materia de preservación e reintegración familiar. Terase en conta a experiencia laboral como persoal técnico en programas ou servizos relacionados directamente co obxecto deste concerto, incluídos os prestados no ámbito dos servizos sociais comunitarios.
        En caso de que a entidade acredite a súa solvencia técnica e profesional a través da experiencia de dous anos da persoa que exerza de coordinadora e outros membros do equipo técnico, este período non se terá en conta para o cómputo neste criterio</td>
       <td>15 puntos</td>
      </tr>
      <tr>
       <td>Total d)</td>
       <td>15 puntos</td>
      </tr>
     </tbody>
    </table>
    <p>e) Formación do persoal asinado ao proxecto, ata 15 puntos.</p>
    <table>
     <tbody>
      <tr>
       <td>e) Formación do persoal asignado ao proxecto, ata 15 puntos. Valorarase cun punto cada dez horas de formación do persoal en materia de protección á infancia. Neste sentido, terase en conta a participación en congresos ou xornadas, sempre que as certificacións de asistencia se refiran aos dez últimos anos. Para que sexan baremadas, as actividades formativas terán que corresponder a formación regrada e homologada ou teren sido organizadas por entidades autorizadas pola Administración para prestar servizos sociais (inscrición no Rexistro Único de Entidades Prestadoras de Servizos Sociais, ou equivalente).</td>
       <td>15 puntos</td>
      </tr>
      <tr>
       <td>Total e)</td>
       <td>15 puntos</td>
      </tr>
     </tbody>
    </table>
    <p>f) Experiencia acreditada da entidade no ámbito da protección á infancia e á adolescencia, ata 10 puntos.</p>
    <table>
     <tbody>
      <tr>
       <td>f) Por cada ano de servizo acreditado pola entidade concertada no ámbito da protección á infancia e á adolescencia, ata 10 puntos. Computarase un punto por cada ano por riba do requisito mínimo para optar ao concerto establecido na letra c) da cláusula F da resolución (dous anos).</td>
       <td>10 puntos</td>
      </tr>
      <tr>
       <td>Total f)</td>
       <td>10 puntos</td>
      </tr>
     </tbody>
    </table>
    <table>
     <tbody>
      <tr>
       <td>Total puntuación de criterios</td>
       <td>91,25 puntos</td>
      </tr>
     </tbody>
    </table>
    <p>Segundo. Adxudicar o concerto social do xeito que a seguir se indica polo importe que se sinala á entidade seguinte:</p>
    <table>
     <tbody>
      <tr>
       <td>Entidade</td>
       <td>Fundación Meniños</td>
      </tr>
      <tr>
       <td>NIF</td>
       <td>G15551120</td>
      </tr>
     </tbody>
    </table>
    <p>Código do procedemento: BS 213H.</p>
    <p>Modalidade de concertación: procedemento de asignación de concertos.</p>
    <p>Data de publicación: 30.1.2023.</p>
    <p>Prazo de execución: o prazo de duración do concerto será desde a data da súa formalización ata o 31.12.2026.</p>
    <p>O importe de adxudicación (exento de IVE) é o seguinte:</p>
    <table>
     <tbody>
      <tr>
       <td colspan="3">2023 (9 meses)</td>
       <td colspan="3">2024</td>
       <td colspan="3">2025</td>
      </tr>
      <tr>
       <td>FSE+</td>
       <td>FP</td>
       <td>Total</td>
       <td>FSE+</td>
       <td>FP</td>
       <td>Total</td>
       <td>FSE+</td>
       <td>FP</td>
       <td>Total</td>
      </tr>
      <tr>
       <td>380.861,49 €</td>
       <td>253.907,66 €</td>
       <td>634.769,15 €</td>
       <td>523.959,40 €</td>
       <td>349.306,27 €</td>
       <td>873.265,67 €</td>
       <td>536.299,71 €</td>
       <td>357.533,14 €</td>
       <td>893.832,85 €</td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td colspan="3">2026</td>
       <td colspan="3"></td>
       <td colspan="3"></td>
      </tr>
      <tr>
       <td>FSE+</td>
       <td>FP</td>
       <td>Total</td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td>536.299,71 €</td>
       <td>357.533,14 €</td>
       <td>893.832,85 €</td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td>Total FSE+<br>(2023-2026)</td>
       <td>Total FP<br>(2023-2026)</td>
       <td>Total FSE+/FP<br>(2023-2026)</td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td>1.977.420,31 €</td>
       <td>1.318.280,21 €</td>
       <td>3.295.700,52 €</td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <p>Terceiro. Asinar o concerto social coa entidade seleccionada dentro dos 30 días seguintes ao da publicación da resolución de concertación, segundo indica o artigo 19 do Decreto 229/2020, do 17 de decembro, polo que se desenvolve o réxime de concertos sociais no ámbito da Comunidade Autónoma de Galicia.</p>
    <p>Cuarto. Contra esta resolución, que esgota a vía administrativa, poderá interporse recurso potestativo de reposición ante o mesmo órgano que a ditou, no prazo dun mes contado a partir do día seguinte ao da publicación desta resolución no <em>Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados a partir do día seguinte ao da súa publicación no <em>Diario Oficial de Galicia</em>.</p>
    <p>Quinto. A resolución de concertación será publicada no <em>Diario Oficial de Galicia</em> e a publicación terá os efectos da notificación, consonte o artigo 45 da Lei 39/2015, do 1 de outubro, do procedemento administrativo común das administracións públicas, tal como se indica no artigo 17.2 do Decreto 229/2020, do 17 de decembro.</p>
    <p>Santiago de Compostela, 31 de marzo de 2023</p>
    <footer><p>Fabiola García Martínez<br>Conselleira de Política Social e Xuventude</p></footer>

