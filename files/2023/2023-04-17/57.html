---
date: '2023-04-17'
id: L178-240323-0001
page: 23882
number: 73
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para a dotación de
  accesibilidade aos inmobles de vivenda colectiva na praza de Ultreia.
range: Anuncio
url: >-
  https://www.xunta.gal/dog/Publicados/2023/20230417/AnuncioL178-240323-0001_gl.html
---
<p>O Pleno da Corporación do Concello de Santiago de Compostela na sesión ordinaria, que tivo lugar o 28 de febreiro de 2023, adoptou o seguinte acordo: </p>
    <p>Primeiro. Aprobar definitivamente o estudo de detalle para a dotación de accesibilidade aos inmobles de vivenda colectiva emprazados na praza de Ultreia, formulado de oficio polo Concello de Santiago, segundo o documento elaborado polo arquitecto Juan Pinto Tasende, presentado o día 15 de febreiro de 2023.</p>
    <p>Segundo. Aprobar definitivamente a delimitación espacial do ámbito da actuación sobre o medio urbano, cos efectos regulados nos artigos 24 e 42.3 do Real decreto lexislativo 7/2015 e 13.2 da Lei 1/2019 de rehabilitación, rexeneración e renovación urbanas de Galicia.</p>
    <p>A aprobación definitiva implica a declaración de utilidade pública e a necesidade de ocupación dos bens e dereitos afectados, e delimitánse os terreos de necesaria ocupación no plano O.02 do estudo de detalle.</p>
    <p>A aprobación do estudo de detalle implica tamén a desafectación dos terreos de dominio público que sexa preciso ocupar para a instalación de ascensores ou outros elementos que garantan a accesibilidade universal.</p>
    <p>Ao abeiro do disposto polo artigo 13.5 da precitada Lei 1/2019, acórdase que as actuacións dirixidas á mellora das condicións de accesibilidade e da eficiencia enerxética previstas no estudo de detalle non computarán para os efectos de edificabilidade, volume máximo edificable e ocupación de parcela, nin de distancias mínimas a lindeiros, outras edificacións, espazos públicos e vías públicas, ou cumprimento de aliñacións. </p>
    <p>O acordo de aprobación definitiva publicarase no <em>Diario Oficial de Galicia</em>, e a normativa urbanística publicarase no <em>Boletín Oficial </em>da provincia. Así mesmo, remitirase á Consellería de Medio Ambiente, Territorio e Vivenda a documentación exixida polo artigo 88.3 da LSG, para os efectos de inscribir o estudo de detalle no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do RLSG, a eficacia do acto de aprobación definitiva e a entrada en vigor do Plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei.</p>
    <p>Contra o acordo de aprobación definitiva do citado estudo de detalle, poderase interponer directamente recurso contencioso-administrativo ante o Tribunal Superior de Xustiza de Galicia no prazo de dous meses, contado a partir do día seguinte ao da publicación deste anuncio.</p>
    <p>Santiago de Compostela, 7 de marzo de 2023</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

