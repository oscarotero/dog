---
date: '2023-04-17'
id: G0532-050423-0002
page: 23772
number: 73
agency: 'Consellería de Medio Ambiente, Territorio e Vivenda'
section: IV. Oposicións e concursos.
title: >-
  ORDE do 5 de abril de 2023 pola que se anuncia a convocatoria pública para a
  provisión, polo sistema de libre designación, dun posto de traballo vacante no
  Instituto Galego da Vivenda e Solo.
range: Orde
url: >-
  https://www.xunta.gal/dog/Publicados/2023/20230417/AnuncioG0532-050423-0002_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 26 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e no uso das atribucións conferidas polo artigo 17.2.c) da citada lei,</p>
    <h2>DISPOÑO:</h2>
    <p>Primeiro. Anunciar a convocatoria para a provisión, polo sistema de libre designación, do posto de traballo que se indica no anexo I desta orde.</p>
    <p>Segundo. Poderán concorrer a ela os/as empregados/as públicos que reúnan as condicións que para o posto de traballo se sinalan no anexo I.</p>
    <p>Terceiro. As solicitudes dirixiranse ao Instituto Galego da Vivenda e Solo e presentaranse obrigatoriamente por medios electrónicos a través do formulario normalizado correspondente ao procedemento administrativo PR004A, dispoñible na sede electrónica da Xunta de Galicia https://sede.xunta.gal, mediante o cal se achegará a solicitude segundo o modelo que se inclúe no anexo II, no prazo de quince (15) días contados a partir do seguinte ao da publicación desta orde no <em>Diario Oficial de Galicia</em>.</p>
    <p>Para a presentación electrónica poderase empregar calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365).</p>
    <p>De conformidade co artigo 68.4 da Lei 39/2015, do 1 de outubro, do procedemento administrativo común das administracións públicas, se algunha das persoas interesadas presenta a súa solicitude presencialmente, será requirida para que a emende a través da súa presentación electrónica. Para estes efectos, considerarase como data de presentación da solicitude aquela en que fose realizada a emenda.</p>
    <p>Cuarto. As persoas aspirantes deberán achegar coa petición un curriculum vitae e xustificar, mediante certificación ou copia electrónica auténtica dos documentos acreditativos, os méritos que aleguen.</p>
    <p>Os méritos alegados e non probados da maneira que se sinala no punto anterior non se terán en conta.</p>
    <p>Quinto. Se a persoa seleccionada para ocupar o posto de traballo correspondente que se anuncia no anexo I desta orde ten destino noutras administracións públicas, tramitarase o seu traslado a esta comunidade autónoma conforme o previsto no artigo 67 do Real decreto 364/1995, do 10 de marzo, e demais disposicións concordantes. </p>
    <p>Así mesmo, para a provisión por persoal funcionario doutras administracións terase en conta o procedemento establecido no artigo 29 do citado Decreto 151/2022, do 4 de agosto.</p>
    <p>Se no prazo de dous (2) meses a partir da publicación no <em>Diario Oficial de Galicia</em>, o/a funcionario/a seleccionado/a non se puidese incorporar á Comunidade Autónoma, considerarase deserta a cobertura do posto e poderase proceder de novo á súa provisión.</p>
    <p>Sexto. Esta convocatoria será resolta pola Consellería de Medio Ambiente, Territorio e Vivenda. A resolución publicarase no <em>Diario Oficial de Galicia</em> e, de considerarse oportuno, poderá declararse deserta a cobertura do posto de traballo.</p>
    <p>Sétimo. O prazo para tomar posesión do novo destino será de tres días hábiles se non implica cambio de residencia ou de sete días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso o servizo activo, o prazo será dun mes.</p>
    <p>O prazo de toma de posesión empezará a contar a partir do día seguinte ao do cesamento, que se deberá efectuar dentro dos tres días seguintes ao da publicación da resolución no <em>Diario Oficial de Galicia</em> ou desde a data en que se comunique a resolución do traslado á Comunidade Autónoma, para o caso de funcionarios/as doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión comezará a contarse a partir do día seguinte ao da publicación da resolución no <em>Diario Oficial de Galicia</em>. </p>
    <p>Oitavo. Contra esta orde, que esgota a vía administrativa, as persoas interesadas poderán interpoñer recurso potestativo de reposición ante a persoa titular da consellería de Medio Ambiente, Territorio e Vivenda, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido no artigo 123 da Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de abril de 2023</p>
    <footer><p>María Ángeles Vázquez Mejuto<br>Conselleira de Medio Ambiente, Territorio e Vivenda</p></footer>
    <h2>ANEXO I</h2>
    <p>Código do posto: MA.O11.00.000.15770.002.</p>
    <p>Denominación: secretario/a director/a xeral.</p>
    <p>Centro directivo: Instituto Galego da Vivenda e Solo.</p>
    <p>Localidade: Santiago de Compostela.</p>
    <p>Nivel: 18.</p>
    <p>Complemento específico: 7.489,72 €.</p>
    <p>Forma provisión: LD.</p>
    <p>Subgrupo: C1-C2.</p>
    <p>Corpo/escala: xeral.</p>
    <p>Adscrición Administración: A11 (adscrición indistinta a funcionarios da Xunta de Galicia, Estado e CC.AA)</p>
    <p>Formación específica: 640 (para persoal doutra Administración, curso de perfeccionamento de galego -requisito indispensable-).</p>
    <p>Observacións: xornada especial.</p>

