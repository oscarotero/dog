---
date: '2023-08-08'
id: G0426-210723-0003
page: 47741
number: 150
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 20 de xullo de 2023, da Xefatura Territorial de Lugo, polo que se
  fai pública a proposta dunha liña de deslindamento con propiedades
  particulares do monte veciñal en man común de Caxigal de San Martiño, concello
  do Corgo (Lugo) (expediente 2023_6DES).
range: Anuncio
url: >-
  https://www.xunta.gal/dog/Publicados/2023/20230808/AnuncioG0426-210723-0003_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáselle publicidade á proposta de deslindamento parcial do monte veciñal en man común de Caxigal de San Martiño con propiedades particulares, presentada o 22 de xuño de 2023 pola comunidade propietaria do monte.</p>
    <p>O 17 de xullo de 2023 o Servizo de Montes de Lugo emitiu un informe favorable relativo a esta proposta. </p>
    <p>Contra o deslindamento proposto, no prazo dun mes, que comezará a contar a partir do día seguinte ao da publicación deste anuncio, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios afectados.</p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, de luns a venres, das 9.00 ás 14.00 horas, para os efectos de coñecer integramente o contido da dita proposta.</p>
    <p>Lugo, 20 de xullo de 2023</p>
    <footer><p>A xefa territorial de Lugo<br>P.S. (Resolución do 1.7.2019)<br>María Pérez Folgueira<br>Xefa do Servizo de Infraestruturas Agrarias</p></footer>

