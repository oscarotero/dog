---
date: '2023-08-08'
id: G0655-280723-0005
page: 47584
number: 150
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 28 de xullo de 2023 pola que se modifica a autorización, por cambio de
  titularidade, do centro privado María Auxiliadora, de Lugo.
range: Orde
url: >-
  https://www.xunta.gal/dog/Publicados/2023/20230808/AnuncioG0655-280723-0005_gl.html
---
<p>Mediante escritura pública notarial do 18 de abril de 2023, a entidade Instituto Hijas de María Auxiliadora, titular do centro privado (CPR) María Auxiliadora, de Lugo, cede a súa titularidade ao Seminario Menor del Sacratísimo Corazón de Jesús y la Inmaculada Virgen María de Lugo.</p>
    <p>De conformidade coa solicitude de cambio de titularidade formulada e logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Cambio de titularidade</em></p>
    <p>Autorizar a modificación da autorización por cambio de titularidade do CPR María Auxiliadora, Lugo, código do centro 27006243, a favor do Seminario Menor del Sacratísimo Corazón de Jesús y la Inmaculada Virgen María de Lugo.</p>
    <p>O cambio de titularidade non afectará o réxime de funcionamento do centro.</p>
    <p>Artigo 2. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 3. <em>Revisión da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando se teñan que modificar calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 28 de xullo de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

