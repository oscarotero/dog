---
date: '2023-08-08'
id: O90-240723-0002
page: 47658
number: 150
agency: Axencia Galega de Desenvolvemento Rural
section: III. Outras disposicións.
title: >-
  EXTRACTO da Resolución do 18 de xullo de 2023 pola que se aproban as bases
  reguladoras das axudas para os gastos notariais e de inmatriculación rexistral
  de predios agroforestais obxecto de permutas de especial interese agrario, en
  réxime de concorrencia non competitiva, e se convocan para o ano 2023 (código
  de procedemento MR709B).
range: Resolución
url: >-
  https://www.xunta.gal/dog/Publicados/2023/20230808/AnuncioO90-240723-0002_gl.html
---
<p>BDNS (Identif.): 711474.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poden ser persoas beneficiarias as que acrediten, mediante resolución da persoa titular da dirección da Axencia Galega de Desenvolvemento Rural, o especial interese agrario da permuta.</p>
    <p>Ademais, deben estar ao día nas obrigas tributarias coa AEAT, nos pagamentos coa Seguridade Social e no pagamento das débedas coa Administración pública da Comunidade Autónoma.</p>
    <p>Non poderán acceder a estas axudas as persoas que se atopen afectadas por algunha das circunstancias previstas nos artigos 10.2 e 10.3 da Lei 9/2007, do 13 de xuño, de subvencións de Galicia.</p>
    <p>Segundo. Obxecto</p>
    <p>O obxecto é regular o procedemento para a concesión das axudas para os gastos notariais e de inmatriculación rexistral de predios agroforestais obxecto de permutas de especial interese agrario, en réxime de concorrencia non competitiva, así como convocar as axudas para o ano 2023.</p>
    <p>Terceiro. Bases reguladoras</p>
    <p>Resolución do 18 de xullo de 2023 pola que se aproban as bases reguladoras das axudas para os gastos notariais e de inmatriculación rexistral de predios agroforestais obxecto de permutas de especial interese agrario, en réxime de concorrencia non competitiva, e se convocan para o ano 2023 (código de procedemento MR709B).</p>
    <p>Cuarto. Contía</p>
    <p>O importe asignado á convocatoria de 2023 é de cincuenta mil euros (50.000 €) e imputarase ás aplicacións orzamentarias 14.A1.712A.781.0 (42.500 €) e 14.A1.712A.770.0 (7.500 €), código de proxecto 2023-00005, dos orzamentos da Axencia Galega de Desenvolvemento Rural.</p>
    <p>Quinto. Prazo de presentación de solicitudes</p>
    <p>O prazo para presentar as solicitudes para a convocatoria de 2023 iniciarase o día seguinte ao da publicación no DOG da Resolución do 18 de xullo de 2023 e rematará o 16 de outubro de 2023. Se o último día do prazo for inhábil, entenderase prorrogado ao primeiro día hábil seguinte.</p>
    <p>Sexto. Outros datos</p>
    <p>A concesión de axudas tramitarase en réxime de concorrencia non competitiva. </p>
    <p>A axuda cubrirá os gastos notariais de outorgamento da escritura de permuta e mais os gastos rexistrais de inscrición da permuta, así como, de ser o caso, de inmatriculación dos predios permutados.</p>
    <p>Santiago de Compostela, 18 de xullo de 2023</p>
    <footer><p>Inés Santé Riveira<br>Directora xeral da Axencia Galega de Desenvolvemento Rural</p></footer>

