---
date: '2023-08-08'
id: G0597-240723-0005
page: 47669
number: 150
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 21 de xullo de 2023, da Secretaría Xeral Técnica e do Patrimonio
  da Consellería de Facenda e Administración Pública, pola que se acorda a
  incoación do procedemento para a declaración da Comunidade Autónoma de Galicia
  como herdeira ab intestato de Carlos Llamosas Fernández.
range: Resolución
url: >-
  https://www.xunta.gal/dog/Publicados/2023/20230808/AnuncioG0597-240723-0005_gl.html
---
<p>Carlos Llamosas Fernández, con DNI 14.556.763V, nado en Barakaldo (Biscaia) o 10 de xaneiro de 1957, faleceu o 21 de marzo de 2017, con derradeiro domicilio na rúa Orzán da cidade da Coruña, segundo consta no padrón municipal de habitantes. Visto o contido da Sentenza da Sección 5ª da Audiencia Provincial da Coruña do 5 de xullo de 2022, considérase procedente a apertura de procedemento administrativo para a declaración da Comunidade Autónoma de Galicia como herdeira <em>ab intestato</em> do causante, pola presunta ausencia doutros herdeiros con dereito a suceder preferente ao da Administración autonómica, de conformidade co disposto na Lei 2/2006, de dereito civil de Galicia.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do patrimonio da Comunidade Autónoma de Galicia, 4 e 7 do Decreto 113/2022 polo que se establece a estrutura orgánica da Consellería de Facenda e Administración Pública, e de acordo co artigo 20.bis da Lei 33/2003 de patrimonio das administracións públicas,</p>
    <h2>RESOLVO:</h2>
    <p>1º. Incoar procedemento para a declaración da Comunidade Autónoma de Galicia como herdeira <em>ab intestato</em> de Carlos Llamosas Fernández.</p>
    <p>2º. Publicar esta resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda e Administración Pública, Área Temática de Patrimonio, Anuncios, que se poderá consultar na seguinte ligazón: http://www.conselleriadefacenda.es/areas-tematicas/patrimonio/anuncios</p>
    <p>3º. Remitir copia desta resolución aos concellos de Barakaldo e A Coruña, así como a calquera outro en que durante a instrución deste procedemento se detecten bens da persoa causante, para a súa exposición pública no seu taboleiro de anuncios, por prazo non inferior a un mes.</p>
    <p>O prazo máximo ordinario para resolver este procedemento é dun ano contado desde a data de adopción desta resolución.</p>
    <p>Con anterioridade á resolución do procedemento, calquera interesado poderá presentar alegacións ou achegar os documentos e outros elementos de xuízo que considere oportunos, que se dirixirán á Consellería de Facenda e Administración Pública, Secretaría Xeral Técnica e do Patrimonio, Subdirección Xeral do Patrimonio, código expediente ABI/2018/0023, Edificio Administrativo San Caetano, bloque nº 3, 15781 Santiago de Compostela. </p>
    <p>Conforme o previsto no artigo 112.1, parágrafo segundo, da Lei 39/2015 do procedemento administrativo común das administracións públicas, contra esta resolución non se poderá interpor recurso administrativo, sen prexuízo de que as alegacións de oposición a este acto de trámite que se presenten durante o procedemento sexan obxecto de consideración, se procede, na resolución que poña fin ao procedemento.</p>
    <p>Santiago de Compostela, 21 de xullo de 2023</p>
    <footer><p>Jorge Atán Castro<br>Secretario xeral técnico e do Patrimonio<br>da Consellería de Facenda e Administración Pública</p></footer>

