---
date: '2023-10-02'
id: G0533-220923-0002
page: 55278
number: 187
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 19 de setembro de 2023, da Secretaría Xeral Técnica da
  Consellería de Infraestruturas e Mobilidade, pola que se dá publicidade aos
  convenios de colaboración subscritos por esta consellería no segundo
  cuadrimestre de 2023.
range: Resolución
url: >-
  https://www.xunta.gal/dog/Publicados/2023/20231002/AnuncioG0533-220923-0002_gl.html
---
<p>Consonte o establecido no artigo 15 da Lei 1/2016, do 18 de xaneiro, de transparencia e bo goberno (Diario Oficial de Galicia núm. 30, do 15 de febreiro) procédese a publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a este mandato,</p>
    <h2>DISPOÑO:</h2>
    <p>Artigo único. Darlle publicidade aos convenios subscritos pola Consellería de Infraestruturas e Mobilidade no segundo cuadrimestre do ano 2023, que se incorporan como anexo a esta resolución.</p>
    <p>Santiago de Compostela, 19 de setembro de 2023</p>
    <footer><p>Mª Pilar Arias Graña<br>Secretaria xeral técnica da Consellería de Infraestruturas e Mobilidade</p></footer>
    <h2>ANEXO</h2>
    <h2>Convenios de colaboración subscritos pola Consellería de Infraestruturas<br>e Mobilidade no segundo cuadrimestre de 2023</h2>
    <table>
     <thead>
      <tr>
       <td>Descrición</td>
       <td>Data de sinatura</td>
       <td>Importe</td>
      </tr>
     </thead>
     <tbody>
      <tr>
       <td>Convenio de colaboración entre a Xunta de Galicia e os concellos da Coruña e Arteixo para a coordinación dos servizos de transporte público con orixe ou destino no núcleo de Meicende</td>
       <td>7.5.2023</td>
       <td>0 €</td>
      </tr>
      <tr>
       <td>Prórroga do convenio de colaboración entre a Xunta de Galicia e os concellos de Arteixo, Culleredo e A Coruña, para a coordinación dos servizos de transporte público das súas respectivas competencias con orixe ou destino nas urbanizacións da Zapateira</td>
       <td>7.5.2023</td>
       <td>0 €</td>
      </tr>
      <tr>
       <td>Acordo de colaboración entre a Consellería de Infraestruturas e Mobilidade e a Axencia para a Modernización Tecnolóxica de Galicia para o financiamento e sustentabilidade do desenvolvemento de novas funcionalidades, soporte e mantemento do sistema de axuda a explotación da mobilidade de Galicia (Saegal)</td>
       <td>22.5.2023</td>
       <td>239.890 €</td>
      </tr>
      <tr>
       <td>Convenio entre a Consellería de Infraestruturas e Mobilidade e a asociación Clúster da Fundación Loxística de Galicia para o impulso do corredor Atlántico Noroeste e colaboración na posta en marcha da estratexia loxística de Galicia</td>
       <td>12.6.2023</td>
       <td>140.000 €</td>
      </tr>
     </tbody>
    </table>

