---
date: '2023-09-29'
id: G0655-220923-0001
page: 54993
number: 186
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 21 de setembro de 2023, da Secretaría Xeral de Política
  Lingüística, pola que se adxudican bolsas de formación nos lectorados de
  lingua, literatura e cultura galegas, convocadas mediante a Orde do 28 de
  abril de 2023 (código de procedemento PL500E).
range: Resolución
url: >-
  https://www.xunta.gal/dog/Publicados/2023/20230929/AnuncioG0655-220923-0001_gl.html
---
<p>A Orde do 28 de abril de 2023 (DOG núm. 91, do 12 de maio) establece as bases e anuncia a convocatoria –en réxime de concorrencia competitiva e con sometemento aos principios de publicidade, obxectividade, transparencia, igualdade, mérito e capacidade– de bolsas de formación nos lectorados de lingua, literatura e cultura galegas nos centros de estudos galegos localizados noutras tantas universidades de fóra de Galicia.</p>
    <p>Logo de ver a proposta de resolución definitiva de adxudicación das ditas bolsas de formación e a certificación, remitidas ambas as dúas pola subdirectora xeral de Política Lingüística en cumprimento do establecido no artigo 16.2 da dita orde, e acompañadas da acta da Comisión de Valoración constituída ao abeiro do artigo 15.5 desa orde e da resolución definitiva de persoas admitidas e excluídas, este secretario xeral, en uso das facultades que lle son expresamente delegadas en virtude da disposición adicional única da Orde do 28 de abril de 2023,</p>
    <h2>DISPÓN:</h2>
    <p>Artigo 1</p>
    <p>Adxudicarlles as bolsas de formación nos lectorados de lingua, literatura e cultura galegas dos centros de estudos galegos localizados nas universidades que se especifican, coas condicións establecidas na orde da convocatoria e polo período que se indica, ás persoas relacionadas no anexo I.</p>
    <p>Artigo 2</p>
    <p>Contra esta resolución, que pon fin á vía administrativa, as persoas interesadas poderán interpoñer recurso potestativo de reposición, ante o/a titular da Secretaría Xeral de Política Lingüística, no prazo dun mes que se contará a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados a partir do día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 21 de setembro de 2023</p>
    <footer><p>Valentín García Gómez<br>Secretario xeral de Política Lingüística</p></footer>
    <h2>ANEXO I</h2>
    <h3>Adxudicación das bolsas de formación</h3>
    <table>
     <tbody>
      <tr>
       <td>Destino</td>
       <td>Apelidos e nome</td>
       <td>NIF</td>
       <td>Período</td>
      </tr>
      <tr>
       <td>Universidade do Algarve</td>
       <td>Domínguez Márquez, Iria</td>
       <td>***9163**</td>
       <td>Desde o 1.10.2023 ata o 30.9.2026</td>
      </tr>
      <tr>
       <td>Universitat de Barcelona</td>
       <td>Herrera Alfaya, Rodrigo</td>
       <td>***5074**</td>
       <td>Desde o 1.10.2023 ata o 30.9.2026</td>
      </tr>
      <tr>
       <td>Freie Universität Berlin</td>
       <td>Santomé Regueira, Miguel</td>
       <td>***9227**</td>
       <td>Desde o 1.10.2023 ata o 30.9.2026</td>
      </tr>
      <tr>
       <td>Universidade de Extremadura</td>
       <td>Fernández Martínez, Lara</td>
       <td>***7441**</td>
       <td>Desde o 1.10.2023 ata o 30.9.2026</td>
      </tr>
      <tr>
       <td>Universidade de Granada</td>
       <td>Kerdudo Baxter, Argantael Alva</td>
       <td>***8865**</td>
       <td>Desde o 1.10.2023 ata o 30.9.2026</td>
      </tr>
      <tr>
       <td>Universidade Nova de Lisboa</td>
       <td>Pardo Álvarez, Héctor</td>
       <td>***5859**</td>
       <td>Desde o 1.10.2023 ata o 30.9.2026</td>
      </tr>
      <tr>
       <td>Università degli Studi di Padova</td>
       <td>Basalo Bembibre, Pedro</td>
       <td>***3525**</td>
       <td>Desde o 1.10.2023 ata o 30.9.2026</td>
      </tr>
      <tr>
       <td>Universidade de Sâo Paulo</td>
       <td>Leszkiewicz, Lukasz Daniel</td>
       <td>***0115**</td>
       <td>Desde o 1.1.2024 ata o 31.12.2026</td>
      </tr>
     </tbody>
    </table>

