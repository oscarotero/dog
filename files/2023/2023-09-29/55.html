---
date: '2023-09-29'
id: L243-110923-0001
page: 55230
number: 186
agency: Concello de Ponte Caldelas
section: VI. Anuncios. b) Administración local.
title: >-
  ANUNCIO do 8 de setembro de 2023 de notificación do procedemento de orde de
  execución relativo á xestión da biomasa.
range: Anuncio
url: >-
  https://www.xunta.gal/dog/Publicados/2023/20230929/AnuncioL243-110923-0001_gl.html
---
<p>De conformidade cos artigos 44 e 46.1 da Lei 39/2015, do 1 de outubro, do procedemento administrativo común das administracións públicas, tentada sen efecto a notificación dos actos que se indican por causas non imputables á Administración, ao non ser posible efectuarlles a comunicación a que se refire o número 2 do artigo 22 da Lei 3/2007, do 9 de abril, de prevención e defensa contra os incendios forestais de Galicia, as persoas titulares das parcelas que se relacionan a seguir, por causas non imputables a esta administración, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, faise pública a comunicación de xestión da biomasa.</p>
    <table>
     <tbody>
      <tr>
       <td>Acto que se notifica</td>
       <td>Ref. catastral 
        Polígono/parcela</td>
       <td>Localización</td>
       <td>Interesada
        Persoa responsable</td>
      </tr>
      <tr>
       <td>Orde de execución 
        (exp. 1304-2023)
        Resolución de inicio O.E. do 29.8.2023</td>
       <td>36043A012009890000JB&amp;nbsp;
        (polígono 12-parcela 989)</td>
       <td>Cuñas
        Ponte Caldelas</td>
       <td>María Andre Escudero</td>
      </tr>
      <tr>
       <td>Orden de execución 
        (exp. 1220-2020)
        Resolución de inicio O.E. do 5.9.2023</td>
       <td>36043A008002420000JU (polígono 8-parcela 242)</td>
       <td>Forzáns 
        Ponte Caldelas</td>
       <td>En investigación</td>
      </tr>
     </tbody>
    </table>
    <p>En virtude do que antecede, comunícaselles que nas referidas parcelas se incumpre o establecido no artigo 21 da Lei 3/2007. Polo tanto, dispoñen dun prazo máximo de 15 días naturais para o cumprimento voluntario e para xestionar a biomasa nas parcelas citadas, que se iniciará o día seguinte ao da recepción desta notificación.</p>
    <p>Publícase o presente anuncio no <em>Diario Oficial de Galicia</em> (DOG) para que lle sirva de notificación ás persoas interesadas, para cuxo fin se lles comunica que tanto a notificación como o expediente se atopan á súa disposición no Concello de Ponte Caldelas (avenida de Galicia 17, 36820 Ponte Caldelas, Pontevedra). Igualmente poderá acceder a través da sede electrónica desta entidade.</p>
    <p>Considerando que o artigo 22.3 da Lei 3/2007, do 9 de abril, de prevención e defensa contra os incendios forestais de Galicia, establece que cando non se puider determinar a identidade da persoa responsable da xestión da biomasa vexetal e da retirada de especies arbóreas prohibidas, ou resultase infrutuosa a notificación da comunicación, esta efectuarase mediante un anuncio dos datos catastrais da parcela no <em>Boletín Oficial del Estado</em> e no <em>Diario Oficial de Galicia</em>.</p>
    <p>Considerando que o artigo 22.4 da Lei 3/2007, do 9 de abril, de prevención e defensa contra os incendios forestais de Galicia, posibilita a este concello para a execución subsidiaria en caso de incumprimento dos traballos de xestión da biomasa repercutindo os custos ás persoas responsables.</p>
    <p>E considerando que o artigo 22.6 da Lei 3/2007, do 9 de abril, de prevención e defensa contra os incendios forestais de Galicia, establece a obriga das persoas responsables de facilitar os accesos necesarios ás entidades responsables dos traballos de xestión da biomasa, que non requirirán de ningunha autorización para a execución subsidiaria da xestión da biomasa nas redes de faixas de xestión.</p>
    <p>Ponte Caldelas, 8 de setembro de 2023</p>
    <footer><p>Andrés Díaz Sobral<br>Alcalde presidente</p></footer>

