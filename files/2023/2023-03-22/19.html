---
date: '2023-03-22'
id: V0653-010323-0005
page: 19695
number: 57
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 28 de febreiro de 2023, da Xefatura Territorial da Coruña, polo que
  se somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Oza-Cesuras (expediente IN407A 2022/333-1).
range: Acordo
url: >-
  https://www.xunta.gal/dog/Publicados/2023/20230322/AnuncioV0653-010323-0005_gl.html
---
<p>Expediente: IN407A 2022/333-1.</p>
    <p>Solicitante/promotora: UFD Distribución Electricidad, S.A.</p>
    <p>Denominación: LMT, CT e RBT lugar de Porzomillos.</p>
    <p>Termo municipal: Oza-Cesuras.</p>
    <p>1. Características técnicas:</p>
    <p>– Centro de transformación prefabricado de formigón tipo rural fin de liña, compacto de manobra exterior, de 100 kVA de potencia, relación de transformación 15/0,4-0,23 kV e configuración de celas 1L+1P, con cadro de baixa tensión con tres (3) saídas (unha de reserva), para instalar na parcela con referencia catastral 15064A506002470000SX sita no lugar do Caseiro, Porzomillos (concello de Oza-Cesuras).</p>
    <p>– Modificación, respectando o seu actual emprazamento, do apoio nº D23-A-25 (matrícula APJ7DXFW) de formigón tipo HV-250/11 pertencente á arquitectura da LMT aérea BEG-707 (expediente 27.066) emprazado entre o CT Graña (expediente IN407A 2008/466-1/matrícula 15A771) e a LMT derivada ao CT Calzada (expediente 52.564/matrícula 15AEE0), consistente na instalación dun paso aéreo-soterrado (PA/S) e de elementos de seccionamento tipo XS.</p>
    <p>– Liña eléctrica de media tensión soterrada, a 15 kV, de 255 metros de lonxitude en condutor tipo RHZ1-2OL 12/20 kV 3(1 × 150 mm² Al), coa orixe paso aéreo-soterrado (PA/S) anterior e remate en cela de liña do CT proxectado.</p>
    <p>– Reordenación da rede de baixa tensión alimentada actualmente desde o CT Calzada (expediente 52.564/matrícula 15AEE0), que resultará descargado, mediante a instalación de dous (2) circuítos soterrados de baixa tensión (RBTS), de 40 metros de lonxitude, en condutor tipo XZ1 0,6/1 kV 4(1 × 240 mm² Al), coa orixe no cadro de baixa tensión (CBT) do CT proxectado e remate nos pasos soterrado-aéreos (PS/A) proxectados en apoios de formigón nos cales se conectará coa rede aérea de baixa tensión existente, e na desmontaxe de 459 metros de condutor tipo RZ 3(1 × 50/54,6 mm² Al/Alm), 240 metros de condutor tipo RZ 2(1 × 25 mm² Al) e 144 metros de condutor tipo 3(1 × 25/54,6 mm² Al/Alm) que serán substituídos co tendido de 842 metros de lonxitude en condutores tipo RZ 3(1 × 150/80 mm² Al/Alm) e RZ 3(1 × 95/54,6 mm² Al/Alm), incluíndo a implantación de novos treitos de rede. Estas actuacións na rede de baixa tensión implicarán a instalación de once (11) novos apoios de formigón.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta ao presente este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 28 de febreiro de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>LMT, CT e RBT lugar de Porzomillos</h2>
    <h2>Relación de bens e dereitos afectados-termo municipal de Oza-Cesuras</h2>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio<br>(LMT, CT e/ou apoios)</td>
       <td colspan="2">LMT soterrada
        (servidume de paso de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>CT/nº do apoio</td>
       <td>Superficie (m²)</td>
       <td>Lonxitude (m)</td>
       <td>Superficie (m²)</td>
      </tr>
      <tr>
       <td>1</td>
       <td>Herdeiros de
        Jesús María Vázquez e titular descoñecido</td>
       <td>Polígono 506, parcela 247</td>
       <td>Lugar do Caseiro</td>
       <td>CT e acceso</td>
       <td>16,81</td>
       <td></td>
       <td></td>
       <td>Rústico agrario. Labor ou labradío secaño</td>
      </tr>
     </tbody>
    </table>

