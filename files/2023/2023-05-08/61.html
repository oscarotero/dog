---
date: '2023-05-08'
id: L354-140423-0001
page: 28579
number: 87
agency: Concello de Ourense
section: VI. Anuncios. b) Administración local.
title: >-
  ANUNCIO da notificación da comunicación e requirimento para lembrar o
  cumprimento da obriga de xestión da biomasa vexetal e retirada de especies
  arbóreas (expediente 2022015025).
range: Anuncio
url: >-
  https://www.xunta.gal/dog/Publicados/2023/20230508/AnuncioL354-140423-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e tras intentar comunicarllo á persoa responsable sen que se puidese facer por causas non imputables ao Concello de Ourense, por medio deste anuncio ponse de manifesto o incumprimento por parte do responsable que a continuación se indica da obriga de xestión da biomasa e eliminación de especies arbóreas prohibidas en relación coa parcela que se describe, imposto polo artigo 22.1 da Lei 3/2007, do 9 de abril, sobre prevención e defensa contra os incendios forestais en Galicia:</p>
    <table>
     <tbody>
      <tr>
       <td>Referencia catastral</td>
       <td>32900A173003170000LZ</td>
      </tr>
      <tr>
       <td>Persoa responsable</td>
       <td>Pura Pereira Bermúdez</td>
      </tr>
      <tr>
       <td>Enderezo</td>
       <td>Descoñecido</td>
      </tr>
      <tr>
       <td>Título polo cal é considerada responsable</td>
       <td>Titularidade catastral</td>
      </tr>
      <tr>
       <td>Localización</td>
       <td>Pazos. Cumial</td>
      </tr>
     </tbody>
    </table>
    <p>1º. En virtude do que antecede, comunicáselle que na acta de inspección do 10 de xuño de 2022 se comprobou que na referida parcela se incumpre o establecido no artigo 21 da Lei 3/2007. Polo tanto, dispón dun prazo máximo de 15 días naturais para o cumprimento voluntario para xestionar a biomasa na parcela citada, que se iniciará o día seguinte ao da recepción desta notificación.</p>
    <p>2º. En caso de persistencia no incumprimento transcorrido o devandito prazo, o concello procederá sen máis trámites á execución subsidiaria, con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. A persoa titular do terreo ou do dereito de aproveitamento terá a obriga legal de facilitar o acceso necesario para a realizar os traballos de xestión da biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española. </p>
    <p>3º. No caso de proceder á execución subsidiaria, o Concello realizará a liquidación provisional dos custos a que previsiblemente dará lugar, coa advertencia de que se procederá á súa exacción inmediata no caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, de ser o caso. Neste caso a liquidación provisional dos traballos necesarios para xestionar a biomasa nas faixas secundarias establécese nunha cantidade estimada de 3.953,15 euros por hectárea.</p>
    <table>
     <tbody>
      <tr>
       <td>Hectáreas afectadas pola execución</td>
       <td>0,09844 ha</td>
      </tr>
      <tr>
       <td>Custo provisional por hectárea</td>
       <td>3.953,15 €</td>
      </tr>
      <tr>
       <td>Liquidación provisional</td>
       <td>389,16 €</td>
      </tr>
     </tbody>
    </table>
    <p>4º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007: </p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para resolver os procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves. </p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves. </p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da Alcaldía e a dos expedientes pola comisión de infraccións moi graves, ao Pleno do concello, de conformidade co establecido no artigo 21 ter.2 desta lei.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves. </p>
    <p>c) Contía máxima da sanción pecuniaria que se poida impor no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>5º. O texto íntegro da comunicación estará ao dispor das persoas destinatarias na sede electrónica do concello actuante.</p>
    <p>Ourense, 13 de abril de 2023</p>
    <footer><p>O alcalde<br>P.D. (Decreto nº 2022447)<br>Gonzalo Pérez Jácome<br>Concelleiro delegado de Medio Ambiente</p></footer>

