---
date: '2023-05-08'
id: V0653-260423-0026
page: 28062
number: 87
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  EXTRACTO da Orde do 24 de abril de 2023 pola que se establecen as bases
  reguladoras para a concesión de axudas, en réxime de concorrencia non
  competitiva, do Programa de dinamización e incentivación do consumo nos
  comercios retallistas da Comunidade Autónoma de Galicia a través dos bonos
  Activa comercio, se convocan para o ano 2023 e se abre o prazo para a adhesión
  dos comercios (código de procedemento CO301B).
range: Orde
url: >-
  https://www.xunta.gal/dog/Publicados/2023/20230508/AnuncioV0653-260423-0026_gl.html
---
<p>BDNS (Identif.): 691823.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderán ser persoas beneficiarias das axudas as persoas físicas maiores de idade e residentes na Comunidade Autónoma de Galicia.</p>
    <p>Segundo. Obxecto</p>
    <p>O obxecto é a concesión de axudas do Programa de dinamización e incentivación do consumo nos comercios retallistas da Comunidade Autónoma de Galicia a través dos bonos Activa comercio.</p>
    <p>Terceiro. Bases reguladoras</p>
    <p>As bases reguladoras publícanse conxuntamente na convocatoria do programa de bonos Activa comercio.</p>
    <p>Cuarto. Importe</p>
    <p>Para a concesión destas axudas destínanse 2.500.000,00 € con cargo á aplicación orzamentaria 05.04.751A.480.1 dos orzamentos xerais da Comunidade Autónoma de Galicia para o ano 2023.</p>
    <p>Quinto. Data de activación dos bonos</p>
    <p>Os bonos estarán dispoñibles para a súa descarga polas persoas usuarias desde o 15 de maio ata o 15 de setembro de 2023, agás no caso de que o importe total dos descontos efectivamente realizados en compravendas alcance os 2.500.000,00 €. </p>
    <p>Mediante orde da Vicepresidencia Primeira e Consellería de Economía, Industria e Innovación poderase modificar a dita data se razóns organizativas ou doutra índole así o aconsellasen, do que se dará a publicidade oportuna.</p>
    <p>Santiago de Compostela, 24 de abril de 2023</p>
    <footer><p>Francisco José Conde López<br>Vicepresidente primeiro e conselleiro de Economía,<br>Industria e Innovación</p></footer>

