---
date: '2023-04-27'
id: G0532-200323-0001
page: 26535
number: 81
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 17 de marzo de 2023, da Dirección Xeral de Calidade Ambiental,
  Sostibilidade e Cambio Climático, polo que se someten a información pública o
  estudo de impacto ambiental e a solicitude de autorización ambiental integrada
  para a industria láctea de Dairylac, S.L. en Melide (expediente
  2022-IPPC-I-112).
range: Anuncio
url: >-
  https://www.xunta.gal/dog/Publicados/2023/20230427/AnuncioG0532-200323-0001_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais en Galicia (BOE núm. 273, do 10 de novembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación correspondente á solicitude de autorización ambiental integrada e o estudo de impacto ambiental da instalación citada no encabezamento, co fin de que calquera persoa interesada poida consultalos e, de ser o caso, formular dentro do dito prazo as alegacións, suxestións ou observacións que considere convenientes. </p>
    <p>A documentación poderá consultarse:</p>
    <p>• Na Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público.</p>
    <p>• Na páxina web da Consellería de Medio Ambiente, Territorio e Vivenda (http://cmatv.xunta.gal/→ medio ambiente e sostibilidade → prevención e control de actividades → autorización ambiental integrada → proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 17 de marzo de 2023</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO </h2>
    <h2>Memoria resumo</h2>
    <p>Clave do expediente: 2022-IPPC-I-112.</p>
    <p>Peticionaria: Dairylac, S.L.</p>
    <p>CIF: B15775570. </p>
    <p>Domicilio social: parque empresarial A Madanela, parcelas 44-48, 15800 Melide, A Coruña.</p>
    <p>Localización da instalación: parque empresarial A Madanela, parcelas 44-48, 15800 Melide, A Coruña.</p>
    <p>Actividade: preparación de leite e outros produtos lácteos.</p>
    <p>Descrición: o proxecto consiste no incremento da produción dunha instalación xa existente, de xeito que se prevé superar os limiares de capacidade establecidos no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación, para as seguintes categorías de actividades:</p>
    <p>• 9.1.b.i) Instalacións para o tratamento e transformación [...] de materia prima animal (que non sexa exclusivamente o leite) dunha capacidade de produción de produtos acabados superior a 75 toneladas/día.</p>
    <p>• 9.1.c) Instalacións para o tratamento e transformación só do leite, cunha cantidade de leite recibida superior a 200 toneladas por día (valor medio anual).</p>
    <p>No proxecto indícase que, a curto ou medio prazo, vaise acadar unha capacidade de produción de 150 t/día de produtos acabados, e unha previsión de cantidade de leite recibida de 210 t/día. Non se prevén actuacións físicas de ampliación das instalacións existentes.</p>
    <p>Como consecuencia da actividade da planta xeraranse augas residuais industriais que se tratan nunha EDAR propia, cuxo efluente se verte á rede de saneamento municipal. Prevese a realización de melloras na EDAR, co obxecto de cumprir cos parámetros de vertedura da ordenanza vixente no concello de Melide para o polígono industrial da Madalena.</p>
    <p>Inclúese na documentación presentada unha análise da implantación das mellores técnicas dispoñibles, atendendo ao recollido na Decisión de execución (UE) nº 2019/2031 da Comisión, do 12 de novembro de 2019, pola que se establecen as conclusións sobre as mellores técnicas dispoñibles (MTD) respecto ás industrias de alimentación, bebida e leite, conforme a Directiva 2010/75/UE do Parlamento Europeo e do Consello, sobre as emisións industriais.</p>

