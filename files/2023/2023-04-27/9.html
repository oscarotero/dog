---
date: '2023-04-27'
id: G0256-190423-0003
page: 26404
number: 81
agency: Axencia de Turismo de Galicia
section: III. Outras disposicións.
title: >-
  RESOLUCIÓN do 18 de abril de 2023 pola que se acorda unha nova ampliación do
  prazo para a presentación de solicitudes no procedemento regulado pola
  Resolución do 25 de novembro de 2022 pola que se establecen as bases
  reguladoras para a concesión, en réxime de concorrencia non competitiva, de
  subvencións para actuacións de eficiencia enerxética en empresas turísticas,
  incluído no Plan de modernización e competitividade do sector turístico do
  Plan de recuperación, transformación e resiliencia, financiado pola Unión
  Europea-NextGenerationEU, e se procede á súa convocatoria por anticipado de
  gasto para o ano 2023 (código de procedemento TU986B).
range: Resolución
url: >-
  https://www.xunta.gal/dog/Publicados/2023/20230427/AnuncioG0256-190423-0003_gl.html
---
<p>O 2 de decembro de 2022 publicouse no Diario Oficial de Galicia a Resolución do 25 de novembro de 2022 pola que se establecen as bases reguladoras para a concesión, en réxime de concorrencia non competitiva, de subvencións para actuacións de eficiencia enerxética en empresas turísticas, incluído no Plan de modernización e competitividade do sector turístico do Plan de recuperación, transformación e resiliencia, financiado pola Unión Europea-NextGenerationEU, e se procede á súa convocatoria por anticipado de gasto para o ano 2023 (código do procedemento TU986B).</p>
    <p>O prazo para a presentación de solicitudes era desde o día seguinte ao da publicación da mencionada resolución no DOG ata o día 30 de marzo de 2023.</p>
    <p>Tendo en conta a dificultade técnica da presentación dos proxectos subvencionables, ampliouse o prazo de presentación de solicitudes establecido na convocatoria ata o 2 de maio de 2023. Concorren motivos que aconsellan unha nova ampliación do prazo inicialmente establecido para a presentación das solicitudes correspondentes ás subvencións reguladas mediante a Resolución do 25 de novembro de 2022, como consecuencia das dificultades experimentadas polas potenciais persoas beneficiarias interesadas para presentaren a documentación exixida no artigo 8 das bases reguladoras.</p>
    <p>O artigo 32.1 da Lei 39/2015, do 1 de outubro, do procedemento administrativo común das administracións públicas, establece que, salvo precepto en contrario, poderá acordarse, de oficio, unha ampliación dos prazos establecidos, que non exceda a metade destes, se as circunstancias o aconsellan e con iso non se prexudican dereitos de terceiros.</p>
    <p>Por todo o anterior, sobre a base dos requisitos e condicións previstos na normativa anteriormente citada,</p>
    <h2>RESOLVO:</h2>
    <p>Primeiro. Ampliación do prazo de presentación de solicitudes</p>
    <p>Modifícase o artigo 6 das bases reguladoras da Resolución do 25 de novembro de 2022 pola que se establecen as bases reguladoras para a concesión, en réxime de concorrencia non competitiva, de subvencións para actuacións de eficiencia enerxética en empresas turísticas, incluído no Plan de modernización e competitividade do sector turístico do Plan de recuperación, transformación e resiliencia, financiado pola Unión Europea-NextGenerationEU, e se procede á súa convocatoria por anticipado de gasto para o ano 2023 (código de procedemento TU986B), no referente ao prazo de presentación de solicitudes, de maneira que a data límite de presentación de solicitudes se amplía ata o 29 de maio de 2023.</p>
    <p>Segundo. Publicidade da ampliación do prazo de presentación de solicitudes</p>
    <p>Publicar esta resolución no Diario Oficial de Galicia, para os efectos previstos nos artigos 44 e 45.3 da Lei 39/2015, do 1 de outubro, do procedemento administrativo común das administracións públicas (LPACAP).</p>
    <p>Terceiro. Recursos</p>
    <p>De acordo co disposto no artigo 32.3 de la LPACAP, contra o presente acordo non cabe recurso de ningún tipo.</p>
    <p>Cuarto. Entrada en vigor</p>
    <p>Esta resolución entrará en vigor o día da súa publicación no Diario Oficial de Galicia.</p>
    <p>Santiago de Compostela, 18 de abril de 2023</p>
    <footer><p>Mª Nava Castro Domínguez<br>Directora da Axencia de Turismo de Galicia</p></footer>

