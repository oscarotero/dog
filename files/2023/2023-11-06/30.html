---
date: '2023-11-06'
id: G0692-161023-0008
page: 61130
number: 210
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de setembro de 2023, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Cerceda (expediente
  IN407A 2023/094-1).
range: Resolución
url: >-
  https://www.xunta.gal/dog/Publicados/2023/20231106/AnuncioG0692-161023-0008_gl.html
---
<p>Expediente: IN407A 2023/094-1.</p>
    <p>Promotora: UFD Distribución Electricidad, S.A.</p>
    <p>Denominación do proxecto: LMT, CT e RBT lugar Coence.</p>
    <p>Concello: Cerceda.</p>
    <p>Feitos:</p>
    <p>1. O día 2.3.2023, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica. Co obxecto de mellorar a calidade de subministración de enerxía eléctrica debido ás caídas de tensión da rede de baixa tensión existente no lugar de Coence, concello de Cerceda, e na saída nº 2 do centro de transformación CT Lavandeiras (15CFSB, IN407A 2011/53), alimentado pola liña de distribución de media tensión LMT MEI826 (IN407A 2011/53), procedente da subestación Meirama, proxéctase a instalación dun centro de transformación prefabricado de 100 kVA de potencia, unha liña de media tensión soterrada que o conectará co dito CT Lavandeiras, a reforma e varias actuacións de mellora na rede de baixa tensión existente na zona.</p>
    <p>Ao abeiro do artigo 123 do Real decreto 1955/2000, achegan memoria, planos e orzamento co proxecto de execución denominado LMT, CT e RBT lugar Coence, asinado o día 19 de decembro 2022 por Victoriano González Lemos, enxeñeiro técnico industrial eléctrico con número de colexiado 2.980 de Vigo. </p>
    <p>2. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>3. Consonte o artigo 127 do Real decreto 1955/2000, do 1 de decembro, trasladóuselles unha separata do proxecto ás entidades afectadas, na parte en que a instalación puider afectar a bens e dereitos ao seu cargo. A separata contén as características da instalación e a documentación cartográfica correspondente. Así, solicitouse o informe preceptivo ao Concello de Cerceda, Zona Hidrográfica de Galicia-Norte, AXI, Servizo do Patrimonio Cultural e Demarcación de Estradas do Estado.</p>
    <p>A empresa promotora manifestou a súa conformidade cos condicionados emitidos (AXI).</p>
    <p>4. O día 25 de setembro de 2023 emitiuse o informe técnico.</p>
    <p>Consideracións legais e técnicas:</p>
    <p>Primeira. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; o artigo 41 do Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), modificado polo Decreto 49/2023, do 19 de maio (DOG núm. 98, do 25 de maio), consonte coa disposición transitoria primeira do Decreto do 22 de xuño polo que se fixa a estrutura orgánica das vicepresidencias e das consellerías da Xunta de Galicia (DOG núm. 119, do 23 de xuño).</p>
    <p>Segunda. Lexislación de aplicación:</p>
    <p>– Lei 24/2013, do 26 de decembro, do sector eléctrico.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>Terceira. Características técnicas:</p>
    <p>– As instalacións de alta tensión obxecto deste expediente atópanse no lugar de Coence, no concello de Cerceda, e as súas características técnicas son as seguintes:</p>
    <p>– LMTS a 20 kV, de 1.126 m, condutor tipo RHZ1-2OL 12/20 kV 3×(1×150) mm2 Al, con orixe na cela de media do CT Lavandeiras (15CFSB, IN407A 2011/53) existente alimentado pola LMT MEI826 (IN407A 2011/53), procedente da Subestación Meirama, e remate no CTC proxectado.</p>
    <p>– CT no lugar de Coence compacto prefabricado tipo rural, cunha potencia de 100 kVA, unha relación de transformación de 20.000/400-230 V.</p>
    <p>Cuarta. No expediente consta un informe favorable dos servizos técnicos desta xefatura territorial.</p>
    <p>De acordo con todo o exposto, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción para a dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do/da director/a da montaxe en que se garantirá o cumprimento das especificacións do proxecto e das prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>• Planimetría <em>as built </em>da instalación eléctrica en formato <em>shape</em>.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial no relativo á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante a conselleira de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselles aos interesados esta resolución, segundo o exixido no artigo 40.1 da dita Lei 39/2015.</p>
    <p>A Coruña, 28 de setembro de 2023</p>
    <footer><p>Isidoro Martínez Arca<br>Xefe territorial da Coruña</p></footer>

