---
date: '2023-11-06'
id: G0691-261023-0004
page: 60865
number: 210
agency: 'Vicepresidencia Segunda e Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 24 de outubro de 2023, da Dirección Xeral de Ordenación do
  Territorio e Urbanismo, pola que se fai pública a aprobación definitiva do
  Plan xeral de ordenación municipal do concello de Abegondo.
range: Resolución
url: >-
  https://www.xunta.gal/dog/Publicados/2023/20231106/AnuncioG0691-261023-0004_gl.html
---
<p>En cumprimento do disposto no artigo 82 da Lei 2/2016, do 10 de febreiro, do solo de Galicia, e nos artigos 144.18 e 199 do Decreto 143/2016, do 23 de setembro, polo que se aproba o seu regulamento, faise pública a aprobación definitiva do Plan xeral de ordenación municipal do concello de Abegondo, mediante a Orde da Consellería de Medio Ambiente, Territorio e Vivenda, do 19 de outubro de 2023, que figura como anexo.</p>
    <p>Unha vez inscrito o dito plan xeral de ordenación municipal no Rexistro de Ordenación do Territorio e Planeamento Urbanístico de Galicia, a súa documentación íntegra, incluído o extracto ambiental, poderá consultarse na seguinte ligazón: </p>
    <p>https://cmatv.xunta.gal/rexistro-de-planeamento-urbanistico-de-galicia</p>
    <p>Así mesmo, o informe ambiental estratéxico e a demais documentación do procedemento de avaliación ambiental do referido plan poderá ser consultada na seguinte ligazón:</p>
    <p>https://cmatv.xunta.gal/plans-e-programas-por-tipoloxia?p_p_id=aaeTipology_WAR_aae&amp;p_p_lifecycle=0&amp;p_p_state=normal&amp;p_p_mode=view&amp;p_p_col_id=column-2&amp;p_p_col_count=1&amp;_aaeTipology_WAR_aae__spage=%2Fportlet_action%2Faae%2FdetalleProxecto%3Fid%3D2324&amp;_aaeTipology_WAR_aae_id=2324</p>
    <p>Santiago de Compostela, 24 de outubro de 2023</p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>
    <h2>ANEXO</h2>
    <h2>Orde de aprobación definitiva do Plan xeral de ordenación municipal <br>do concello de Abegondo (A Coruña)</h2>
    <p>O Concello de Abegondo o 23 de decembro de 2022, remite o Plan xeral de ordenación municipal (PXOM) xunto co expediente administrativo; e o 23 de xaneiro de 2023 e o 15 de setembro de 2023 achega documentación complementaria, co obxecto da súa aprobación definitiva (AD) consonte o previsto no artigo 60.16 da Lei 2/2016, do 10 de febreiro, do solo de Galicia (LSG).</p>
    <p>Analizada a documentación achegada e, vista a proposta literal que eleva a Dirección Xeral de Ordenación do Territorio e Urbanismo, resulta:</p>
    <p>I. Antecedentes e tramitación.</p>
    <p>1. O Concello de Abegondo non conta con planeamento xeral vixente tras as anulacións xudiciais do PXOM aprobado definitivamente o 14.9.2012 (DOG do 26 de setembro), e anteriormente das normas subsidiarias de planeamento aprobadas definitivamente o 27.12.1996 (DOG do 22 de xaneiro de 1997).</p>
    <p>2. Ao abeiro da Lei 2/2017, de medidas fiscais, administrativas e de ordenación (LMFAO), o 28.3.2019 aprobouse definitivamente o instrumento de ordenación provisional (IOP) do concello de Abegondo (DOG do 5 de abril). Asemade, constan:</p>
    <p>• 7 Delimitacións de núcleo rural, redactadas ao abeiro da Lei 9/2002, de 30 de decembro, de ordenación urbanística e protección do medio rural de Galicia (LOUG): A Igrexa (Folgoso) AD-09/06/2011, Hermide (Figueiroa) AD 19.4.2010, O Igrexario (Cabanas) AD 5.10.2009, Xuanzo (Cullergondo) AD 5.10.2009, Beade (Abegondo) AD 5.10.2009, Fontao (Meangos) AD 20.5.2009 e Tras da Igrexa (Quendes) AD 21.10.2008.</p>
    <p>• Plan especial de infraestruturas PE/D3 do enlace SX/VIG2 do PXOM-2012, AD 21.2.2014.</p>
    <p>• Plan especial de infraestruturas e dotacións (PEID) para centro de saúde, AD 26.2.2021.</p>
    <p>• Plan especial de infraestruturas e dotacións (PEID) do tanatorio Golpe, AD 30.5.2022.</p>
    <p>3. Abegondo está afectado polos seguintes instrumentos de ordenación do territorio:</p>
    <p>• Directrices de ordenación do territorio (DOT) aprobadas definitivamente polo Decreto 19/2011, do 10 de febreiro (DOG do 22 de febreiro).</p>
    <p>• Directrices da paisaxe de Galicia, aprobadas definitivamente polo Decreto 238/2020, do 29 de decembro (DOG do 1 de febreiro de 2021).</p>
    <p>• Plan de xestión de residuos urbanos de Galicia 2010-2020, do 13 de xaneiro de 2011, e con actualización vixente desde decembro de 2016.</p>
    <p>• Plan sectorial eólico de Galicia, vixente desde o 1 de outubro de 1997, e as súas posteriores modificacións.</p>
    <p>• Plan sectorial hidroeléctrico concas hidrográficas Galicia-Costa (AD 29.11.2011; DOG do 7 de xaneiro de 2002).</p>
    <p>• Plan sectorial de implantación e desenvolvemento das infraestruturas da Xunta de Galicia xestionadas por Retegal (AD 2.5.2013; DOG do 17 de xuño).</p>
    <p>• Programa coordinado de actuación, Plan forestal de Galicia cara á neutralidade carbónica 2021-2040, aprobado definitivamente o 30 de setembro de 2021 (DOG do 25 de outubro).</p>
    <p>• Plan director do Aeroporto da Coruña, revisado o 22 de setembro de 2022.</p>
    <p>• Plan director da Rede Natura 2000, aprobado polo Decreto 37/2014, do 27 de marzo (DOG do 31 de marzo).</p>
    <p>• Plan hidrolóxico Galicia-Costa 2021-2027, aprobado polo Real decreto 48/2023, do 24 de xaneiro (BOE do 10 de febreiro).</p>
    <p>• Plan sectorial hidroeléctrico das concas hidrográficas de Galicia-Costa, aprobadas definitivamente o 12 de decembro de 2001 (DOG do 7 de xaneiro de 2002).</p>
    <p>• Proxecto sectorial do gasoduto Vilalba-Tui (AD 26.9.1996, DOG do 23 de outubro).</p>
    <p>• Proxecto sectorial do gasoduto Mugardos-Betanzos-Abegondo-Sabón (tramos I e II) e ramal á C.C.C. de Meirama (AD 24.5.2007, DOG do 29 de xuño), e a súa modificación do 28 de abril de 2011.</p>
    <p>• Proxecto sectorial do ramal APA posición I-015 Betanzos-Miño e a súa addenda I (AD 24.4.2008, DOG do 9 de xuño).</p>
    <p>• Proxecto sectorial para ampliación da posición I-016 para PEGN (AD 9.7.2009, DOG do 27 de agosto).</p>
    <p>4. O Concello remitiu ao órgano ambiental o 4 de febreiro de 2020 a solicitude para iniciar o procedemento ordinario de avaliación ambiental estratéxica do PXOM, achegando borrador e documento inicial estratéxico. O 25 de xuño de 2020 iniciouse período de consulta pública de dous meses ás administracións afectadas, persoas interesadas e Dirección Xeral de Ordenación do Territorio e Urbanismo que emite o 7 de setembro de 2020 o informe ao borrador.</p>
    <p>5. O 22 de setembro de 2020 o órgano ambiental formula o documento de alcance do estudo ambiental estratéxico. O Concello elabora o estudo ambiental estratéxico (EAE) e o documento do PXOM.</p>
    <p>6. O 2 de xullo de 2021, e logo dos informes dos servizos técnicos e xurídicos municipais, o Concello Pleno aprobou inicialmente o PXOM, e sométese a información pública por dous meses, mediante os anuncios no <em>Diario Oficial de Galicia</em> do 5 de agosto de 2021, e nos xornais <em>El Ideal Gallego</em> do 5 de agosto, <em>La Opinión </em>de A Coruña do 5 de agosto e <em>La Voz de Galicia</em> do 5 de agosto de 2021.</p>
    <p>7. Segundo establece o artigo 60.7 da LSG, o Concello traslada a dita documentación a esta dirección xeral o 20 de xullo de 2021, para realizar o trámite de consultas previstas no documento de alcance do EAE, dar audiencia aos concellos limítrofes, e solicitar os informes sectoriais autonómicos. O 17 de febreiro de 2022 emítese informe resultado do trámite 60.7 da LSG, resultando:</p>
    <p>a) Audiencia aos concellos de: Bergondo, Cambre, Betanzos, Carral, Ordes, Mesía e Oza-Cesuras (o 13.9.2021 e o 14.9.2021). Recíbese informe de Bergondo (o 25.10.2021), Ordes (o 22.10.2021) e Mesía (o 18.10.2021), todos eles en relación coa incorrecta delimitación nos lindes municipais.</p>
    <p>b) Solicitude de informes sectoriais e consultas a: Dirección Xeral de Patrimonio Natural; Dirección Xeral de Patrimonio Cultural; Dirección Xeral de Planificación e Ordenación Forestal; Instituto de Estudos do Territorio (IET); Axencia Galega de Infraestruturas (AXI); Augas de Galicia; Dirección Xeral de Calidade Ambiental e Cambio Climático; Dirección Xeral de Desenvolvemento Rural; Dirección Xeral de Emerxencias e Interior; Deputación Provincial da Coruña; Dirección Xeral de Planificación Enerxética e Recursos Naturais; Dirección Xeral de Mobilidade; Dirección Xeral de Defensa do Monte; Dirección Xeral de Gandaría, Agricultura e Industrias agroalimentarias; Sociedade Galega de Historia Natural; Adega; e comunicación á Consellería de Facenda.</p>
    <p>c) Recíbense informes de: Dirección Xeral de Emerxencias e Interior (16.9.2021, sen afección); Dirección Xeral de Mobilidade (17.9.2021, con observacións); Deputación Provincial da Coruña (17.9.2021, con observacións); Dirección Xeral de Planificación Enerxética e Recursos Naturais (14.10.2021, con observacións); Dirección Xeral de Calidade Ambiental e Cambio Climático (25.10.2021); Augas de Galicia (23.11.2021 e 17.2.2022, desfavorables; e o 27.7.2022, favorable-condicionado); Instituto de Estudos do Territorio (3.12.2021, condicionado); Dirección Xeral de Patrimonio Cultural (13.12.2021, desfavorable; e o 15.7.2022, favorable-condicionado); Axencia Galega de Infraestruturas (10.12.2021, desfavorable; e 12.9.2022 favorable-condicionado); Dirección Xeral de Planificación e Ordenación Forestal (22.12.2021, condicionado); Dirección Xeral de Patrimonio Natural (14.2.2022, condicionado); Dirección Xeral de Gandaría, Agricultura e Industrias agroalimentarias (17.2.2022 sen afección); Consellería de Facenda (8.4.2022, con alegacións).</p>
    <p>d) Non consta resposta de: Dirección Xeral de Desenvolvemento Rural; Dirección Xeral de Defensa do Monte; Sociedade Galega de Historia Natural; e Adega. Enténdense emitidos con carácter favorable.</p>
    <p>8. De acordo ao establecido polo artigo 60.8, o Concello solicitou os demais informes sectoriais: no DAE e no informe do secretario municipal do 30 de novembro de 2022, constan:</p>
    <p>a) Ministerio de Transportes, Mobilidade e Axenda Urbana:</p>
    <p>– Dirección Xeral de Estradas (18.5.2021, favorable condicionado).</p>
    <p>– Dirección Xeral de Planificación e Avaliación da Rede Ferroviaria (16.3.2021, favorable condicionado).</p>
    <p>– Dirección Xeral de Aviación Civil (16.10.2020 e 19.1.2021, favorable condicionado).</p>
    <p>– ADIF (28.7.2020 e 4.3.2021 ambos favorables con condicións; e Ministerio de Transportes, Mobilidade e Axenda Urbana (16.3.2021 informativo e con condicións).</p>
    <p>b) Ministerio de Asuntos Económicos e Transformación Dixital-Secretaría de Estado de Telecomunicacións e Infraestruturas Dixitais (9.9.2022, favorable).</p>
    <p>c) Delegación do Goberno en Galicia (18.10.2021, sen afección).</p>
    <p>9. O 21.10.2021 o Concello achega ao órgano ambiental a documentación para a declaración ambiental estratéxica (DAE). A Dirección Xeral de Calidade Ambiental e Cambio Climático emite Resolución pola que se formula a declaración ambiental estratéxica do Plan xeral de ordenación municipal o 18 de novembro de 2022 (DOG do 9 de decembro).</p>
    <p>10. Logo dos informes técnicos e xurídicos municipais, o Concello Pleno do 7 de decembro de 2022 aproba provisionalmente o Plan xeral de ordenación municipal (PXOM). O 17 de abril de 2023 o concello solicita á Dirección Xeral de Ordenación do Territorio e Urbanismo a suspensión do prazo para resolver sobre a aprobación definitiva. Logo de novos informes técnicos e xurídicos municipais, o Concello Pleno do 14 de setembro de 2023 aproba provisionalmente o Plan xeral de ordenación municipal por segunda vez.</p>
    <p>II. Análise e consideracións.</p>
    <p>Analizada a documentación achegada púidose comprobar o seu axuste e cumprimento en xeral da normativa urbanística e sectorial vixente. Porén, cómpre formular as seguintes observacións:</p>
    <p>II.1. Estrutura xeral e orgánica, e modelo de ordenación.</p>
    <p>1. Segundo se establece no artigo 107 do Regulamento da Lei do solo de Galicia, o PXOM establecerá os elementos fundamentais da estrutura xeral e orgánica do territorio. Tendo en conta o modelo xustificado na memoria xustificativa (MX) e vista a proposta, convén sinalar as seguintes eivas:</p>
    <p>– Respecto do sistema xeral viario: os sectores SUB-T1 e SUB-T2 delimitan a obtención de solo para a súa conexión coa estrada AC-542 como sistema local, cando deben considerarse pertencentes ao sistema xeral viario como a propia AC-542. A dita cuestión trasladarase tamén ás fichas do solo urbanizable. Revisarase o seu deseño, xa que é diferente nos planos e nas fichas.</p>
    <p>– No plano 01-EX_4OUT deberán sinalarse as afeccións sectoriais do sistema de infraestruturas de redes de servizos cando existan.</p>
    <p>2. Nos planos de ordenación e xestión do solo aparece na cartela como clasificación de solo a delimitación dun plan especial de protección (PEP) que é unha figura de desenvolvemento do Plan xeral de ordenación municipal, neste caso no solo rústico, polo que situarase noutro apartado.</p>
    <p>3. Deberá verificarse a correcta visualización na superposición das distintas categorías de solo.</p>
    <p>II.2. Clasificación e determinacións en solo urbano consolidado.</p>
    <p>1. Falta unha aliñación en San Tirso ao noroeste, no linde co núcleo 1109 Lamansián.</p>
    <p>2. En San Marcos, o viario lindeiro co núcleo 1111 A Chichorra (ao oeste) non ten sección suficiente; a lo menos acadará a separación ao eixe da aliñación do núcleo rural, cun mínimo de 4 m.</p>
    <p>3. Deberanse eliminar dúas API no plano de ordenación do solo urbano consolidado que carecen de sentido por teren sido asumida a súa ordenación polo Plan xeral de ordenación municipal.</p>
    <p>II.3. Determinación do solo de núcleo rural.</p>
    <p>O PXOM delimita un total de 137 núcleos. Faltan as fichas dos núcleos 0602, 1104, 1110, 1304, 1507 e 1602 no grupo de arquivos 02F; corrixirase a escala do plano da ficha 1003 para incluír a totalidade do núcleo; na ficha do núcleo 1607 non se sinala a actuación illada AI-02 que ven no plano de ordenación e xestión do solo.</p>
    <p>II.4. Adecuación ás normas técnicas de planeamento.</p>
    <p>O PXOM deberá adaptarse integramente ás determinacións das normas técnicas de planeamento urbanístico de Galicia (ordes do 10.10.2019 e do 8.4.2022).</p>
    <p>II.5. Sormativa urbanística.</p>
    <p>1. No artigo 213 completaranse as determinacións da normativa sectorial aeronáutica sinaladas polo informe sectorial do 13 de xaneiro de 2021, respecto das novas construcións e instalacións e o procedemento abreviado de autorización.</p>
    <p>2. A redacción do artigo 164 «edificacións e instalacións fóra de ordenación» axustarase ao establecido pola Lei do solo de Galicia vixente. Neste senso, revisarase tamén o disposto polo artigo 227 respecto ás edificacións e usos existentes no solo urbano.</p>
    <p>A competencia para resolver sobre a aprobación definitiva do planeamento xeral corresponde á Conselleira de Medio Ambiente, Territorio e Vivenda, de conformidade co disposto nos artigos 60, 61.1, 83.5 da LSG e no artigo 146.1 e 200.5 do RLSG en relación co Decreto 88/2018, do 26 de setembro, polo que se establece a estrutura orgánica da Xunta de Galicia; e nos artigos 1 e 4 do Decreto 167/2015, do 13 de novembro, polo que se establece a estrutura orgánica da Consellería de Medio Ambiente e Ordenación do Territorio, en relación coa disposición transitoria 2ª do Decreto 177/2016, do 15 de decembro, polo que se fixa a estrutura orgánica da vicepresidencia e das consellerías da Xunta de Galicia modificado parcialmente polo Decreto 106/2018, do 4 de outubro.</p>
    <p>III. Resolución.</p>
    <p>En consecuencia, e visto o que antecede, </p>
    <h2>RESOLVO:</h2>
    <p>1. Outorgar a aprobación definitiva ao Plan xeral de ordenación municipal do concello de Abegondo, con suxeición ao cumprimento das condicións sinaladas no punto II anterior.</p>
    <p>2. De conformidade co artigo 88 da Lei 2/2016, do 10 de febreiro, do solo de Galicia, e o artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio o PXOM no Rexistro de Planeamento Urbanístico de Galicia.</p>
    <p>3. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o Concello deberá publicar no <em>Boletín Oficial</em> da provincia a normativa e ordenanzas do PXOM aprobado definitivamente.</p>
    <p>4. Notifíquese esta orde ao Concello e publíquese no<em> Diario Oficial de Galicia</em>.</p>
    <p>5. Contra esta orde cabe interpoñer recurso contencioso-administrativo ante a Sala do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>

