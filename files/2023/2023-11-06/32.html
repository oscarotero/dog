---
date: '2023-11-06'
id: G0692-161023-0005
page: 61138
number: 210
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de setembro de 2023, da Xefatura Territorial da Coruña, pola
  que se concede a autorización administrativa previa e de construción e a
  declaración de utilidade pública, en concreto, dunha instalación de
  distribución eléctrica no concello de Teo (expediente IN407A 2023/084-1).
range: Resolución
url: >-
  https://www.xunta.gal/dog/Publicados/2023/20231106/AnuncioG0692-161023-0005_gl.html
---
<p>Expediente: IN407A 2023/084-1.</p>
    <p>Promotora: UFD Distribución Electricidad, S.A.</p>
    <p>Instalación: renovación de instalación de telecontrol en LMT SNT813 apoio A8J74DUD//51.</p>
    <p>Concello: Teo.</p>
    <p>Feitos:</p>
    <p>1. O día 2.3.2023 a empresa promotora solicitou a autorización administrativa previa, a autorización administrativa de construción e a declaración de utilidade pública da dita instalación de distribución eléctrica, co obxecto de mellorar a calidade de subministro eléctrico no lugar de Agoso, parroquia de Oza, concello de Teo, proxéctase a instalación dun elemento de manobra e seccionamento telecontrolado en apoio existente de formigón, da liña de distribución de media tensión LMT SNT813 Vilar de Calo 13 (expediente 51.653, tramo SNT8130663) procedente da subestación Santiago, para substituír por un de tipo metálico.</p>
    <p>Ao abeiro do artigo 123 do Real decreto 1955/2000, achegan o proxecto, que inclúe memoria, planos e orzamento, e que abrangue os seguintes documentos:</p>
    <p>• Proxecto de execución denominado Instalación de telecontrol en LMT SNT813, apoio A8J74DUD//51, asinado por Miguel Caramés Vila, graduado en enxeñería eléctrica, nº colexiado 4.769 de Vigo (COITIVigo), o 9.1.2023.</p>
    <p>2. O proxecto someteuse ao trámite de información pública mediante un Acordo do 15 de maio de 2023, publicado nos seguintes medios:</p>
    <p>• Portal da transparencia e goberno aberto da Consellería de Economía, Industria e Innovación.</p>
    <p>• <em>Diario Oficial de Galicia</em>: 9.6.2023.</p>
    <p>• <em>Boletín Oficial</em> da provincia: 22.5.2023.</p>
    <p>• Xornal <em>La Voz de Galicia</em>: 6.6.2023.</p>
    <p>• Taboleiro de anuncios do Concello: segundo certificado municipal do 22.6.2023.</p>
    <p>3. Durante o período en que o proxecto se someteu ao trámite de información pública non se presentou ningunha alegación, reclamación nin suxestión relacionada coa documentación obxecto de publicación.</p>
    <p>4. Consonte o artigo 127 do Real decreto 1955/2000, do 1 de decembro, solicitouse o informe preceptivo ás distintas entidades afectadas: Concello de Teo e Servizo de Infraestruturas Agrarias.</p>
    <p>A empresa promotora manifestou a súa conformidade cos informes presentados por ditos organismos no prazo outorgado para ese efecto.</p>
    <p>5. O día 25.8.2023 emitiuse o informe técnico.</p>
    <p>Consideracións legais e técnicas</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; o artigo 41 do Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), modificado polo Decreto 49/2023, do 19 de maio (DOG núm. 98, do 25 de maio), consonte coa disposición transitoria primeira do Decreto do 22 de xuño, polo que se fixa a estrutura orgánica das vicepresidencias e das consellerías da Xunta de Galicia (DOG núm. 119, do 23 de xuño).</p>
    <p>2. Lexislación de aplicación:</p>
    <p>• Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>• Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>• Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>• Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>• Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>• Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>• Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>• Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>• Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>• Decreto do 26 de abril de 1957, polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>3. Características técnicas:</p>
    <p>As instalacións atópanse no lugar de Agoso, parroquia de Oza, no concello de Teo e as súas características técnicas son as seguintes:</p>
    <p>– Rentensado tramo LMTA a 20 kV, de 228 m, condutor tipo LA-56 Al, con orixe no apoio nº A8KQ8SNI//50 existente da LMT SNT813 Vilar de Calo 13 (expediente 51.653, tramo SNT8130663) procedente da subestación Santiago, e remate no apoio nº A8ICNJT9//52 existente. Instalación de ITC no apoio nº A8J74DUD//51 de formigón existente para substituír por un tipo C-1000/14.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>Consonte con todo o sinalado,</p>
    <h2>RESOLVO:</h2>
    <p>A) Conceder a autorización administrativa previa, a autorización administrativa de construción e a declaración de utilidade pública da dita instalación de distribución eléctrica.</p>
    <p>B) A instalación executarase no prazo dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>C) Para a posta en funcionamento da instalación autorizada, deberá achegar ante esta xefatura territorial unha solicitude á cal xuntará a seguinte documentación:</p>
    <p>• As declaracións de conformidade relativas ao material ou equipamento e as certificacións ou homologacións, se procede. </p>
    <p>• Un certificado do/da director/a da montaxe no cal se garantirá o cumprimento das especificacións do proxecto e das prescricións complementarias, se as houber, así como das regulamentacións e normas axeitadas para a montaxe da instalación e posta a punto.</p>
    <p>• Planimetría <em>as built </em>da instalación eléctrica en formato <em>shape</em>.</p>
    <p>D) Esta autorización outórgase sen prexuízo doutras que sexan de aplicación segundo a lexislación vixente, en especial no relativo á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada perante a conselleira de Economía, Industria e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da dita Lei 39/2015, sen prexuízo de que as persoas interesadas poidan interpor calquera outro recurso que consideren axeitado.</p>
    <p>Mediante este documento notifícaselles aos interesados esta resolución, segundo o exixido no artigo 40.1 da Lei 39/2015.</p>
    <p>A Coruña, 28 de setembro do 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Instalación de telecontrol en LMT SNT-813-apoio A8J74DUD//51</h2>
    <h2>Relación de bens e dereitos afectados-concello de Teo</h2>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio (LMT, CT e/ou apoios)</td>
       <td colspan="2">LMT aérea-voo</td>
       <td rowspan="2">Natureza do terreo</td>
      </tr>
      <tr>
       <td>Nº do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>Pilar Garabato Estévez</td>
       <td>15083C507004160000YI</td>
       <td>Fonte</td>
       <td>Novo apoio nº 51</td>
       <td>2</td>
       <td></td>
       <td></td>
       <td>Rústico. Agrario. Labor ou labradío de secaño</td>
      </tr>
     </tbody>
    </table>

