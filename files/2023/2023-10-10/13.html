---
date: '2023-10-10'
id: G0655-031023-0001
page: 56384
number: 193
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 2 de outubro de 2023 pola que se autoriza a apertura e funcionamento
  do centro de ensinanzas deportivas (CAD) FDYE-Galicia, de Vigo.
range: Orde
url: >-
  https://www.xunta.gal/dog/Publicados/2023/20231010/AnuncioG0655-031023-0001_gl.html
---
<p>A representación legal da titularidade do centro de ensinanzas deportivas (CAD) FDYE-Galicia, de Vigo, solicita autorización para impartir as ensinanzas conducentes á obtención dos títulos de Técnico Deportivo e Técnico Deportivo Superior en Fútbol, reguladas polo Decreto 353/2003, do 11 de setembro, e polo Decreto 372/2003, do 16 de setembro.</p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida pola Orde desta consellería do 12 de abril de 2004 e de 23 de abril de 2004, en que se determina o procedemento de autorización e os requisitos mínimos dos espazos administrativos e docentes xenéricos con que deben contar os centros.</p>
    <p>Por canto antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Autorización de ensinanzas</em></p>
    <p>Autorizar a apertura e funcionamento do centro que se sinala a seguir:</p>
    <p>Denominación xenérica: Centro Autorizado de Ensinanzas Deportivas (CAD).</p>
    <p>Denominación específica: FDYE-Galicia.</p>
    <p>Código do centro: 36025220.</p>
    <p>Titular: Formación Deporte y Empleo Escuela Deportiva, S.L.</p>
    <p>Domicilio: Avda das Camelias, 53.</p>
    <p>Localidade: Vigo.</p>
    <p>Código postal: 36211.</p>
    <p>Concello: Vigo.</p>
    <p>Provincia: Vigo.</p>
    <p>Ensinanzas que se autorizan:</p>
    <p>Grao medio: Técnico Deportivo en Fútbol.</p>
    <p>Grao superior: Técnico Deportivo Superior en Fútbol.</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do contencioso-administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 2 de outubro de 2023</p>
    <footer><p>Román Rodríguez González<br>Conselleiro de Cultura, Educación,<br>Formación Profesional e Universidades</p></footer>

