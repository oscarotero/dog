---
date: '2023-10-10'
id: G0426-290923-0001
page: 56477
number: 193
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 28 de setembro de 2023, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  28 de setembro de 2023, relativa á solicitude de revisión de esbozo formulada
  polos representantes do monte veciñal en man común de Castromil, pertencente á
  Comunidade de Montes Veciñais en Man Común de Castromil, no concello da
  Mezquita.
range: Anuncio
url: >-
  https://www.xunta.gal/dog/Publicados/2023/20231010/AnuncioG0426-290923-0001_gl.html
---
<p>Examinada a solicitude de revisión de esbozo formulada polos representantes do monte veciñal en man común (MVMC) de Castromil, pertencente á Comunidade de Montes Veciñais en Man Común (CMVMC) de Castromil, no concello da Mezquita, resultan os seguintes</p>
    <p>Feitos:</p>
    <p>Primeiro. O 23.9.2022 a CMVMC de Castromil presentou unha solicitude (REXEL núm. 2022/2337230) de revisión de esbozo do MVMC de Castromil, no concello da Mezquita.</p>
    <p>Coa solicitude achegaron a seguinte documentación:</p>
    <p>– Certificación do Acordo da Asemblea Xeral do 4.6.2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 26 de decembro de 2022 en relación coa citada solicitude. No mesmo se indica que o perímetro obxecto de revisión inclúe as partes do perímetro lindeiras con particulares. </p>
    <p>A superficie provisional do MVMC de Castromil, unha vez revisado o esbozo, sería de 573,86 ha fronte ás 566 ha do acordo de clasificación, o que supón un incremento do 1,4 %. Porén, tendo en conta os procedementos concorrentes de deslindamento co MVMC Montes de Dehesa, Castelo e Zureira e máis co MVMC Monte de Cádavos, a superficie axustada do monte quedaría finalmente en 500,19 ha.</p>
    <p>Tendo en conta o anterior, infórmase favorablemente revisión do esbozo do MVMC de Castromil.</p>
    <p>Consideracións legais e técnicas:</p>
    <p>Único. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común. </p>
    <p>De acordo coa mesma, os esbozos de montes veciñais integrados nun expediente que, pola súa antigüidade non reúnan as características de fiabilidade e precisión que esixen as novas técnicas topográficas poderán ser obxecto de revisión axustándose e completándose con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 26 de decembro de 2022, o Xurado Provincial de Montes Veciñais en Man Común acordou por unanimidade o día 17 de abril de 2023:</p>
    <p>Aprobar a proposta de revisión de esbozo do MVMC de Castromil, pertencente á CMVMC de Castromil, no concello da Mezquita.</p>
    <p>Ourense, 28 de setembro de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación <br>de Montes Veciñais en Man Común de Ourense</p></footer>

