---
date: '2023-10-10'
id: G0597-031023-0001
page: 56420
number: 193
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 3 de outubro de 2023 pola que se procede ao nomeamento como
  persoal funcionario de carreira na escala de auxiliares de clínica, subgrupo
  C2, do corpo de auxiliares de carácter técnico de Administración especial da
  Administración xeral da Comunidade Autónoma de Galicia, de dúas novas persoas
  aspirantes que superaron o proceso selectivo  convocado pola Orde do 20 de
  febreiro de 2019 (Diario Oficial de Galicia número 39, do 25 de febreiro).
range: Resolución
url: >-
  https://www.xunta.gal/dog/Publicados/2023/20231010/AnuncioG0597-031023-0001_gl.html
---
<p>Unha vez rematado o proceso selectivo para o ingreso na escala de auxiliares de clínica, subgrupo C2, do corpo de auxiliares de carácter técnico de Administración especial da Administración xeral da Comunidade Autónoma de Galicia (DOG núm. 39, do 25 de febreiro); e realizado o acto de elección de destino provisional de dúas novas persoas aspirantes previsto na Resolución do 12 de setembro de 2023 (DOG núm. 179, do 20 de setembro) pola que se convocan para a elección de destino provisional dúas novas persoas aspirantes que superaron o proceso selectivo para o ingreso na escala de auxiliares de clínica, subgrupo C2, do corpo de auxiliares de carácter técnico de Administración especial da Administración xeral da Comunidade Autónoma de Galicia, convocado pola Orde do 20 de febreiro de 2019; esta consellería, de conformidade co disposto na Lei 2/2015, do 29 de abril, do emprego público de Galicia, e demais normas concordantes, </p>
    <h2>RESOLVE:</h2>
    <p>Primeiro. Nomear persoal funcionario de carreira na escala de auxiliares de clínica, subgrupo C2, do corpo de auxiliares de carácter técnico de Administración especial da Administración xeral da Comunidade Autónoma de Galicia, as dúas novas persoas aspirantes aprobadas que se relacionan no anexo desta resolución, ordenadas de acordo coa puntuación final obtida, e adxudicarlles como destinos provisionais segundo o disposto na base IV.6 os que figuran no mesmo anexo.</p>
    <p>Para adquiriren a condición de persoal funcionario de carreira, as persoas a que se refire o anexo desta resolución deberán cumprir os requisitos exixidos no artigo 60 da Lei 2/2015, do 29 de abril, e tomar posesión do correspondente posto de traballo no prazo dun mes, que comezará a computar a partir do día seguinte ao da publicación desta resolución no Diario Oficial de Galicia. </p>
    <p>No caso de que a persoa aspirante se atope en situación de incapacidade temporal, o prazo para a toma de posesión comezará a partir do día seguinte hábil á data de finalización da baixa médica, que deberá acreditar. Quedan exceptuadas do disposto neste parágrafo as situacións derivadas da maternidade ou paternidade, que poderán tomar posesión durante esta situación.</p>
    <p>Segundo. Contra esta resolución, que pon fin á vía administrativa, poderase interpoñer, con carácter potestativo, recurso de reposición ante o conselleiro de Facenda e Administración Pública no prazo dun mes contado desde o día seguinte ao da súa publicación, ou directamente recurso contencioso-administrativo no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 3 de outubro de 2023</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <table>
     <tbody>
      <tr>
       <td>Nº</td>
       <td>DNI</td>
       <td>Apelidos e nome</td>
       <td>Posto elixido</td>
       <td>Código do posto</td>
       <td>Denominación</td>
       <td>Cons.</td>
       <td>Centro de destino</td>
       <td>Centro directivo</td>
       <td>Concello</td>
       <td>Adscr.</td>
       <td>Niv.</td>
       <td>Observ.</td>
      </tr>
      <tr>
       <td>298</td>
       <td>***1555**</td>
       <td>Blázquez Rodríguez, Sonia</td>
       <td>275</td>
       <td>PSC994080036560215</td>
       <td>Auxiliar de clínica</td>
       <td>PS</td>
       <td>Complexo Residencial de Atención a Persoas Dependentes (Vigo)</td>
       <td>Servizos periféricos</td>
       <td>Vigo</td>
       <td>C2</td>
       <td>15</td>
       <td>Horario especial</td>
      </tr>
      <tr>
       <td>299</td>
       <td>***0663**</td>
       <td>Bernedo Loureda, María Jesús</td>
       <td>114</td>
       <td>PSC994080115570183</td>
       <td>Auxiliar de clínica</td>
       <td>PS</td>
       <td>Residencia Asistida de Maiores (Oleiros)</td>
       <td>Servizos periféricos</td>
       <td>Oleiros</td>
       <td>C2</td>
       <td>15</td>
       <td>Horario especial</td>
      </tr>
     </tbody>
    </table>

