---
date: '2023-02-10'
id: V0653-300123-0005
page: 13323
number: 29
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 30 de xaneiro de 2023, da Xefatura Territorial da Coruña, de
  comunicación do traslado de follas de valoración por expediente de
  expropiación, no concello de Boiro (expediente IN407A 2019/196-1).
range: Anuncio
url: >-
  https://www.xunta.gal/dog/Publicados/2023/20230210/AnuncioV0653-300123-0005_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no <em>Boletín Oficial del Estado</em> resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar...», mediante o presente anuncio infórmase da presentación das follas de valoración da entidade beneficiaria, no procedemento expropiatorio sobre os bens e dereitos afectados pola instalación eléctrica denominada LMT, CT, RBT Mosquete-As Escobias, no concello de Boiro (expediente IN407A 2019/196-1), correspondentes aos predios e ás titularidades que se sinalan no cadro anexo que máis abaixo se detalla.</p>
    <p>O texto íntegro das referidas follas de valoración está ao dispor das persoas interesadas na sede da Xefatura Territorial da Vicepresidencia Primeira e Consellería de Economía, Industria e Innovación da Coruña, situada no Edificio Administrativo de Monelos, na rúa Vicente Ferrer, 2, 2º, 15008 A Coruña, na Sección de Expropiacións (solicitando cita previa no teléfono de contacto 981 18 49 11), das 9.00 ás 14.00 horas, de luns a venres. As ditas persoas interesadas disporán dun prazo de dez (10) días, contados a partir da publicación deste anuncio no <em>Boletín Oficial del Estado</em>, para solicitar a remisión das correspondentes valoracións ao enderezo que sinalen.</p>
    <p>Transcorrido o prazo de dez días indicado no parágrafo anterior sen efectuarse a comparecencia, a notificación entenderase producida desde o día seguinte ao vencemento do prazo sinalado para comparecer.</p>
    <p>A Coruña, 30 de xaneiro de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Predio</td>
       <td>Polígono</td>
       <td>Parcela</td>
       <td>Lugar</td>
       <td>Titularidade proposta</td>
      </tr>
      <tr>
       <td>4</td>
       <td>68</td>
       <td>742</td>
       <td>Espiño de Abaixo</td>
       <td>Herdeiros de Juan Manuel Sieira Vila</td>
      </tr>
      <tr>
       <td>8</td>
       <td>68</td>
       <td>729</td>
       <td>Espiño</td>
       <td>Manuel Deán Casais</td>
      </tr>
     </tbody>
    </table>

