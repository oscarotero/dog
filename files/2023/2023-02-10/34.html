---
date: '2023-02-10'
id: G0426-310123-0005
page: 13342
number: 29
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 26 de xaneiro de 2023, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  23 de decembro de 2022 relativa á revisión do esbozo do Monte Veciñal en Man
  Común Pixarreiras, pertencente á Comunidade de Montes Veciñais en Man Común de
  Fornelos de Filloás e Fradelo, no concello de Viana do Bolo.
range: Edicto
url: >-
  https://www.xunta.gal/dog/Publicados/2023/20230210/AnuncioG0426-310123-0005_gl.html
---
<p>Examinada a solicitude de revisión de esbozo formulada polos representantes do MVMC Pixarreiras, pertencente á CMVMC de Fornelos de Filloás e Fradelo, no concello de Viana de Bolo, resultan os seguintes</p>
    <p>Feitos:</p>
    <p>Primeiro. O 23.6.2022, a CMMVVMC de Fornelos de Filloás e Fradelo presentou unha solicitude (Rexel núm. 2022/1654965) de revisión de esbozo do MVMC Pixarreiras, no concello de Viana do Bolo.</p>
    <p>Coa solicitude achegaron a seguinte documentación:</p>
    <p>– Certificación do Acordo da Asemblea Xeral do 16.4.2022.</p>
    <p>– Informe e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 9 de novembro de 2022 en relación coa citada solicitude. Nel indícase que o perímetro obxecto de revisión inclúe as partes do perímetro lindeiras con particulares, así como algunhas outras lindeiras con comunidades de montes veciñas; en concreto, revísase o tramo lindeiro co MVMC Maxedo e parte do tramo estremeiro co MVMC Monte de Entrecinsa. En relación coas ditas veciñanzas, cómpre indicar o seguinte:</p>
    <p>– MVMC Maxedo; neste caso, a revisión respeta o lindeiro establecido na carpeta-ficha do MVMC Maxedo en todo o seu perímetro estremeiro co MVMC Pixarreiras, que é o río Camba. En concreto, a liña proposta non chega a exceder en ningún caso a aresta esquerda da traza catastral dese río (parcela 32087A12509001), á cal se axusta na maior parte dese tramo lindeiro, polo que se considera admisible.</p>
    <p>– MVMC Monte de Entrecinsa; aquí obsérvanse dúas situacións diferenciadas:</p>
    <p>I. Un 1º tramo situado máis ao S da veciñanza, onde a liña respecta o lindeiro establecido na carpeta-ficha do Monte de Entrecinsa en todo o seu perímetro estremeiro co MVMC Pixarreiras, que é o Regato dos Carballais. En concreto, a liña proposta non chega a exceder en ningún caso a aresta E da traza catastral dese regato (parcelas 32093A17009015 e 32093A16009032), á cal se axusta na maior parte dese tramo lindeiro, polo que se considera admisible.</p>
    <p>II. Un 2º tramo situado ao N da veciñanza, onde a liña, á falta de continuación da traza catastral do anterior regato, axústase á dixitalización das carpetas-ficha e que, polo tanto, non sería obxecto de revisión.</p>
    <p>Por outra banda, a liña proposta non sería coherente coa solicitude presentada o 23.10.2019 pola CMMVVMC de Soutelo para o deslindamento dos MMVVMC de Soutelo e Pixarreiras. Así, segundo os documentos técnicos que acompañaban a dita solicitude, a CMMVVMC de Soutelo e mais a de Fornelos de Filloás propuñan un lindeiro común que quedaría dentro do perímetro agora proposto na revisión do MVMC Pixarreiras. Porén, o informe emitido sobre ese deslindamento polo Servizo de Montes, con data do 10.8.2020, concluía que non queda definido dun xeito suficientemente preciso o perímetro estremeiro dos dous montes, debido á inconsistencia entre os datos dos vértices acordados en acta e mais a representación gráfica dixital da liña que os une; razón pola que, a expensas de que a CMMVVMC de Soutelo corrixa esa deficiencia, o dito expediente de deslindamento atópase en suspenso e non supón, ao cabo, impedimento para aprobar a proposta de revisión do MVMC Pixarreiras no tramo lindeiro co MVMC de Soutelo. Malia iso, no momento en que as deficiencias do deslindamento foren emendadas, poderíase modificar, de ser o caso, o tramo agora aprobado con arreglo á dita proposta de conciliación.</p>
    <p>A superficie do MVMC Pixarreiras, unha vez modificado o esbozo, sería de 460,98 ha fronte ás 450 ha do acordo de clasificación, o que supón un incremento do 2,4 %.</p>
    <p>Tendo en conta o anterior, infórmase favorablemente a revisión do esbozo do MVMC Pixarreiras de xeito que o perímetro quedaría revisado nas estremas con particulares e máis nunha parte da veciñanza co MVMC Monte de Entrecinsa (1º tramo). Quedarían pendentes de definir ou deslindar a parte restante do linde co Monte de Entrecinsa (2º tramo), así como tamén cos MMVVMC de Sabuguido, de Soutogrande, de Soutelo e de Villarino.</p>
    <p>Consideracións legais e técnicas:</p>
    <p>Único. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común. </p>
    <p>De acordo con ela, os esbozos de montes veciñais integrados nun expediente que pola súa antigüidade non reúnan as características de fiabilidade e precisión que exixen as novas técnicas topográficas poderán ser obxecto de revisión axustándose e completándose con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 9 de novembro de 2022, o Xurado Provincial de Clasificación de Montes Veciñais en Man Común acordou por unanimidade o día 13 de decembro de 2022:</p>
    <p>Aprobar a proposta de revisión de esbozo do Monte Veciñal en Man Común Pixarreiras, pertencente á CMVMC de Fornelos de Filloás e Fradelo, no concello de Viana de Bolo.</p>
    <p>Ourense, 26 de xaneiro de 2023</p>
    <footer><p>Luis Jorge Álvarez Ferro <br>Presidente do Xurado Provincial de Clasificación<br>de Montes Veciñais en Man Común de Ourense</p></footer>

