---
date: '2023-04-10'
id: V0653-170323-0001
page: 22722
number: 68
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 16 de marzo de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello da Coruña (expediente IN407A 2022/400-1).
range: Acordo
url: >-
  https://www.xunta.gal/dog/Publicados/2023/20230410/AnuncioV0653-170323-0001_gl.html
---
<p>Expediente: IN407A 2022/400-1.</p>
    <p>Solicitante/promotoar: UFD Distribución Electricidad, S.A.</p>
    <p>Denominación: LMTS, CTC e RBTS lugar de Porto de San Pedro número 3.</p>
    <p>Concello: A Coruña.</p>
    <p>1. Características técnicas:</p>
    <p>– Desconexión e desmonte (peche e desmantelamento) do CT tipo intemperie Portiño (expediente 29.555/matrícula: 15ABA0) de 160 kVA de potencia e relación de transformación 15/0,4-0,23 kV, instalado no apoio número 4-CT (matrícula: ACYS5115) de formigón tipo FL-HP-CR1-CAIII pertencente á arquitectura da liña SPV-712, sito no lugar do Portiño (concello da Coruña).</p>
    <p>– En substitución do CT Portiño que se vai desmantelar, proxéctase a instalación dun centro de transformación prefabricado de formigón, compacto de manobra exterior, de 250 kVA de potencia, relación de transformación 15/0,4-0,23 kV e configuración de celas 2L+1P, dotado de equipamento de telecontrol e telexestión e cadro de baixa tensión (CBT) con catro (4) saídas, para instalar na parcela con referencia catastral 5224411NJ4052S0001ZJ, sita no lugar do Portiño (concello da Coruña), próxima á na que se atopa o actual CT.</p>
    <p>– Modificación proxectada no apoio número 4-CT da liña SPV-712 (matrícula: ACYS5115), consistente na instalación dun paso aéreo-soterrado (PA/S).</p>
    <p>– Liña eléctrica de media tensión soterrada, a 15 kV, de 32 metros de lonxitude en condutor tipo RHZ1-2OL 12/20 kV 3(1×240 mm2 Al), coa orixe no paso aéreo-soterrado (PA/S) anterior e remate en cela de liña do CT proxectado.</p>
    <p>– Instalación de dous (2) circuítos soterrados de baixa tensión (RBTS), de 2×26 metros de lonxitude, en condutor tipo XZ1 0,6/1 kV 4(1×240 mm2 Al) coa orixe no cadro de baixa tensión (CBT) do CT proxectado e remate nos dous (2) pasos soterrados-aéreos (PS/A) para instalar no apoio existente nos cales se realizará a conexión coa rede aérea de baixa tensión existente.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta a este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da última publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 16 de marzo de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>LMTS, CTC e RBTS lugar de Porto de San Pedro núm. 3</h2>
    <h2>Relación de bens e dereitos afectados-termo municipal da Coruña</h2>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio (LMT, CT e/ou apoios)</td>
       <td colspan="2">LMT soterrada
        (servidume de paso de enerxía eléctrica)</td>
       <td rowspan="2">Natureza <br>do terreo</td>
      </tr>
      <tr>
       <td>CT/núm. do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>José Ramón Mantiñán Avrillón</td>
       <td>5224411NJ4052S0001ZJ</td>
       <td>O Portiño</td>
       <td>CT e acceso</td>
       <td>29,11</td>
       <td>5</td>
       <td>15</td>
       <td>Rústico. Agrario</td>
      </tr>
     </tbody>
    </table>

