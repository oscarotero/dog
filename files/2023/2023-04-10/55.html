---
date: '2023-04-10'
id: L253-160323-0002
page: 22799
number: 68
agency: Concello de Soutomaior
section: VI. Anuncios. b) Administración local.
title: >-
  ANUNCIO de exposición pública da aprobación inicial do Plan especial de
  infraestruturas e dotacións para a implantación dun xardín municipal.
range: Anuncio
url: >-
  https://www.xunta.gal/dog/Publicados/2023/20230410/AnuncioL253-160323-0002_gl.html
---
<p>A Xunta de Goberno local, en sesión do 9 de marzo de 2023, aprobou inicialmente o Plan especial de infraestruturas e dotacións para a implantación dun xardín municipal no Concello de Soutomaior, datado en xaneiro de 2023, redactado pola consultora técnica Arqyur, S.C.</p>
    <p>De acordo co previsto no artigo 75.1.a) da Lei 2/2016, do 10 de febreiro, do solo de Galicia, sométese a información pública a documentación do Plan especial de infraestruturas e dotacións para a implantación dun xardín municipal no Concello de Soutomaior, polo prazo de dous meses contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período quedará o expediente á disposición de calquera que queira examinalo ou obter copias para que se presenten as alegacións que se consideren pertinentes, e estará á disposición dos/das interesados/as na sede electrónica deste concello: http://soutomaior.sedelectronica.es</p>
    <p>Soutomaior, 16 de marzo de 2023</p>
    <footer><p>Agustín Reguera Ocampo<br>Alcalde</p></footer>

