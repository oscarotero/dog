---
date: '2023-03-28'
id: O3C2-200323-0001
page: 20632
number: 61
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 20 de marzo de 2023 pola que se convoca unha xornada sobre
  normativa en materia de espectáculos públicos e actividades recreativas.
range: Resolución
url: >-
  https://www.xunta.gal/dog/Publicados/2023/20230328/AnuncioO3C2-200323-0001_gl.html
---
<p>No ano 2017 plubicouse a primeira norma autonómica con rango legal que establece unha regulación xenérica, actualizada e de carácter global, en materia de espectáculos públicos e actividades recreativas, isto é, a Lei 10/2017, do 27 de decembro, de espectáculos públicos e actividades recreativas de Galicia, que veu encher o baleiro normativo existente na actualidade.</p>
    <p>A súa entrada en vigor supuxo un grande fito que deu lugar a un importante desenvolvemento normativo que axudou a complementar e a aplicar as disposicións previstas na lei.</p>
    <p>Por este motivo, e dentro das actividades programadas para o ano 2023, ao abeiro das funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria da I xornada sobre normativa en materia de espectáculos públicos e actividades recreativas, cuxo obxectivo principal é tratar os aspectos máis importantes da normativa actual en materia de espectáculos públicos e actividades recreativas, nomeadamente o Decreto 226/2022, do 22 de decembro, e presentar unha guía explicativa que permita un coñecemento axeitado de toda a normativa actualmente vixente sobre a materia.</p>
    <p>1. Datos da actividade.</p>
    <p>Denominación: Xornada sobre normativa en materia de espectáculos públicos e actividades recreativas</p>
    <p>Tipo: xornada.</p>
    <p>Horas lectivas: 5 horas.</p>
    <p>Modalidade: presencial.</p>
    <p>Data: 26 de abril de 2023.</p>
    <p>2. Persoas destinatarias.</p>
    <p>Persoal das forzas e corpos de seguridade, xudicatura, Ministerio Fiscal e demais persoal interesado.</p>
    <p>Prazas ofertadas: sen límite.</p>
    <p>Programa:</p>
    <p>10.00-10.30 horas. Inauguración.</p>
    <p>10.30-12.00 horas. Presentación da Guía Explicativa elaborada pola Dirección Xeral de Emerxencias e Interior, que recolle os aspectos fundamentais da normativa en materia de espectáculos públicos e actividades recreativas.</p>
    <p>12.30-13.00 horas. Normativa en materia de plans de autoprotección en espectáculos públicos.</p>
    <p>13.00-13.30 horas. Réxime de autorizacións de espectáculos públicos e actividades recreativas en zonas de dominio público portuario.</p>
    <p>13.30-14.00 horas. Montaxe de instalacións portátiles e desmontables.</p>
    <p>14.00-15.00 horas. Charla coloquio.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática dispoñible na páxina web da Agasp http://agasp.xunta.gal</p>
    <p>Non se admitirá ningunha outra forma ou modelo de solicitude.</p>
    <p>b) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>c) É obrigatorio consignar no formulario de solicitude un número de teléfono móbil e un correo electrónico, co fin de poder realizar as notificacións necesarias.</p>
    <p>d) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>e) Prazo para a presentación de solicitudes.</p>
    <p>O prazo de inscrición e presentación de solicitudes de participación rematará o día 21 de abril de 2023.</p>
    <p>4. Formulario normalizado de solicitude.</p>
    <p>a) O formulario de solicitude a que se refire a base anterior deberá ser cuberto pola persoa solicitante necesariamente a través da páxina web da Academia Galega de Seguridade Pública, dispoñible no enderezo da internet http://agasp.xunta.gal</p>
    <p>b) Para cubrir correctamente o formulario de solicitude, no citado enderezo da internet disporase de instrucións de axuda que deberán ser observadas en todo momento polas persoas solicitantes.</p>
    <p>c) O formulario de solicitude poderá ser cuberto ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, as persoas interesadas poderán dirixirse á Agasp a través do número de teléfono 886 20 61 10 ou do enderezo de correo electrónico formacion.agasp@xunta.gal, que adoptará as medidas necesarias para facilitar a presentación de solicitudes.</p>
    <p>A Agasp publicará diariamente a listaxe de persoas admitidas desde o día 20 de abril de 2023 no sitio web agasp.xunta.gal </p>
    <p>Obrigas das persoas admitidas.</p>
    <p>As persoas que resulten seleccionadas teñen a obriga de participar no desenvolvemento da actividade, agás que comuniquen a súa imposibilidade de asistencia con 48 horas como mínimo de antelación ao comezo desta. Esta renuncia deberase comunicar por escrito á Agasp a través do correo electrónico ao enderezo formacion.agasp@xunta.gal</p>
    <p>En caso contrario, serán excluídas automaticamente da selección para as dez seguintes actividades que se convoquen para as cales reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>5. Desenvolvemento da actividade.</p>
    <p>Lugar: sede da Academia Galega de Seguridade Pública.</p>
    <p>Datas: 26 de abril de 2023.</p>
    <p>Horario: das 10.00 ás 15.00 horas.</p>
    <p>6. Dereitos e deberes das persoas participantes.</p>
    <p>Durante o desenvolvemento da actividade ás persoas participantes seralles de aplicación, en canto aos dereitos e deberes, o previsto no Regulamento de réxime interior da Agasp, aprobado mediante a Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 20 de marzo de 2023</p>
    <footer><p>Santiago Villanueva Álvarez<br>Director da Academia Galega de Seguridade Pública</p></footer>

