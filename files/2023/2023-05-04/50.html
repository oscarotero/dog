---
date: '2023-05-04'
id: G1570-200423-0002
page: 27659
number: 85
agency: Fundación Galicia Europa
section: VI. Anuncios. c) Outros anuncios.
title: >-
  EXTRACTO da Resolución do 19 de abril de 2023 pola que se convocan catro
  bolsas de formación, dirixidas a persoas cun título universitario ou cun
  título de técnico superior de formación profesional, para a realización de
  prácticas en asuntos relacionados coa Unión Europea na oficina da FGE en
  Bruxelas (código de procedemento PR770N).
range: Resolución
url: >-
  https://www.xunta.gal/dog/Publicados/2023/20230504/AnuncioG1570-200423-0002_gl.html
---
<p>BDNS (Identif.): 690832.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>As persoas que sexan naturais de Galicia ou fillos/fillas de galegos ou acrediten, mediante empadroamento, residencia en Galicia polo menos desde os dous anos anteriores á publicación da convocatoria, e que posúan o título académico necesario para a modalidade a que se presentan ou xustificante do pagamento das taxas que dan dereito á expedición do devandito título. Os estudos conducentes á obtención do título deberán terse rematado dentro dos seis (6) anos anteriores ao da publicación da convocatoria.</p>
    <p>Segundo. Obxecto</p>
    <p>Esta resolución ten por obxecto convocar tres (3) bolsas de formación dirixidas a persoas cun título universitario e unha (1) bolsa de formación dirixida a persoas cun título de técnico superior de formación profesional, para a realización de prácticas en asuntos relacionados coa Unión Europea na oficina da FGE en Bruxelas.</p>
    <p>Terceiro. Bases reguladoras</p>
    <p>Ás bolsas convocadas por esta resolución seranlles de aplicación as bases reguladoras recollidas como anexo I da Orde do 31 de xaneiro de 2022 pola que se autoriza a Fundación Galicia Europa a conceder subvencións e se aproban as bases reguladoras para a concesión de bolsas de formación, dirixidas a persoas cun título universitario ou cun título de técnico superior de formación profesional, para a realización de prácticas en asuntos relacionados coa Unión Europea (código de procedemento PR770N).</p>
    <p>Cuarto. Importe</p>
    <p>O importe total da bolsa distribuirase do seguinte xeito: </p>
    <p>– Retribución bruta (pagamento á persoa bolseira): 14.850,00 €.</p>
    <p>– Axuda de desprazamento para gastos de viaxe (pagamento á persoa bolseira): 500,00 €.</p>
    <p>– Seguridade Social: 591,69 €.</p>
    <p>– Seguro adicional de cobertura sanitaria en Bélxica: 71,25 €.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes e da documentación complementaria será dun mes contado a partir do día seguinte ao da publicación da resolución da correspondente convocatoria no Diario Oficial de Galicia.</p>
    <p>Santiago de Compostela, 19 de abril de 2023</p>
    <footer><p>Diego Calvo Pouso<br>Vicepresidente da Fundación Galicia Europa</p></footer>

