---
date: '2023-07-07'
id: O10-270623-0002
page: 42159
number: 129
agency: Consello de Contas de Galicia
section: III. Outras disposicións.
title: >-
  EXTRACTO da Resolución do 23 de xuño de 2023 pola que se ordena a publicación
  do Acordo do Pleno do 22 de xuño de 2023 polo que se modifican as bases e se
  convoca o IV Premio de investigación Carlos G. Otero Díaz.
range: Resolución
url: >-
  https://www.xunta.gal/dog/Publicados/2023/20230707/AnuncioO10-270623-0002_gl.html
---
<p>BDNS (Identif.): 707104.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap-minhap.bdnstrans/index).</p>
    <p>Primeiro. <em>Persoas beneficiarias</em></p>
    <p>Autores ou coautores de traballos de investigación que teñan o seu domicilio en calquera dos Estados membros da Unión Europea, que poderán ter a condición de persoa física ou grupo de investigación composto por persoas físicas, baixo a coordinación dun dos seus integrantes, que actuará como representante do grupo e responsable do traballo para os efectos oportunos.</p>
    <p>Segundo. <em>Obxecto</em></p>
    <p>Distinguir aqueles traballos de investigación cuxo contido garde relación coa prevención da corrupción nas administracións públicas.</p>
    <p>Terceiro. <em>Bases reguladoras</em></p>
    <p>Acordo do Pleno do Consello de Contas do 23 de setembro de 2019 polo que se crea o Premio de investigación Carlos G. Otero Díaz e se establecen as bases reguladoras para a súa concesión, publicado mediante a Resolución do conselleiro maior do 29 de outubro de 2019 (DOG núm. 215, do 12 de novembro), modificadas mediante a Resolución do conselleiro maior do 23 de maio de 2022, pola que se publica o Acordo do Pleno do 18 de maio de 2022 (DOG núm. 110, do 9 de xuño), e pola Resolución do conselleiro maior do 23 de xuño de 2023, pola que se publica o Acordo do Pleno do Consello de Contas do 22 de xuño de 2023.</p>
    <p>Cuarto. <em>Financiamento</em></p>
    <p>O premio previsto nesta convocatoria farase efectivo con cargo á aplicación orzamentaria 02.01.111C.481.01 dos orzamentos xerais da Comunidade Autónoma de Galicia para o ano 2023.</p>
    <p>Quinto. <em>Importe</em></p>
    <p>A dotación económica do IV Premio de investigación Carlos G. Otero Díaz é de 4.500 euros, distribuídos da seguinte forma:</p>
    <p>a) Primeiro premio: 3.000 euros.</p>
    <p>b) Segundo premio: 1.500 euros.</p>
    <p>c) Accésits: no caso de seren declarados desertos o primeiro e o segundo premios, poderanse conceder ata tres accésits de 1.000 euros cada un.</p>
    <p>Sexto. <em>Prazo de presentación</em></p>
    <p>O prazo iníciase o día seguinte ao da publicación da convocatoria e remata o 15 de novembro de 2023.</p>
    <p>Santiago de Compostela, 23 de xuño de 2023</p>
    <footer><p>José Antonio Redondo López<br>Conselleiro maior do Consello de Contas de Galicia</p></footer>

