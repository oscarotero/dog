---
date: '2023-07-07'
id: G0597-050723-0008
page: 42406
number: 129
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 5 de xullo de 2023, da Dirección Xeral da Función Pública, pola
  que se deixa sen efecto a Resolución do 10 de febreiro de 2023  (Diario
  Oficial de Galicia núm. 35, do 2 de febreiro), que declaraba deserto o proceso
  selectivo para o ingreso, pola quenda de promoción interna, no corpo
  facultativo superior de Administración especial da Administración xeral da
  Comunidade Autónoma de Galicia, subgrupo A1, escala de facultativo de
  arquivos, bibliotecas e museos, especialidade de museos, retrotraendo as
  actuacións á convocatoria realizada pola Resolución do 30 de marzo de 2022
  (Diario Oficial de Galicia núm. 65, do 4 de abril) e abrindo un novo prazo
  para presentar as solicitudes.
range: Resolución
url: >-
  https://www.xunta.gal/dog/Publicados/2023/20230707/AnuncioG0597-050723-0008_gl.html
---
<p>Mediante a Resolución do 10 de febreiro de 2023, da Dirección Xeral da Función Pública (DOG núm. 35, do 2 de febreiro), aprobáronse e fixéronse públicas as listas definitivas de persoas admitidas e excluídas ao proceso selectivo para o ingreso, pola quenda de promoción interna, no corpo facultativo superior de Administración especial da Administración xeral da Comunidade Autónoma de Galicia, subgrupo A1, escala de facultativo de arquivos, bibliotecas e museos, convocado pola Resolución do 30 de marzo de 2022 (DOG núm. 65, do 4 do abril).</p>
    <p>Unha vez aprobadas as ditas listaxes e ao non figurar ningunha persoa aspirante, declarouse deserto o proceso selectivo.</p>
    <p>Tras facer as comprobacións informáticas oportunas ante este feito, comprobouse que se producira un erro material na aplicación de acceso (Breixo) á matrícula. Na sinalada plataforma, onde tiña que indicar «A1 Facultativo de museos (promoción interna)», indicábase «A2 Facultativo de museos (promoción interna)». </p>
    <p>Comprobado o dito dato, considerado un erro material e para non xerar ningún tipo de prexuízo ou indefensión, en aplicación do artigo 109.2 da Lei 39/2015, do 1 de outubro, do procedemento administrativo común das administracións públicas, esta dirección xeral </p>
    <h2>RESOLVE:</h2>
    <p>Deixar sen efecto a dita resolución, no relativo a declarar deserto o proceso e, deste xeito, retrotraer as actuacións á convocatoria realizada pola Resolución do 30 de marzo de 2022 (DOG núm. 65, do 4 de abril). </p>
    <p>Deste xeito, ábrese un novo prazo de vinte (20) días hábiles para presentar as solicitudes, que se contarán a partir do seguinte ao da publicación desta resolución no <em>Diario Oficial de Galicia </em>(DOG). Dentro deste prazo as persoas aspirantes deberán presentar a súa solicitude electronicamente dirixida á Dirección Xeral da Función Pública, a través da plataforma FIDES (https://fides.xunta.gal). </p>
    <p>Santiago de Compostela, 5 de xullo de 2023</p>
    <footer><p>José María Barreiro Díaz<br>Director xeral da Función Pública</p></footer>

