---
date: '2023-06-12'
id: G0655-220523-0004
page: 36174
number: 110
agency: 'Consellería de Cultura, Educación, Formación Profesional e Universidades'
section: VI. Anuncios. a) Administración autonómica.
title: >-
  ACORDO do 16 de maio de 2023, da Xefatura Territorial da Coruña, polo que se
  dá publicidade ao inicio de expedientes de reintegro de axudas ao estudo.
range: Anuncio
url: >-
  https://www.xunta.gal/dog/Publicados/2023/20230612/AnuncioG0655-220523-0004_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, dáse publicidade á parte substantiva do acordo adoptado polo xefe territorial da Consellería de Cultura, Educación, Formación Profesional e Universidades da Coruña:</p>
    <p>«Primeiro. Iniciar o procedemento de reintegro das bolsas concedidas, identificadas no anexo desta resolución.</p>
    <p>Segundo. Pór a disposición dos interesados os expedientes para que, consonte o previsto no artigo 82 da Lei 39/2015, do 1 de outubro, do procedemento administrativo común das administracións públicas (BOE do 2 de outubro), no prazo de 10 días, contados a partir do día seguinte ao da publicación desta resolución no BOE, aleguen e presenten os documentos e xustificacións que coiden pertinentes ante a Sección de Bolsas da Xefatura Territorial da Consellería de Cultura, Educación, Formación Profesional e Universidades, situada no Edificio Administrativo de Monelos, rúa Vicente Ferrer, 2, 9º, da Coruña.</p>
    <p>Transcorrido este prazo, a Dirección Xeral de Planificación e Xestión Educativa do Ministerio de Educación, de ser o caso, ditará resolución que determine tanto a procedencia do reintegro como a liquidación dos xuros de demora correspondentes desde o momento do pagamento da bolsa.</p>
    <p>Non obstante, no suposto de que o interesado estea conforme coa obriga do reintegro, poderá facer efectivo este en calquera banco ou caixa de aforros, facendo uso dos documentos habilitados para o efecto, dándose así por concluído o expediente.</p>
    <p>No mesmo prazo poderá solicitar na súa delegación do Ministerio de Economía e Facenda o aprazamento ou fraccionamento do pagamento. Neste último caso, a solicitude de aprazamento considerarase un recoñecemento da débeda».</p>
    <p>A Coruña, 16 de maio de 2023</p>
    <footer><p>Indalecio Cabana Leira<br>Xefe territorial de A Coruña</p></footer>
    <h2>ANEXO</h2>
    <p>NIF: 49681119S.</p>
    <p>Importe: 2.142,44 euros.</p>
    <p>Curso: 2021/22.</p>
    <p>Causa: 1.10.</p>

