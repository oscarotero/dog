---
date: '2023-05-22'
id: C3Q2-100523-0001
page: 31019
number: 95
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 9 de maio de 2023 pola que se dá publicidade dos convenios de
  colaboración subscritos no primeiro cuadrimestre do ano 2023.
range: Resolución
url: >-
  https://www.xunta.gal/dog/Publicados/2023/20230522/AnuncioC3Q2-100523-0001_gl.html
---
<p>O artigo 15.2 da Lei 1/2016, do 18 de xaneiro, de transparencia e bo goberno impón a cada consellería ou entidade da Xunta de Galicia a obriga de remitir no <em>Diario Oficial de Galicia</em>, dentro dos vinte primeiros días dos meses de xaneiro, maio e setembro de cada ano, unha relación dos convenios de colaboración subscritos referida ao cuadrimestre anterior.</p>
    <p>En consecuencia, e para darlle cumprimento a esa obriga,</p>
    <h2>DISPOÑO</h2>
    <p>Artigo 1. Darlle publicidade á relación dos convenios subscritos polo Instituto Galego da Vivenda e Solo (IGVS) no primeiro cuadrimestre do ano 2023, que se incorpora como anexo a esta resolución.</p>
    <p>Santiago de Compostela, 9 de maio de 2023</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>
    <h2>ANEXO</h2>
    <h2>Convenios de colaboración subscritos polo Instituto Galego da Vivenda e Solo<br>no primeiro cuadrimestre do ano 2023</h2>
    <table>
     <thead>
      <tr>
       <td>Título do convenio</td>
       <td>Obxecto do convenio</td>
       <td>Importe achegado<br>polo IGVS</td>
       <td>Data de<br>sinatura</td>
      </tr>
     </thead>
     <tbody>
      <tr>
       <td>Convenio de colaboración entre o Instituto Galego da Vivenda e Solo, a Axencia Galega de Infraestruturas, a Federación Galega da Construción e o Instituto Tecnolóxico de Galicia para a implementación, revisión e actualización da base de datos da construción no período 2023-2026.</td>
       <td>Establecer as condicións de colaboración entre as partes asinantes, o IGVS, a AXI, a FGC e o ITG, para a integración na BDCG do banco de datos da AXI, así como a súa ampliación, revisión e actualización periódica dos seus prezos e produtos de construción, o que servirá de base para introducir ou modificar partidas ou materiais na citada BDCG.</td>
       <td>2023 : 79.557,50 €
        2024: 49.912,50 €
        2025: 49.912,50 €
        2026: 49.912,50 €</td>
       <td>18.1.2023</td>
      </tr>
      <tr>
       <td>Convenio de colaboración entre o Instituto Galego da Vivenda e Solo e o Consello da Avogacía galega para prestar un servizo de asesoramento e orientación xurídica en materia de vivenda.</td>
       <td>Regular a colaboración entre o IGVS e o CAG para os fins de crear os canles de información necesarios para procurar que persoas en situación de desamparo non perdan a súa vivenda habitual ou, no seu caso, poidan collerse aos programas existentes en materia de acceso á vivenda, así como para posibilitar que as persoas físicas propietarias ou usufrutuarias de vivendas que sexan ocupadas ilegalmente saiban como actuar nestas situacións.</td>
       <td>2023: 50.000,00 €</td>
       <td>1.2.2023</td>
      </tr>
      <tr>
       <td>Addenda para a segunda prórroga do convenio de colaboración entre o Instituto Galego da Vivenda e Solo e a entidade Abanca Corporación Bancaria, S.A. para facilitar a permanencia nas súas vivendas das persoas afectadas por execucións hipotecarias, por desafiuzamentos por impago de rendas e en virtude doutras políticas sociais en materia de vivenda.</td>
       <td>Prorrogar a vixencia do Convenio de colaboración subscrito entre o IGVS e Abanca para facilitar a permanencia nas súas vivendas das persoas afectadas por execucións hipotecarias, por desafiuzamentos por impago de rendas e en virtude doutras políticas sociais en materia de vivenda, ata o día 5 de abril de 2024.</td>
       <td>2023: 72.000,00 €</td>
       <td>22.3.2023</td>
      </tr>
      <tr>
       <td>Addenda para a modificación do acordo da Comisión bilateral o 26 do outubro de 2018, relativo á área de rexeneración e renovación urbana núcleo urbano de Quiroga (Lugo). Comunidade Autónoma de Galicia. Plan estatal de vivenda 2018-2021.</td>
       <td>Modificar o número de vivendas obxecto de rehabilitación e de edificación, así como a redistribución do custo e do financiamento inicialmente previstos, sen que supoña ningún incremento dos importes iniciais, na forma que se detalla a continuación: rehabilitación 20+3 =23.</td>
       <td>Sen achega</td>
       <td>24.3.2023</td>
      </tr>
      <tr>
       <td>Addenda para a modificación dos acordos da Comisión bilateral relativos ás áreas de rexeneración e renovación urbanas de Santiago de Compostela Comunidade Autónoma de Galicia. Plan estatal de vivenda 2018-2021.</td>
       <td>Modificar o número de vivendas obxecto de rehabilitación, sen que supoña ningún incremento dos importes iniciais: 654.</td>
       <td>Sen achega</td>
       <td>24.3.2023</td>
      </tr>
      <tr>
       <td>Convenio entre a Xunta de Galicia e Banca Corporación Bancaria, S.A. para a concesión de avais ao abeiro do Programa avais para a mocidade.</td>
       <td>Establecer os termos e condicións da colaboración entre o IGVS e a entidade financeira para o desenvolvemento do programa de avais para a mocidade.</td>
       <td>2023: 5.000.0000,00 €</td>
       <td>28.4.2023</td>
      </tr>
      <tr>
       <td>Convenio entre a Xunta de Galicia e Caixa Rural Galega, Sociedade Cooperativa de crédito limitada galega, para a concesión de avais ao abeiro do Programa avais para a mocidade.</td>
       <td>Establecer os termos e condicións da colaboración entre o IGVS e a entidade financeira para o desenvolvemento do programa de avais para a mocidade.</td>
       <td>2023: 5.000.0000,00 €</td>
       <td>28.4.2023</td>
      </tr>
     </tbody>
    </table>

