---
date: '2023-05-22'
id: V0653-260423-0004
page: 31039
number: 95
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 24 de abril de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello da Coruña (expediente IN407A 2022/169-1).
range: Acordo
url: >-
  https://www.xunta.gal/dog/Publicados/2023/20230522/AnuncioV0653-260423-0004_gl.html
---
<p>Expediente: IN407A 2022/169-1.</p>
    <p>Solicitante/promotora: UFD Distribución Electricidad, S.A.</p>
    <p>Denominación: regulamentación LMT GRN-716, apoio ADNW1JUH//D1-1.</p>
    <p>Concello: A Coruña.</p>
    <p>1. Características técnicas:</p>
    <p>Modificación, sen alterar a súa actual traza, do treito da liña GRN-716 de 122,6 metros de lonxitude en condutores tipo LA-80 Pigeon e LA-30, comprendido entre os seus apoios núm. D1 (matrícula: ADOWFW70) metálico de celosía tipo AM-FL-C-9000/18-D15-CAIII e núm. D1-2-CT (matrícula: ADOA0MPB) de formigón tipo AM-AG-HV-1000/12 no que se atopa emprazado o CT intemperie As Rañas (matrícula: 15ABM3), consistente en:</p>
    <p>– Desconexión e desmontaxe do condutor tipo LA-80 Pigeon, no treito da liña GRN-716 autorizado no expediente 10.072, de 104,1 metros de lonxitude, comprendido entre os actuais apoios núm. D1 e núm. D1-1 (matrícula: ADNW1JUH) de formigón.</p>
    <p>– Desconexión e desmontaxe do condutor tipo LA-80 Pigeon, no treito da liña GRN-716 autorizado no expediente 10.072 que se atopa fora de servizo, de 76,9 metros de lonxitude, comprendido entre os actuais apoios núm. D1-1 (matrícula: ADNW1JUH) de formigón e un apoio metálico de celosía.</p>
    <p>– Desconexión e desmontaxe do condutor tipo LA-30, no treito da liña GRN-716 autorizado no expediente 34.069, de 18,5 metros de lonxitude, comprendido entre os actuais apoios núm. D1-1 e núm. D1-2-CT.</p>
    <p>– Modificación do apoio núm. D1-2-CT consistente na substitución da cruceta actual por unha nova cruceta tipo CR1 e a desmontaxe dos elementos de protección e manobra tipo XS e da cruceta na que se atopa instalado o xogo de pararraios autoválvulas.</p>
    <p>– Substitución, respectando o seu actual emprazamento na parcela con referencia catastral 15900A012000070000YF cun lixeiro desprazamento cara ao apoio núm. D1, do apoio núm. D1-1, polo novo apoio metálico de celosía tipo AC-C-3000/14-H35-CAIII-(CD-CAIII) en que se proxecta a reinstalación dos elementos de protección e manobra antes retirados do apoio núm. D1-2-CT.</p>
    <p>– Instalación de novo condutor tipo LA-56, no treito da LMT GRN-716 de 122,6 metros de lonxitude comprendido entre o apoio núm. D1 existente e o apoio núm. D1-2-CT modificado.</p>
    <p>– Relocalización do CT As Rañas no apoio núm. D1-2-CT modificado.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de marzo).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta ao presente este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña, (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica, e de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte.</p>
    <p>A Coruña, 24 de abril de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>Relación de bens e dereitos afectados</h3>
    <p>Denominación: regulamentación LMT GRN-716, apoio ADNW1JUH//D1-1.</p>
    <p>Concello: A Coruña.</p>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio<br>(LMT, CT e/ou apoios)</td>
       <td colspan="2">LMT aérea-voo
        (servidume de paso de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>Núm. do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>Erminda Pardo
        Fernández</td>
       <td>15900A012000070000YF
        Polígono 12, parcela 7</td>
       <td>Agra das Rañas de Arriba</td>
       <td>Novo apoio núm. D1-1</td>
       <td>2</td>
       <td></td>
       <td></td>
       <td>Rústico</td>
      </tr>
     </tbody>
    </table>

