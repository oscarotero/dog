---
date: '2023-08-14'
id: G0691-020823-0001
page: 48494
number: 154
agency: 'Vicepresidencia Segunda e Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 2 de agosto de 2023, da Dirección Xeral de Patrimonio Natural, polo
  que se someten a información pública as solicitudes de inclusión dunha árbore
  e varias formacións no Catálogo galego de árbores senlleiras.
range: Anuncio
url: >-
  https://www.xunta.gal/dog/Publicados/2023/20230814/AnuncioG0691-020823-0001_gl.html
---
<p>O artigo 4 do Decreto 67/2007, do 22 de marzo, polo que se regula o Catálogo galego de árbores senlleiras, establece o procedemento de catalogación e descatalogación de exemplares e formacións.</p>
    <p>As seguintes solicitudes de inclusión dunha árbore e varias formacións no Catálogo galego de árbores senlleiras foi realizada polas persoas interesadas de acordo a ese procedemento:</p>
    <p>Rexistro de entrada: 2023/1782772.</p>
    <p>Data: 16.6.2023.</p>
    <p>Solicitante: Instituto Galego da Calidade Alimentaria.</p>
    <p>Especie: formación de <em>Cupressus macrocarpa; Hartw</em>.</p>
    <p>Localidade: Vilaframil.</p>
    <p>Concello: Ribadeo.</p>
    <p>Provincia: Lugo.</p>
    <p>Rexistro de entrada: 2023/1878083.</p>
    <p>Data: 26.6.2023.</p>
    <p>Solicitante: José Benito Cabana Rodríguez.</p>
    <p>Especie: formación de <em>Quercus robur; L.</em></p>
    <p>Localidade: Viladonga.</p>
    <p>Concello: Castro de Rei.</p>
    <p>Provincia: Lugo.</p>
    <p>Rexistro de entrada: 2023/2092121.</p>
    <p>Data: 18.7.2023.</p>
    <p>Solicitante: Ana María Lucía González Serón.</p>
    <p>Especie: formación de <em>Platanus hispanica Mill. ex Münchh</em>; <em>Laurus nobilis L </em>e<em> Populus nigra L.</em></p>
    <p>Localidade: Ares.</p>
    <p>Concello: Ares.</p>
    <p>Provincia: A Coruña.</p>
    <p>Rexistro de entrada: 2023/2121729.</p>
    <p>Data: 21.7.2023.</p>
    <p>Solicitante: Salvador Fernández de la Cigoña Fraga.</p>
    <p>Especie: <em>Eucalyptus globulus Labill. subsp. globulus.</em></p>
    <p>Localidade: A Ponte do Porco.</p>
    <p>Concello: Miño.</p>
    <p>Provincia: A Coruña.</p>
    <p>O artigo 4.4 do Decreto 67/2007, do 22 de marzo, establece que as solicitudes de catalogación ou descatalogación de exemplares e formacións, e a documentación presentada xunto a elas, someteranse ao trámite de información pública por un prazo de vinte días, para os efectos de que os interesados poidan presentar os documentos e xustificacións que consideren pertinentes.</p>
    <p>En consecuencia, ábrese un período de información pública das solicitudes de catalogación mencionadas neste anuncio, e a documentación presentada xunto a elas, durante un prazo de 20 días hábiles desde o día seguinte ao da publicación deste anuncio, coa finalidade de que aquelas persoas interesadas que se consideren directamente afectadas poidan remitir observacións e opinións por escrito, ou ben a través do enderezo de correo electrónico: dxpn.cmatv@xunta.gal, poñendo no asunto «Información pública árbores senlleiras».</p>
    <p>Durante o citado prazo, a documentación correspondente poderá ser examinada nos seguintes lugares:</p>
    <p>– Dirección Xeral de Patrimonio Natural da Vicepresidencia Segunda e Consellería de Medio Ambiente, Territorio e Vivenda, San Lázaro, s/n, 15781 Santiago de Compostela.</p>
    <p>– Xefatura Territorial da Vicepresidencia Segunda e Consellería de Medio Ambiente, Territorio e Vivenda de Lugo, rolda da Muralla, 70, 27071 Lugo.</p>
    <p>– Xefatura Territorial da Vicepresidencia Segunda e Consellería de Medio Ambiente, Territorio e Vivenda da Coruña r/ Vicente Ferrer, 2, 15071 A Coruña.</p>
    <p>Durante ese mesmo período poderase consultar na páxina web da Vicepresidencia Segunda e Consellería de Medio Ambiente, Territorio e Vivenda (https://cmatv.xunta.gal/seccion-organizacion/c/CMAOT_DX_Conservacion_Natureza?content=Direccion_Xeral_Conservacion_Natureza/Biodiversidade/seccion.html&amp;std=expedientes_senlleiras.html&amp;sub=Arbores_senlleiras/) a información dos expedientes que non se corresponda con datos de carácter persoal (Lei orgánica 3/2018, do 5 de decembro, de protección de datos persoais e garantía dos dereitos dixitais).</p>
    <p>Santiago de Compostela, 2 de agosto de 2023</p>
    <footer><p>Belén María do Campo Piñeiro<br>Directora xeral de Patrimonio Natural</p></footer>

