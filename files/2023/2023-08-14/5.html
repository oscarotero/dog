---
date: '2023-08-14'
id: C3K1-030823-0002
page: 48415
number: 154
agency: Consellería de Sanidade
section: III. Outras disposicións.
title: >-
  RESOLUCIÓN do 27 de xullo de 2023 pola que se dá publicidade da prórroga da
  vixencia do encargo á empresa pública Empresa de Transformación Agraria, S.A.,
  S.M.E., M.P. (Tragsa), como medio propio personificado, da execución da obra
  de reforma da zona de consultas externas do Hospital Comarcal de Valdeorras
  (Ourense).
range: Resolución
url: >-
  https://www.xunta.gal/dog/Publicados/2023/20230814/AnuncioC3K1-030823-0002_gl.html
---
<p>De conformidade co previsto no artigo 8 da Lei 19/2013, do 9 de setembro, de transparencia, acceso á información pública e bo goberno, e o artigo 16 da Lei 1/2016, do 18 de xaneiro, de transparencia e bo goberno, dáse publicidade da prórroga que presenta as seguintes características:</p>
    <p>I. Mediante a Resolución do 19 de xullo de 2022, do conselleiro de Sanidade e presidente do Servizo Galego de Saúde (DOG núm. 155, do 17 de agosto), encargouse á empresa pública Empresa de Transformación Agraria, S.A., S.M.E., M.P. (Tragsa), como medio propio personificado e servizo técnico, a execución da obra de reforma da zona de consultas externas do Hospital Comarcal de Valdeorras (Ourense).</p>
    <p>II. De conformidade co establecido na condición básica número 4. «Duración», o encargo tiña prevista unha vixencia de doce meses a partir da súa aprobación e poderán ser acordadas as prórrogas do prazo de execución que sexan necesarias sempre e cando estivesen xustificadas as causas do atraso e sen que supuxese en ningún caso incremento do importe total do encargo.</p>
    <p>III. Mediante o escrito do 5 de xullo de 2023, asinado polo representante de Tragsa e polos directores de obra e de execución, solicítase unha prórroga ata o vindeiro 31 de decembro de 2023, debido á necesidade de realizar unha modificación do proxecto inicial para implementar as modificacións necesarias para que a fase 1 e a fase 2 do encargo conten con instalacións de electricidade, iluminación, megafonía, climatización, detección de incendios, voz e datos que se axusten ás necesidades actuais do hospital e á normativa vixente, modificación que ineludiblemente alterou os prazos de execución das obras.</p>
    <p>IV. Á vista destas circunstancias, mediante a Resolución do 18 de xullo de 2023, prorrógase ata o vindeiro 31 de decembro de 2023 a vixencia do encargo á empresa pública Empresa de Transformación Agraria, S.A., S.M.E., M.P. (Tragsa), como medio propio personificado e servizo técnico, da execución da obra de reforma da zona de consultas externas do Hospital Comarcal de Valdeorras (Ourense), mantendo inalteradas o resto das condicións previstas para o encargo na Resolución do 19 de xullo de 2022.</p>
    <p>Santiago de Compostela, 27 de xullo de 2023</p>
    <footer><p>Julio García Comesaña<br>Conselleiro de Sanidade</p></footer>

