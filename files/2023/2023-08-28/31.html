---
date: '2023-08-28'
id: L255-030823-0001
page: 50889
number: 162
agency: Concello de Tui
section: VI. Anuncios. b) Administración local.
title: >-
  ANUNCIO da ampliación do prazo de información pública sobre o proxecto de
  modificación puntual do Plan xeral de ordenación municipal do Concello de Tui
  para a reforma urbanística de San Bartolomeu aprobado inicialmente.
range: Anuncio
url: >-
  https://www.xunta.gal/dog/Publicados/2023/20230828/AnuncioL255-030823-0001_gl.html
---
<p>Con data do 31 de xullo de 2023 o alcalde ditou o Decreto 2023-1008 que a seguir se transcribe:</p>
    <p>«O Pleno da Corporación municipal, na súa sesión ordinaria realizada o 27 de abril de 2023, acordou aprobar inicialmente a modificación puntual do Plan xeral de ordenación municipal (PXOM) para a reforma urbanística da zona de San Bartolomeu, e sometelo a información pública polo prazo de dous meses, de acordo co establecido na Lei 2/2016, do solo de Galicia, mediante a publicación nun dos xornais de maior difusión da provincia e no Diario Oficial de Galicia.</p>
    <p>O dito prazo de dous meses remata o 31 de xullo de 2023, dado que o último anuncio ao respecto foi publicado no Diario Oficial de Galicia núm. 102, do 31 de maio.</p>
    <p>Dado que o dito prazo é mínimo segundo a norma citada, sen prexuízo do prazo que resulta para os interesados que reciben a notificación regulamentaria persoal, e co fin de garantir na maior medida do posible o dereito dos cidadáns a formular alegacións.</p>
    <p>Á vista do anterior,</p>
    <h2>resolvo:</h2>
    <p>Primeiro. Ampliar en dous meses o período de información pública sobre a modificación puntual do PXOM para a reforma urbanística da zona de San Bartolomeu. Este prazo comezará a computar desde o día seguinte ao da súa publicación no Diario Oficial de Galicia.</p>
    <p>Segundo. Dar conta ao Pleno da Corporación desta resolución na seguinte sesión que teña lugar, para os efectos da súa ratificación.</p>
    <p>Terceiro. Publicar o anuncio da dita ampliación de prazo no Diario Oficial de Galicia e nun dos xornais de maior difusión na provincia».</p>
    <p>O expediente pódese consultar no Departamento de Urbanismo do Concello de Tui, en horario de atención o público (das 9.00 ás 14.00 horas), ou ben no Portal de transparencia do Concello de Tui, no enderezo https://concellotui.sedelectronica.gal/transparency/7d2503d4-5ab4-4fd3-91d3-8460ae5c60b5/</p>
    <p>Tui, 1 de agosto de 2023</p>
    <footer><p>Enrique Cabaleiro González<br>Alcalde</p></footer>

