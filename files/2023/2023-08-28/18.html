---
date: '2023-08-28'
id: G0692-030823-0016
page: 50848
number: 162
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 27 de xullo de 2023, da Xefatura Territorial de Pontevedra, pola
  que se conceden as autorizacións administrativas previa e de construción dunha
  instalación eléctrica no concello de Tomiño (expediente IN407A 2023/072-4).
range: Resolución
url: >-
  https://www.xunta.gal/dog/Publicados/2023/20230828/AnuncioG0692-030823-0016_gl.html
---
<p>Expediente: IN407A 2023/072-4.</p>
    <p>Promotora: UFD Distribución Electricidad, S.A.</p>
    <p>Denominación: LMTS, CT Paredes-Estás e CT Vidancelle-Estás.</p>
    <p>Concello: Tomiño.</p>
    <p>Feitos:</p>
    <p>Primeiro. O 10 de febreiro de 2023, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS, CT Paredes-Estás e CT Vidancelle-Estás.</p>
    <p>Examinado o proxecto de execución, conclúese que consiste no recuamento da liña de media tensión aérea (LMTA) e o centro de transformación intemperie (CTI) Estás (36AN20), mediante as seguintes actuacións previstas nos lugares de Paredes e Vidancelle, na parroquia de Estás, no concello de Tomiño (Pontevedra):</p>
    <p>• Desmontaxe do CTI Estás 36AN20 de 160 kVA e a instalación de dous centros de transformación: un de 250 kVA (CT Paredes-Estás) baixo envolvente prefabricada, manobra exterior, con dúas celas de liña e unha de protección, telecontrolado e telexestionado; outro de 160 kVA (CT Vidancelle-Estás) baixo envolvente prefabricada, de tipo rural fin de liña, manobra exterior, telecontrolado e telexestionado.</p>
    <p>• Desmantelamento de 638 metros de liña de media tensión aérea (LMTA) desde o apoio substituído ata o centro de transformación Estás.</p>
    <p>• Substitución do apoio de formigón 9UU07LP4//130-1 da LMTA ROS806 Tui 6 por un apoio C-1000-12 que estará provisto dun reconectador-seccionador telecontrolado e un paso aéreo subterráneo do cal partirá a liña de media tensión subterránea de 1134 metros proxectada.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Tomiño, a Confederación Hidrográfica Miño-Sil e o Servizo do Patrimonio Cultural. A empresa promotora manifestou a súa conformidade cos condicionados emitidos polo Concello de Tomiño e a Confederación Hidrográfica Miño-Sil.</p>
    <p>O Servizo do Patrimonio Cultural non emitiu o condicionado técnico, entendéndose en consecuencia a súa conformidade coa autorización de construción da dita infraestrutura eléctrica, consonte o disposto no artigo 131 do Real decreto 1955/2000, do 1 de decembro, sen prexuízo da autorización que lle corresponda outorgar.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>• Substitución do apoio 9UU07LP4//130-1 da LMTA ROS806, Tui 6, por un C-1000/12, no cal se instala un reconectador e un paso aéreo subterráneo.</p>
    <p>• LMTS a 20 kV, con condutor RHZ1, en dúas actuacións. A primeira é de 306 metros, con orixe no paso aéreo subterráneo no apoio C-1000/12 e final no centro de transformación proxectado Paredes-Estás. A segunda é de 828 metros, con orixe no centro de transformación proxectado Paredes-Estás e final no centro de transformación proxectado Vidancelle-Estás. </p>
    <p>• Centro de transformación Paredes-Estás, a 250 kVA con RT 20 kV/400, situado na parcela con referencia catastral 36054A101000540000SZA, en Paredes. </p>
    <p>• Centro de transformación Vidancelle-Estás, a 160 kVA con RT 20 kV/400, situado na parcela con referencia catastral 36054C504006400000DF en Vidancelle. </p>
    <p>• Retirada do centro de transformación intemperie Estás 36AN20. </p>
    <p>A instalación está situada nos lugares Paredes e Vidancelle, na parroquia de Estás, no municipio de Tomiño (Pontevedra).</p>
    <p>Consonte o indicado,</p>
    <h2>RESOLVO:</h2>
    <p>Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS, CT Paredes-Estás e CT Vidancelle-Estás, expediente IN407A 2023/072-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 27 de xullo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

