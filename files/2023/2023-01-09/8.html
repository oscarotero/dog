---
date: '2023-01-09'
id: G0655-211222-0002
page: 2487
number: 5
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 20 de decembro de 2022 pola que se modifica o anexo III da Orde do 20
  de novembro de 2019 pola que se dá publicidade ás titulacións que permiten a
  incorporación ás listas de aspirantes a desempeñar postos docentes en réxime
  de interinidades e substitucións dos corpos de mestres, de profesores de
  ensino secundario, de profesores técnicos de formación profesional e de
  profesores de escolas oficiais de idiomas que imparten as ensinanzas reguladas
  na Lei orgánica 2/2006, do 3 de maio, de educación, en centros docentes desta
  consellería.
range: Orde
url: >-
  https://www.xunta.gal/dog/Publicados/2023/20230109/AnuncioG0655-211222-0002_gl.html
---
<p>Mediante a Orde do 20 de novembro de 2019 deuse publicidade ás titulacións que permiten a incorporación ás listas de aspirantes a desempeñar postos docentes en réxime de interinidades e substitucións dos corpos de mestres, de profesores de ensino secundario, de profesores técnicos de formación profesional e de profesores de escolas oficiais de idiomas que imparten as ensinanzas reguladas na Lei orgánica 2/2006, do 3 de maio, de educación, en centros docentes desta consellería (DOG núm. 235, do 11 de decembro).</p>
    <p>A Orde de 10 de febreiro de 2022 (DOG núm. 35, do 21 de febreiro) modifica o anexo II da Orde do 20 de novembro de 2019 no que se refire á especialidade de Física e Química do corpo de profesores de ensino secundario para incluír a titulación de Enxeñaría de Minas como unha das titulacións que permiten a incorporación ás listas desta especialidade en execución da sentenza firme ditada no procedemento ordinario 322/2020 pola Sala do Contencioso-Administrativo, Sección 1ª, do Tribunal Superior de Xustiza de Galicia.</p>
    <p>Así mesmo, incluíronse os títulos de grao correspondentes á dita titulación entre os que figuraban as titulacións de grao en Enxeñaría da Tecnoloxía de Minas e Enerxía, Enxeñaría de Recursos Enerxéticos e Mineiros, Enxeñaría de Recursos Mineiros e Enerxéticos, Enxeñaría de Tecnoloxía de Minas e Enerxía, Enxeñaría dos Recursos Mineiros e Enerxéticos, Enxeñaría en Recursos Enerxéticos e Mineiros e Enxeñaría Mineira e Enerxética.</p>
    <p>Pola súa vez, a Orde do 8 de xuño de 2022 (DOG núm. 119, do 22 de xuño) modifica o anexo II da Orde do 20 de novembro de 2019 para incorporar a titulación de grao en Enxeñaría da Enerxía na especialidade de Física e Química do corpo de profesores de ensino secundario.</p>
    <p>Así mesmo, analizada a titulación de diplomatura en Óptica e Optometría e o grao en Óptica e Optometría, procede incluír as ditas titulacións, a teor da formación que acreditan, na especialidade de Procedementos de Diagnóstico Clínico e Ortoprotésico (591219) no anexo III da Orde do 20 de novembro de 2019.</p>
    <p>Na súa virtude, esta Consellería de Cultura, Educación, Formación Profesional e Universidades</p>
    <h2>ACORDA:</h2>
    <p>Primeiro. Modificar o anexo III da Orde do 20 de novembro de 2019 (DOG núm. 235, do 11 de decembro) pola que se dá publicidade ás titulacións que permiten a incorporación ás listas de aspirantes a desempeñar postos docentes en réxime de interinidades e substitucións dos corpos de mestres, de profesores de ensino secundario, de profesores técnicos de formación profesional e de profesores de escolas oficiais de idiomas que imparten as ensinanzas reguladas na Lei orgánica 2/2006, do 3 de maio, de educación, en centros docentes da Consellería de Cultura, Educación, Formación Profesional e Universidades, no que se refire á especialidade 591219: Procedementos de Diagnóstico Clínico e Ortoprotésico, que queda redactado como segue:</p>
    <table>
     <tbody>
      <tr>
       <td rowspan="13">591219-Procedementos de Diagnóstico Clínico e Ortoprotésico</td>
       <td rowspan="13">Titulacións</td>
       <td rowspan="10">Licenciatura:</td>
       <td>Bioloxía</td>
      </tr>
      <tr>
       <td>Bioquímica</td>
      </tr>
      <tr>
       <td>Biotecnoloxía</td>
      </tr>
      <tr>
       <td>Ciencia e Tecnoloxía dos Alimentos</td>
      </tr>
      <tr>
       <td>Ciencias Ambientais</td>
      </tr>
      <tr>
       <td>Farmacia</td>
      </tr>
      <tr>
       <td>Medicina</td>
      </tr>
      <tr>
       <td>Odontoloxía</td>
      </tr>
      <tr>
       <td>Química</td>
      </tr>
      <tr>
       <td>Veterinaria</td>
      </tr>
      <tr>
       <td rowspan="4">Diplomatura:</td>
       <td>Enfermaría</td>
      </tr>
      <tr>
       <td>Fisioterapia</td>
      </tr>
      <tr>
       <td>Óptica e Optometría</td>
      </tr>
      <tr>
       <td>Terapia Ocupacional</td>
      </tr>
     </tbody>
    </table>
    <table>
     <tbody>
      <tr>
       <td rowspan="29"></td>
       <td rowspan="29"></td>
       <td rowspan="29">Grao:</td>
       <td>Bioloxía</td>
      </tr>
      <tr>
       <td>Bioloxía Ambiental</td>
      </tr>
      <tr>
       <td>Bioloxía Humana</td>
      </tr>
      <tr>
       <td>Bioloxía Sanitaria</td>
      </tr>
      <tr>
       <td>Biomedicina</td>
      </tr>
      <tr>
       <td>Biomedicina Básica e Experimental</td>
      </tr>
      <tr>
       <td>Bioquímica</td>
      </tr>
      <tr>
       <td>Bioquímica e Bioloxía Molecular</td>
      </tr>
      <tr>
       <td>Bioquímica e Ciencias Biomédicas</td>
      </tr>
      <tr>
       <td>Biotecnoloxía</td>
      </tr>
      <tr>
       <td>Ciencia e Tecnoloxía dos Alimentos</td>
      </tr>
      <tr>
       <td>Ciencias Ambientais</td>
      </tr>
      <tr>
       <td>Ciencias Biomédicas</td>
      </tr>
      <tr>
       <td>Ciencias da Alimentación</td>
      </tr>
      <tr>
       <td>Enfermaría</td>
      </tr>
      <tr>
       <td>Enxeñaría Biomédica</td>
      </tr>
      <tr>
       <td>Enxeñaría da Saúde</td>
      </tr>
      <tr>
       <td>Enxeñaría de Procesos Químicos Industriais</td>
      </tr>
      <tr>
       <td>Enxeñaría de Sistemas Biolóxicos</td>
      </tr>
      <tr>
       <td>Farmacia</td>
      </tr>
      <tr>
       <td>Fisioterapia</td>
      </tr>
      <tr>
       <td>Medicina</td>
      </tr>
      <tr>
       <td>Microbioloxía</td>
      </tr>
      <tr>
       <td>Nutrición Humana e Dietética</td>
      </tr>
      <tr>
       <td>Odontoloxía</td>
      </tr>
      <tr>
       <td>Óptica e optometría</td>
      </tr>
      <tr>
       <td>Química</td>
      </tr>
      <tr>
       <td>Terapia Ocupacional</td>
      </tr>
      <tr>
       <td>Veterinaria</td>
      </tr>
      <tr>
       <td>Xenética</td>
      </tr>
     </tbody>
    </table>
    <p>Segundo. A persoa titular da Dirección Xeral de Centros e Recursos Humanos adoptará todas as medidas que sexan precisas para o desenvolvemento desta orde.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 20 de decembro de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

