---
date: '2023-01-09'
id: G0655-211222-0006
page: 2484
number: 5
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 20 de decembro de 2022 pola que se modifica a autorización do Centro
  Privado Montegrande, da Coruña.
range: Orde
url: >-
  https://www.xunta.gal/dog/Publicados/2023/20230109/AnuncioG0655-211222-0006_gl.html
---
<p>A persoa representante da titularidade do Centro Privado (CPR) Montegrande, da Coruña, solicita a autorización de 1 unidade de educación especial.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización para unha unidade de educación especial, quedando o centro configurado como se detalla a seguir:</p>
    <p>Denominación xenérica: centro privado (CPR).</p>
    <p>Denominación específica: Montegrande.</p>
    <p>Código do centro: 15022000.</p>
    <p>Enderezo: avenida Nova York, 162.</p>
    <p>Código postal: 15008.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Colegio Montegrande, S.L.</p>
    <p>Composición resultante:</p>
    <p>a) Educación infantil: 3 unidades.</p>
    <p>b) Educación primaria: 6 unidades.</p>
    <p>c) Educación secundaria obrigatoria: 4 unidades.</p>
    <p>d) Bacharelato: 4 unidades, das modalidades de Ciencias da natureza e da saúde, e Humanidades e ciencias sociais.</p>
    <p>e) Educación especial: 1 unidade.</p>
    <p>f) Formación profesional:</p>
    <p>Ciclos formativos de grao superior (CS):</p>
    <p>• 1 CS Asistencia á dirección (2 unidades para 30 alumnos/as cada unha).</p>
    <p>• 1 CS Administración de sistemas informáticos en rede (2 unidades para 30 alumnos/as cada unha).</p>
    <p>• 1 CS Saúde ambiental (2 unidades para 30 alumnos/as cada unha).</p>
    <p>• 1 CS Integración social (2 unidades para 30 alumnos/as cada unha).</p>
    <p>g) Educación para persoas adultas: ensinanzas básicas iniciais.</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Revisión da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando se teña que modificar calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 20 de decembro de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

