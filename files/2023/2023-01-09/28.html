---
date: '2023-01-09'
id: G2017-231222-0001
page: 2559
number: 5
agency: Universidade da Coruña
section: IV. Oposicións e concursos.
title: >-
  ANUNCIO do 23 de decembro de 2022 polo que se dá publicidade á resolución da
  mesma data pola que se convocan a concurso público prazas de profesor
  contratado doutor.
range: Anuncio
url: >-
  https://www.xunta.gal/dog/Publicados/2023/20230109/AnuncioG2017-231222-0001_gl.html
---
<p>Publicada a oferta de emprego público de 2021, por Resolución do 16 de marzo de 2021 (DOG do 26 de marzo) e a oferta de emprego público para o ano 2022, por Resolución do 10 de marzo de 2022 (DOG do 21 de marzo), de conformidade co disposto na Lei orgánica 6/2001, do 21 de decembro (BOE do 24 de decembro), de universidades, modificada pola Lei orgánica 4/2007, do 12 de abril (BOE do 13 de abril); na Lei 39/2015, do 1 de outubro (BOE do 2 de outubro), do procedemento administrativo común das administracións públicas; no Decreto 266/2002, do 6 de setembro (DOG do 17 de setembro), da Xunta de Galicia, sobre contratación de profesorado universitario; nos estatutos da Universidade da Coruña, aprobados polo Decreto 101/2004, do 13 de maio (DOG do 26 de maio), da Xunta de Galicia, e modificados polo Decreto 194/2007, do 11 de outubro (DOG do 17 de outubro); na normativa pola que se regula o procedemento para a selección de profesorado contratado doutor, aprobada polo Consello de Goberno na sesión do 30 de abril de 2014; esta reitoría fai público que, por Resolución do 23 de decembro de 2022, se convoca un concurso para a provisión das seguintes prazas de profesorado contratado doutor:</p>
    <p>• Oferta de emprego público do ano 2021: 1 praza.</p>
    <p>• Oferta de emprego público do ano 2022: 1 praza.</p>
    <p>A información completa (bases da convocatoria, modelo de solicitude etc.) pode consultarse no taboleiro electrónico oficial da UDC e na páxina web: http://www.udc.es/pdi/concursos/concursos_contratacion/ </p>
    <p>O prazo de presentación de solicitudes é de dez (10) días hábiles, contados desde o día seguinte ao da publicación deste anuncio no <em>Diario Oficial de Galicia</em>. </p>
    <p>A Coruña, 23 de decembro de 2022</p>
    <footer><p>O reitor<br>P.D. (Resolución do 14.1.2020)<br>Alberto Valderruten Vidal<br>Vicerreitor de Profesorado e Planificación Docente</p></footer>

