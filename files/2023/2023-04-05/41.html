---
date: '2023-04-05'
id: G0532-220323-0002
page: 22523
number: 67
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 21 de marzo de 2023, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  solicitude de autorización ambiental integrada e o estudo de impacto ambiental
  para unha planta de produción de hidróxeno verde denominada Green H2
  Langosteira, situada no porto exterior da Coruña, concello de Arteixo (A
  Coruña). Titular: Enerfín Renovables VI, S.L.U. (expediente 2022-IPPC-I-104).
range: Anuncio
url: >-
  https://www.xunta.gal/dog/Publicados/2023/20230405/AnuncioG0532-220323-0002_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais en Galicia (BOE núm. 273, do 10 de novembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a documentación correspondente á solicitude de autorización ambiental integrada e ao estudo de impacto ambiental da planta de produción de hidróxeno verde presentada por Enerfín Renovables VI, S.L.U., co fin de que calquera persoa interesada poida consultala e, de ser o caso, formular dentro do dito prazo as alegacións, suxestións ou observacións que considere convenientes. </p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático; Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 21 de marzo de 2023</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO </h2>
    <p>Expediente: 2022-IPPC-I-104.</p>
    <p>Titular: Enerfín Renovables VI, S.L.U.</p>
    <p>NIF: B42816629.</p>
    <p>Domicilio social: rúa Arturo Soria, 343, andar 9, 28033 Madrid.</p>
    <p>Localización da instalación: porto exterior da Coruña, avenida Punta Langosteira, s/n, 15141 Arteixo (A Coruña).</p>
    <p>Actividade: produción de hidróxeno verde.</p>
    <p>Categoría principal da actividade: categoría 4.2.a) do anexo I do Real decreto lexislativo 1/2016, do 16 de decembro.</p>
    <p>Descrición do proceso: obterase hidróxeno mediante electrólise da auga nun electrolizador de 1 MW. A subministración da auga potable realizarase desde a rede de distribución do porto exterior da Coruña. A enerxía eléctrica subministrarase desde un parque eólico situado no porto.</p>
    <p>Verteduras: os efluentes de augas residuais son enviados a un depósito estanco e xestionados mediante xestor autorizado. As augas sanitarias son conducidas a unha fosa séptica estanca. As augas pluviais son enviadas á rede de pluviais do porto.</p>

