---
date: '2023-04-05'
id: V0653-150323-0007
page: 22499
number: 67
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 8 de marzo de 2023, da Xefatura Territorial de Ourense, polo que se
  someten a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica nos concellos de Montederramo e Xunqueira de Espadanedo (expediente
  IN407A 2023/017-3).
range: Acordo
url: >-
  https://www.xunta.gal/dog/Publicados/2023/20230405/AnuncioV0653-150323-0007_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, nº 77, 28033 Madrid.</p>
    <p>Denominación: peche de LMTA REG803 e REG804 en CT 32C547.</p>
    <p>Situación: concellos de Montederramo e Xunqueira de Espadanedo.</p>
    <p>Características principais recollidas no proxecto:</p>
    <p>• LMTA, a 20 kV, de 1634 m de lonxitude, dobre circuíto, en condutor LA-110, con orixe no apoio proxectado núm. D93 da LMTA REG803/REG804 e final no apoio proxectado núm. 108 da LMTA REG803/REG804.</p>
    <p>• LMTS, a 20 kV, de 1.100 m de lonxitude, dobre circuíto, en condutor RHZ1-2OL 12/20 kV 3×(1×240), con orixe no dobre paso A/S que se realizará no apoio proxectado núm. 108 da LMTA REG803/REG804 e final no centro de transformación existente CT32C547-Xunqueira de Espadanedo.</p>
    <p>Adecuación do centro de transformación existente CT32C547-Xunqueira de Espadanedo, coa instalación de catro celas de liña, unha cela de acoplamento e unha cela de protección do transformador.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación, para os efectos da expropiación forzosa, dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro técnico industrial Antonio Javier Sabín Vázquez, colexiado núm. 2.233 do Coeticor, o 9.10.2022.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Os planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderá examinarse nesta Xefatura Territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez, nº 1, 32003 Ourense, e na seguinte ligazón web da consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 8 de marzo de 2023</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h2>Relación de bens e de dereitos afectados</h2>
    <p>Núm. de expediente: IN407A 2023/017-3.</p>
    <p>Situación: concellos de Montederramo e Xunqueira de Espadanedo.</p>
    <p>Denominación: peche de LMTA REG803 e REG804 en CT 32C547.</p>
    <p>Predio núm. en proxecto: 2; referencia catastral: 32050A008000510000LU.</p>
    <p>Lugar: Aradas.</p>
    <p>Cultivo: prado.</p>
    <p>Titular: Antonio Gómez García.</p>
    <p>Afeccións: ocupación de 963 m2 de servidume de voo.</p>
    <p>Predio núm. en proxecto: 4; referencia catastral: 32038A038000110000KQ.</p>
    <p>Lugar: Derroxas.</p>
    <p>Cultivo: prado.</p>
    <p>Titular: Amable Méndez Gómez.</p>
    <p>Afeccións: apoio/CT: ocupación de 2 m2 para o apoio núm. 95.</p>
    <p>Predio núm. en proxecto: 5; referencia catastral: 32038A038000100000KG.</p>
    <p>Lugar: Penedo do Lobo.</p>
    <p>Cultivo: monte baixo.</p>
    <p>Titular: Sergio Fernández Ferreiro.</p>
    <p>Afeccións: apoio/CT: ocupación de 2 m2 para o apoio núm. 96.</p>
    <p>Predio núm. en proxecto: 8; referencia catastral: 32038A036000440000KE.</p>
    <p>Lugar: Pena da Malla.</p>
    <p>Cultivo: monte baixo.</p>
    <p>Titular: descoñecido.</p>
    <p>Afeccións: apoio/CT: ocupación de 6 m2 para os apoios núm. 100, 101 e 102.</p>

