---
date: '2023-04-05'
id: V0653-150323-0005
page: 22505
number: 67
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 8 de marzo de 2023, da Xefatura Territorial de Ourense, polo que se
  somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Bande (expediente IN407A 2023/036-3).
range: Acordo
url: >-
  https://www.xunta.gal/dog/Publicados/2023/20230405/AnuncioV0653-150323-0005_gl.html
---
<p>En cumprimento do disposto na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, nº 77, 28033 Madrid.</p>
    <p>Denominación: cambio de sección de tramos en RHV-70.</p>
    <p>Situación: lugar de Bande, concello de Bande.</p>
    <p>Características principais recollidas no proxecto:</p>
    <p>• Desmontaxe do treito da LMT aérea CCH802 Celanova 2 entre o apoio existente núm. B4PLG64D//128, do tipo HVH, e o centro de seccionamento existente núm. 32CQ06.</p>
    <p>• LMT soterrada, a 20 kV, de 145 m de lonxitude, en condutor RHZ1-2OL 12/20 kV 1×240 mm2 Al, con orixe no paso A/S proxectado no apoio proxectado núm. B4PLG64D//128, de celosía metálica, do tipo C-14/7000, da LMTA CCH802 Celanova 2 e remate no centro de seccionamento existente número 32CQ06.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro técnico industrial Tito Arias Santos, colexiado núm. LE-1010 do COIILE, o 2 de setembro de 2022.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Os planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar nesta Xefatura Territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez, núm. 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 8 de marzo de 2023 </p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Nº de expediente: IN407A 2023/036-3.</p>
    <p>Situación: concello de Bande.</p>
    <p>Denominación: cambio de sección de tramos en RHV-70.</p>
    <p>Predio núm. en proxecto: 1; referencia catastral: 32007A007000020000XI.</p>
    <p>Lugar: Outeiro.</p>
    <p>Cultivo: labradío.</p>
    <p>Titular: David Álvarez López.</p>
    <p>Afeccións: apoio/CT: ocupación de 2 m2 para o apoio núm. 128.</p>

