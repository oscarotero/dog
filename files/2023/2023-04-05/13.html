---
date: '2023-04-05'
id: G2017-220323-0002
page: 22411
number: 67
agency: Universidade da Coruña
section: III. Outras disposicións.
title: >-
  RESOLUCIÓN do 16 de marzo de 2023 pola que se publica a modificación do plan
  de estudos do máster universitario en Bioinformática para Ciencias da Saúde.
range: Resolución
url: >-
  https://www.xunta.gal/dog/Publicados/2023/20230405/AnuncioG2017-220323-0002_gl.html
---
<p>O Acordo do Consello de Ministros do 7 de outubro de 2016, publicado mediante Resolución da Secretaría Xeral de Universidades do 14 de outubro de 2016 no Boletín Oficial del Estado (BOE) do 26 de outubro, establece o carácter oficial do título de máster universitario en Bioinformática para Ciencias da Saúde pola Universidade da Coruña.</p>
    <p>O plan de estudos do título de máster universitario en Bioinformática para Ciencias da Saúde pola Universidade da Coruña foi publicado pola Resolución do 30 de abril de 2018 no BOE do 22 de maio. </p>
    <p>A Universidade da Coruña presentou unha solicitude de modificación do plan de estudos do máster universitario en Bioinformática para Ciencias da Saúde que obtivo o informe favorable da Axencia para a Calidade do Sistema Universitario de Galicia (ACSUG) o día 29 de xullo de 2022, de acordo cos artigos 32 e 33 do Real decreto 822/2021, do 28 de setembro, polo que se establece a organización das ensinanzas universitarias e do procedemento de aseguramento da súa calidade.</p>
    <p>Polo exposto, </p>
    <h2>RESOLVO:</h2>
    <p>Publicar o plan de estudos conducente á obtención do título de máster universitario en Bioinformática para Ciencias da Saúde pola Universidade da Coruña coas modificacións aprobadas, que se estrutura segundo consta no anexo e con efectos desde o curso académico 2022/23.</p>
    <p>A Coruña, 16 de marzo de 2023</p>
    <footer><p>Julio E. Abalde Alonso<br>Reitor da Universidade da Coruña</p></footer>
    <h2>ANEXO</h2>
    <h2>Plan de estudos conducente á obtención do título de máster universitario<br>en Bioinformática para Ciencias da Saúde pola Universidade da Coruña</h2>
    <p>Código RUCT: 4315703.</p>
    <p>Plan de estudos que se inicia no curso 2022/23 por modificación do plan anterior.</p>
    <p>Estrutura das ensinanzas (Real decreto 1393/2007, anexo I, punto 5.1).</p>
    <p>1. Rama de coñecemento á que se adscribe o título: Enxeñaría e Arquitectura.</p>
    <p>2. Distribución do plan de estudos en créditos ECTS, por tipo de materia:</p>
    <table>
     <tbody>
      <tr>
       <td>Tipo de materia</td>
       <td>Créditos ECTS</td>
      </tr>
      <tr>
       <td rowspan="2">Obrigatorias (OB)……..….……………...…
        Optativas (OP)…..……….…………………
        Traballo fin de máster (TFM)…….……......
        Total………………………………………….</td>
       <td>48
        30
        12</td>
      </tr>
      <tr>
       <td>90</td>
      </tr>
     </tbody>
    </table>
    <p>3. Contido do plan de estudos.</p>
    <p>3.1. Contido do plan de estudos.</p>
    <p>Primeiro curso.</p>
    <table>
     <tbody>
      <tr>
       <td>Módulo</td>
       <td>Materia</td>
       <td>Carácter</td>
       <td>Créditos ECTS</td>
      </tr>
      <tr>
       <td rowspan="6">Optativas en Función do Título de Acceso</td>
       <td>Introdución á programación</td>
       <td>OP</td>
       <td>6</td>
      </tr>
      <tr>
       <td>Introdución ás bases de datos</td>
       <td>OP</td>
       <td>6</td>
      </tr>
      <tr>
       <td>Fundamentos de intelixencia artificial</td>
       <td>OP</td>
       <td>6</td>
      </tr>
      <tr>
       <td>Introdución á bioloxía molecular</td>
       <td>OP</td>
       <td>6</td>
      </tr>
      <tr>
       <td>Xenética e evolución molecular</td>
       <td>OP</td>
       <td>6</td>
      </tr>
      <tr>
       <td>Xenómica</td>
       <td>OP</td>
       <td>6</td>
      </tr>
      <tr>
       <td rowspan="7">Comúns</td>
       <td>Probabilidade, estatística e elementos de biomatemática</td>
       <td>OB</td>
       <td>6</td>
      </tr>
      <tr>
       <td>Fundamentos de bioinformática</td>
       <td>OB</td>
       <td>6</td>
      </tr>
      <tr>
       <td>Métodos estatísticos avanzados en bioinformática</td>
       <td>OB</td>
       <td>6</td>
      </tr>
      <tr>
       <td>Análise de imaxes biomédicas</td>
       <td>OB</td>
       <td>6</td>
      </tr>
      <tr>
       <td>Computación de altas prestacións en bioinformática</td>
       <td>OB</td>
       <td>6</td>
      </tr>
      <tr>
       <td>Intelixencia bomputacional para bioinformática</td>
       <td>OB</td>
       <td>6</td>
      </tr>
      <tr>
       <td>Estruturas de datos e algoritmia para secuencias biolóxicas</td>
       <td>OB</td>
       <td>6</td>
      </tr>
     </tbody>
    </table>
    <p>Segundo curso.</p>
    <table>
     <tbody>
      <tr>
       <td>Módulo</td>
       <td>Materia</td>
       <td>Carácter</td>
       <td>Créditos ECTS</td>
      </tr>
      <tr>
       <td rowspan="5">Orientación 1: Bioinformática en Ciencias da Saúde</td>
       <td>Enxeñaría biomecánica, sensorización e telemedicina</td>
       <td>OP</td>
       <td>3</td>
      </tr>
      <tr>
       <td>Fundamentos de neurociencia</td>
       <td>OP</td>
       <td>3</td>
      </tr>
      <tr>
       <td>Neuroenxeñaría e innovación en neurociencia</td>
       <td>OP</td>
       <td>3</td>
      </tr>
      <tr>
       <td>Sistemas de información sanitaria</td>
       <td>OP</td>
       <td>3</td>
      </tr>
      <tr>
       <td>Prácticas en empresa</td>
       <td>OP</td>
       <td>3</td>
      </tr>
      <tr>
       <td rowspan="5">Orientación 2: TIC en Bioinformática</td>
       <td>Visualización médica avanzada</td>
       <td>OP</td>
       <td>3</td>
      </tr>
      <tr>
       <td>Procesamento avanzado de secuencias biolóxicas</td>
       <td>OP</td>
       <td>3</td>
      </tr>
      <tr>
       <td>Aplicacións e tendencias en bioinformática e enxeñaría biomédica</td>
       <td>OP</td>
       <td>3</td>
      </tr>
      <tr>
       <td>Xestión do coñecemento biomédico</td>
       <td>OP</td>
       <td>3</td>
      </tr>
      <tr>
       <td>Prácticas en empresa</td>
       <td>OP</td>
       <td>3</td>
      </tr>
      <tr>
       <td rowspan="2">Comúns</td>
       <td>Proxectos de investigación e emprendemento</td>
       <td>OB</td>
       <td>3</td>
      </tr>
      <tr>
       <td>Intelixencia computacional para datos de alta dimensionalidade</td>
       <td>OB</td>
       <td>3</td>
      </tr>
      <tr>
       <td>Traballo Fin de Máster</td>
       <td>Traballo fin de máster</td>
       <td>TFM</td>
       <td>12</td>
      </tr>
     </tbody>
    </table>
    <p>Do módulo «Optativas en Función do Título de Acceso» é necesario realizar 18 créditos tendo en conta as seguintes recomendacións:</p>
    <p>• Titulados en Bioloxía, Ciencias da Saúde e Química: recoméndase cursar Introdución á programación, Introdución ás bases de datos e Fundamentos da intelixencia artificial.</p>
    <p>• Titulados en Informática, Matemáticas e Física: recoméndase cursar Introdución á bioloxía molecular, Xenética e evolución molecular, e Xenómica.</p>
    <p>En función das peculiaridades dos plans de estudos das titulacións de acceso, poderá recomendarse por parte da Comisión responsable da selección do máster unha elección mixta de materias.</p>
    <p>O máster consta de dúas orientacións que se deben entender como dúas posibles vías formativas. O alumnado pode elixir unha desas orientacións e realizar 4 das 5 materias optativas do módulo correspondente, ou ben realizar unha opción mixta na que o alumnado ten que escoller 4 materias das 9 optativas que se ofertan entre as dúas orientacións. A materia Prácticas en empresa é común ás dúas orientacións.</p>
    <p>Os 30 créditos optativos necesarios para reunir as condicións de terminación do título distribúense como se indica a seguir:</p>
    <p>• 18 créditos correspondentes a 3 materias do módulo de Optativas en Función do Título de Acceso.</p>
    <p>• 12 créditos correspondentes a 4 materias dos módulos de Orientación 1 e 2.</p>
    <p>A unidade temporal de todas as materias é cuadrimestral e existe un equilibrio de créditos entre cuadrimestres.</p>
    <p>4. Condicións de terminación.</p>
    <p>Para obter o título de máster universitario en Bioinformática para Ciencias da Saúde pola Universidade da Coruña é necesario superar 90 créditos ECTS, distribuídos como se indica no punto 2.</p>

