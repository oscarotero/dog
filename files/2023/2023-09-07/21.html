---
date: '2023-09-07'
id: G0692-180823-0005
page: 51855
number: 170
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 17 de agosto de 2023, da Xefatura Territorial de Pontevedra,
  pola que se conceden as autorizacións administrativas previa e de construción
  dunha instalación eléctrica no concello de Lalín (expediente IN407A
  2023/075-4).
range: Resolución
url: >-
  https://www.xunta.gal/dog/Publicados/2023/20230907/AnuncioG0692-180823-0005_gl.html
---
<p>Expediente: IN407A 2023/075-4.</p>
    <p>Promotora: UFD Distribución Electricidad, S.A.</p>
    <p>Denominación: LMTS LAL804 entre CCTT 36CNS9, 36CV18, 36CBHZ, 36CQ25 e 36CV18.</p>
    <p>Concello: Lalín.</p>
    <p>Feitos:</p>
    <p>Primeiro. O 10 de febreiro de 2023, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS LAL804 entre CCTT 36CNS9, 36CV18, 36CBHZ, 36CQ25 e 36CV18.</p>
    <p>Examinado o proxecto de execución, conclúese que consiste nas seguintes actuacións previstas nas rúas Muiñeira, Joaquín Loriga, Pintor Laxeiro, Monte do Faro e na avenida Luis González Taboada, no concello de Lalín:</p>
    <p>Déixanse sen servizo os tramos LAL8040300, LAL8040310, LAL8040312, LAL8040272, LAL8040314, LAL8040315, LAL8040316, LAL8040307 e LAL8040288 da liña de media tensión LAL804 Lalín 1 4.</p>
    <p>Instalación dunha liña de media tensión subterránea (LMTS) de 546 metros de lonxitude para aumentar a capacidade de transporte.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Lalín e o Servizo do Patrimonio Cultural. A empresa promotora manifestou a súa conformidade co condicionado emitido polo Servizo de Patrimonio Cultural.</p>
    <p>O Concello de Lalín non emitiu o condicionado técnico, polo que se entende a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro, sen prexuízo da autorización que lle corresponda outorgar.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación a este expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>Liña de media tensión subterránea (LMTS) a 20 kV, con condutor RHZ1, en dúas actuacións. A primeira é de 344 metros, con orixe no empalme que se vai realizar na LMTS LAL804 LALÍN 1 4, no cruzamento da rúa Rosalía de Castro coa rúa Muiñeira, e final no centro de transformación Igrexa Lalín (36CV18). A segunda é de 202 metros, con orixe no centro de transformación Igrexa Lalín (36CV18), e final no centro de transformación rúa X (36CNS9). </p>
    <p>A instalación está situada nas rúas Muiñeira, Joaquín Loriga, Pintor Laxeiro, avenida Luis González Taboada e rúa Monte do Faro de Lalín, no concello de Lalín (Pontevedra).</p>
    <p>Conforme o indicado, </p>
    <h2>RESOLVO:</h2>
    <p>Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS LAL804 entre CCTT 36CNS9, 36CV18, 36CBHZ, 36CQ25 e 36CV18, expediente IN407A 2023/075-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. Deberanse cumprir en todo momento as normas e directrices vixentes que resulten de aplicación, en particular canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución, que non é definitiva en vía administrativa, poderase interpoñer recurso de alzada, ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 17 de agosto de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

