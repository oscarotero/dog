---
date: '2023-10-18'
id: L257-260923-0001
page: 57629
number: 198
agency: Concello de Vigo
section: VI. Anuncios. b) Administración local.
title: >-
  ANUNCIO do 20 de setembro de 2023, da Xerencia Municipal de Urbanismo, de
  aprobación inicial do Plan especial de reforma interior da unidade de
  actuación UA-1 Ceán (expediente 17983/411).
range: Anuncio
url: >-
  https://www.xunta.gal/dog/Publicados/2023/20231018/AnuncioL257-260923-0001_gl.html
---
<p>A Xunta de Goberno Local do Concello de Vigo, na sesión ordinaria do 8 de setembro de 2023, adoptou o seguinte acordo:</p>
    <p>«Primeiro. Prestar aprobación, con carácter inicial ao Plan especial de reforma interior da unidade de actuación UA-1 Ceán, instrumento urbanístico de iniciativa particular promovido pola súa xunta de compensación, que inclúe a documentación técnica inserida no Rexistro Xeral desta xerencia municipal de urbanismo con data do 22.2.2022 –doc. núm. 220289647–, elaborada conxuntamente en xullo e novembro de 2022 por Óptima, S.L. e Sonen, S.L., respectivamente (estudo acústico), e asinada con sinatura dixital válida polos arquitectos Diego Rivas Pérez e Pablo Gómez Pérez.</p>
    <p>Segundo. Someter a información pública o presente expediente, polo prazo de dous (2) meses, mediante a publicación de senllos anuncios no DOG, nun dos xornais de maior circulación da provincia e na sede electrónica do Concello de Vigo, para os efectos de que durante o dito período poidan formularse alegacións e as suxestións pertinentes. O remate do referido prazo de alegacións computará desde a data da publicación do anuncio no <em>Diario Oficial de Galicia </em>e a Secretaría Xeral dilixenciará a documentación exposta, con notificación individual ás persoas titulares catastrais dos terreos afectados segundo a relación catastral incorporada ao expediente.</p>
    <p>Durante o referido prazo recadaranse os informes sectoriais que resulten preceptivos, de conformidade coa normativa urbanística e sectorial de aplicación.</p>
    <p>Á vista do resultado dos trámites anteriores, resolverase sobre a procedencia de introducir no documento de modificación as rectificacións pertinentes, cuxo alcance determinará, se é o caso, a oportunidade e procedencia dun novo trámite de información pública e requirimento de informes (artigo 144.12 do RLSG).</p>
    <p>Terceiro. O contido íntegro do instrumento inicialmente aprobado estará dispoñible no seguinte enderezo electrónico https://hoxe.vigo.org/movemonos/urbanismo_pxom2.php?lang=gal#/ e no Portal de transparencia».</p>
    <p>Para os efectos do disposto no punto segundo da parte dispositiva deste acordo, a documentación íntegra aprobada inicialmente poderá consultarse na seguinte ligazón: https://hoxe.vigo.org/movemonos/urbanismo_pxom2.php?lang=gal#/ na epígrafe de «planeamento de desenvolvemento en tramitación» e no Departamento de Información de Urbanismo, sito na planta baixa do edificio da Xerencia de Urbanismo (praza do Rei, s/n, Vigo), para a súa consulta e a presentación de cantos documentos ou escritos de alegacións consideren convenientes. </p>
    <p>• Poden poñerse en contacto co Departamento de Información de Urbanismo, para solicitar cita previa ou para resolver calquera dúbida ao respecto, no teléfono 986 81 03 49.</p>
    <p>• Para presentar documentos ou escritos de alegacións poden solicitar, preferentemente, cita previa no Rexistro de Urbanismo, no teléfono 986 81 03 44.</p>
    <p>Vigo, 20 de setembro de 2023</p>
    <footer><p>O alcalde<br>P.D. (Resolución do 4.7.2023)<br>María José Caride Estévez<br>Concelleira delegada da Área de Goberno de Urbanismo e Vivenda</p></footer>

