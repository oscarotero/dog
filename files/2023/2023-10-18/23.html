---
date: '2023-10-18'
id: G0692-250923-0003
page: 57586
number: 198
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 25 de setembro de 2023, da Xefatura Territorial de Lugo, polo que se
  someten a información pública o proxecto de explotación, o plan de
  restauración e o estudo de impacto ambiental da ampliación da autorización de
  aproveitamento de recursos mineiros da sección A) denominada Miragres número
  277, situada no concello de Mondoñedo, na provincia de Lugo.
range: Acordo
url: >-
  https://www.xunta.gal/dog/Publicados/2023/20231018/AnuncioG0692-250923-0003_gl.html
---
<p>En cumprimento do disposto no artigo 23 da Lei 3/2008, de ordenación da minaría de Galicia, no artigo 36 da Lei 21/2013, do 9 de decembro, de avaliación ambiental, e no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométense ao trámite de información pública o proxecto de explotación, o plan de restauración e o estudo de impacto ambiental, achegados xunto coa solicitude de ampliación da autorización de aproveitamento de recursos mineiros da sección A) denominada <em>Miragres</em> número 277, presentada por Rosendo Díaz Marful e situada no concello de Mondoñedo, na provincia de Lugo.</p>
    <p>O que se fai público facendo constar que, durante o prazo de trinta (30) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o proxecto de explotación, o estudo de impacto ambiental e o plan de restauración atópanse dispoñibles ao público, para a súa consulta, no Servizo de Enerxía e Minas da Xefatura Territorial da Consellería de Economía, Industria e Innovación de Lugo, e no portal web da dita Consellería https://economia.xunta.gal/transparencia/informacion-publica/en-tramitacion/explotacions-mineiras. As posibles alegacións presentaranse durante o prazo sinalado, dirixidas ao xefe territorial, en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Lugo, 25 de setembro de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

