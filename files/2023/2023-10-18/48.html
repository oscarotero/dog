---
date: '2023-10-18'
id: C141-061023-0001
page: 57626
number: 198
agency: Portos de Galicia
section: VI. Anuncios. a) Administración autonómica.
title: >-
  CÉDULA do 5 de outubro de 2023 pola que se notifica o acordo de inicio do
  procedemento administrativo sancionador do expediente 12-50-23-16 e dous máis.
range: Cédula
url: >-
  https://www.xunta.gal/dog/Publicados/2023/20231018/AnuncioC141-061023-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas (en diante, LPAC), notifícanselles aos denunciados cuxos datos persoais se mencionan no anexo, mediante a publicación no <em>Boletín Oficial del Estado</em>, o acordo de inicio dos procedementos administrativos sancionadores por presunta infracción da Lei 6/2017, do 12 de decembro, de portos de Galicia, en relación co Regulamento de servizo e policía dos portos, aprobado pola Orde ministerial do 12 de xuño de 1976, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>O órgano competente para a resolución do expediente é o director do ente público, de acordo coa tipificación e coa contía da sanción, e en virtude do disposto no artigo 144.1.a) da Lei 6/2017, de portos de Galicia.</p>
    <p>De acordo co artigo 64.2.f) da LPAC, dispoñen dun prazo de quince (15) días, contado desde o día seguinte ao da publicación destes acordos, para formularen alegacións e, de ser o caso, propoñeren proba ante o instrutor, concretando os medios de que se pretendan valer e citando o número de expediente.</p>
    <p>Así mesmo, e con anterioridade ao trámite de audiencia, poderanse formular alegacións e achegar os documentos que se consideren convenientes.</p>
    <p>De non efectuarse alegacións no prazo antes mencionado, estes acordos, por aplicación do establecido no artigo 62.2.f) da LPAC, serán considerados propostas de resolucións. </p>
    <p>Se recoñecen voluntariamente a súa responsabilidade, resolveranse os procedementos coa imposición da sanción que proceda.</p>
    <p>Poderase pagar voluntariamente a multa cunha redución do 30 por cento sobre o importe da sanción proposta, mediante o ingreso en calquera oficina das entidades de depósito colaboradoras (Banco Sabadell, BBVA e Abanca), utilizando o modelo de impreso que se facilitará nos servizos centrais de Portos de Galicia e presentándoo en calquera entidade bancaria; o pagamento reducido comporta a renuncia a formular alegacións, a terminación do procedemento sen necesidade de ditar resolución e a imposibilidade de interposición de recurso en vía administrativa. </p>
    <p>Por outra parte, dispoñen dun prazo máximo de dez (10) días, contado desde a publicación destes acordos, para identificar, no caso de que non fosen vostedes, os/as condutores/as dos vehículos na data e na hora da denuncia, indicando o seu nome, apelidos e documento nacional de identidade, así como o domicilio para os efectos de notificacións. Responderán vostedes persoalmente cando non sexa posible a dita notificación por algunha causa que lles sexa imputable e igualmente cando se oculte información ou a facilitada sexa falsa ou deliberadamente incorrecta.</p>
    <p>Santiago de Compostela, 5 de outubro de 2023</p>
    <footer><p>Roi Fernández Añón<br>Director xeral de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula
        Denunciante</td>
       <td>DNI do/da denunciado/a</td>
       <td>Feito denunciado
        Data-hora-porto</td>
       <td>Precepto 
        infrinxido</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>Sanc. 12-50-23-16
        8023-LRF
        Garda Civil</td>
       <td>A80185051</td>
       <td>Estacionamento prohibido.
        29.6.2023; 23.30 horas;
        A Pobra do Caramiñal
        (A Coruña)</td>
       <td>Artigo 131.t) da Lei 6/2017, de portos de Galicia (LPG)</td>
       <td>Artigo 137 da LPG</td>
       <td>90 €</td>
      </tr>
      <tr>
       <td>Sanc. 13-36-23-04
        7ªVI-5-179-02
        Gardapeiraos</td>
       <td>76872292J</td>
       <td>Ancoraxe sen autorización.
        3.5.2023; 11.25 horas;
        Tragove (Pontevedra)</td>
       <td>Artigo 131.b) e d) da Lei&amp;nbsp;6/2017, de portos de Galicia (LPG)</td>
       <td>Artigo 137 da LPG</td>
       <td>90 €</td>
      </tr>
      <tr>
       <td>Sanc. 13-01-23-01
        C-3995-CH
        Garda Civil</td>
       <td>35454966Y</td>
       <td>Estacionamento prohibido.
        6.5.2023; 20.35 horas;
        Pontecesures (Pontevedra)</td>
       <td>Artigo 131.t) da Lei 6/2017, de portos de Galicia (LPG)</td>
       <td>Artigo 137 da LPG</td>
       <td>90 €</td>
      </tr>
     </tbody>
    </table>

