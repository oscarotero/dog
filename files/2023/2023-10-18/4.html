---
date: '2023-10-18'
id: G0655-091023-0002
page: 57534
number: 198
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 6 de outubro de 2023 pola que se modifica a composición do Consello
  Social da Universidade da Coruña.
range: Orde
url: >-
  https://www.xunta.gal/dog/Publicados/2023/20231018/AnuncioG0655-091023-0002_gl.html
---
<p>Mediante Resolución do 14 de xuño de 2021 (DOG do 25 de xuño), fíxose pública a composición do Consello Social da Universidade da Coruña.</p>
    <p>A Lei 6/2013, do 13 de xuño, do Sistema universitario de Galicia, establece que o consello social estará integrado por un máximo de trinta e unha persoas membros.</p>
    <p>O artigo 77.2 da citada Lei 6/2013 establece que son membros natos do consello social o/a reitor/a da universidade, o/a secretario/a xeral e o ou a xerente da universidade. Así mesmo, serán membros un profesor ou unha profesora, un ou unha estudante e un ou unha representante do persoal da administración de servizos, elixidos/as polo consello de goberno das universidades. A duración do mandato dos membros do consello social sinalados neste punto será establecida polos estatutos da universidade.</p>
    <p>O Consello Social da Universidade da Coruña comunica á Consellería de Cultura, Educación, Formación Profesional e Universidades que o Consello de Goberno da Universidade da Coruña, na sesión do 19 de xullo de 2023, acordou aprobar a designación de Gema Castro Andrade como representante do alumnado no consello social, en substitución de Alejandro Esteban Martínez, e a Javier López Domínguez como representante do persoal de administración e servizos en substitución de Alicia María Cantarero Roldán. Xúntase declaración xurada de compatibilidade dos novos membros do consello social.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do consello social seranlle comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>A condición de persoa membro do consello social adquírese unha vez cumpridos os requisitos de designación, nomeamento e publicación no <em>Diario Oficial de Galicia</em>, e produce efectos a partir desa data.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Nomear a Gema Castro Andrade como representante do alumnado no Consello Social da Universidade da Coruña, en substitución de Alejandro Esteban Martínez.</p>
    <p>Artigo 2</p>
    <p>Nomear a Javier López Domínguez como representante do persoal de administración e servizos no Consello Social da Universidade da Coruña, en substitución de Alicia María Cantarero Roldán.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 6 de outubro de 2023</p>
    <footer><p>Román Rodríguez González<br>Conselleiro de Cultura, Educación, <br>Formación Profesional e Universidades</p></footer>

