---
date: '2023-05-26'
id: G0532-020523-0001
page: 31919
number: 99
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 28 de abril de 2023, da Dirección Xeral de Calidade Ambiental,
  Sostibilidade e Cambio Climático, polo que se someten a información pública o
  estudo de impacto ambiental e a solicitude de autorización ambiental integrada
  para a planta de tratamento de residuos orgánicos de Compost Galicia, S.A., no
  concello de Leiro (Ourense) (expediente 2021-IPPC-I-111).
range: Anuncio
url: >-
  https://www.xunta.gal/dog/Publicados/2023/20230526/AnuncioG0532-020523-0001_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), faise público que por espazo de trinta (30) días hábiles, contados a partir do día seguinte ao da publicación deste anuncio no <em>Diario Oficial de Galicia</em>, quedará exposta a documentación correspondente á solicitude de autorización ambiental integrada e o estudo de impacto ambiental da instalación citada no encabezamento, co fin de que calquera persoa interesada poida consultalos e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 28 de abril de 2023</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO </h2>
    <h3>Memoria resumo</h3>
    <p>Clave do expediente: 2021-IPPC-I-111.</p>
    <p>Peticionaria: Compost Galicia, S.A.</p>
    <p>CIF: A32338402.</p>
    <p>Enderezo social: Lamas, s/n, 32420 Leiro (Ourense).</p>
    <p>Localización da instalación: estrada A Nogueira, s/n, Lamas, 32428 Leiro (Ourense).</p>
    <p>Actividade: valorización de residuos non perigosos mediante tratamento biolóxico para a produción de fertilizantes.</p>
    <p>Epígrafe de actividade (autorización ambiental integrada): anexo I, 5.4.a). </p>
    <p>Descrición: o proxecto consiste nunha ampliación da planta existente de valorización de residuos non perigosos para incrementar a súa capacidade produtiva, configurando un novo parque de maduración acelerada cuberto e adecuando as zonas de tránsito e manobra, así como as capacidades de depuración de augas potencialmente contaminadas recollidas nas zonas de tránsito da instalación.</p>
    <p>A capacidade de tratamento de residuos orgánicos incrementarase ata as 43.390 tn/ano de residuos.</p>
    <p>As verteduras que se xerarán na instalación correspóndense con:</p>
    <p>– Augas pluviais: son recollidas nos tellados das naves a través das tubaxes e son reconducidas seguindo o escoamento natural fóra da parcela.</p>
    <p>– Augas pluviais contaminadas: son recollidas e canalizadas ao sistema de tratamento da EDAR da instalación antes da súa vertedura ao medio por infiltración.</p>
    <p>– Augas residuais industriais de lavado de camións: recóllense en dúas cuñas xunto ao lavadoiro e son tratadas na EDAR antes da súa vertedura ao medio por infiltración. </p>
    <p>– Augas residuais industriais procedentes dos lixiviados: condúcense ao foxo de biosólidos, onde se mesturan con outros residuos e son xestionados no propio proceso de compostaxe.</p>
    <p>– Augas residuais sanitarias procedentes dos aseos das oficinas e das duchas e aseos da nave de compostaxe: son recollidas e conducidas ao foxo de recepción de biosólidos.</p>

