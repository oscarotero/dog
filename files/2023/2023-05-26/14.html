---
date: '2023-05-26'
id: O10-150523-0001
page: 31881
number: 99
agency: Consello de Contas de Galicia
section: IV. Oposicións e concursos.
title: >-
  RESOLUCIÓN do 15 de maio de 2023 pola que se ordena a publicación do acordo
  que resolve o concurso convocado pola Comisión de Goberno do 1 de marzo de
  2022 (Diario Oficial de Galicia número 53, do 17 de marzo).
range: Resolución
url: >-
  https://www.xunta.gal/dog/Publicados/2023/20230526/AnuncioO10-150523-0001_gl.html
---
<p>Dando cumprimento ao establecido na base 10.4 das bases comúns para a convocatoria de concursos específicos de méritos aprobadas polo Acordo do Pleno do 6 de outubro de 2021,</p>
    <h2>RESOLVO:</h2>
    <p>Ordenar a publicación do acordo polo que se resolve o concurso específico de méritos convocado pola Resolución do 7 de marzo de 2022, que publicou o acordo da Comisión de Goberno do 1 de marzo de 2022, como anexo a esta resolución.</p>
    <p>Santiago de Compostela, 15 de maio de 2023</p>
    <footer><p>José Antonio Redondo López<br>Conselleiro maior do Consello de Contas de Galicia</p></footer>
    <h2>ANEXO</h2>
    <h2>Acordo da Comisión de Goberno do Consello de Contas de Galicia, <br>do 12 de maio de 2023, polo que se resolve o concurso específico de méritos convocado pola Resolución do 7 de marzo de 2022, que publicou <br>o Acordo da Comisión de Goberno do 1 de marzo de 2022</h2>
    <p>De acordo co disposto nas bases comúns para a convocatoria de concursos específicos aprobadas o 6 de outubro de 2021, en particular a base décima referente á resolución, unha vez que a Comisión de Valoración elevou proposta definitiva de valoración das dúas fases de que consta o concurso específico, a Comisión de Goberno do Consello de Contas de Galicia</p>
    <h2>ACORDA:</h2>
    <p>Primeiro. Adxudicar definitivamente os postos que se relacionan no anexo, de conformidade co establecido na base décima das bases comúns para a convocatoria de concursos específicos aprobadas o 6 de outubro de 2021.</p>
    <p>Segundo. Dispoñer como data de cesamento nos actuais postos de traballo dos adxudicatarios o vindeiro 31 de maio. O prazo para tomar posesión será de tres días hábiles contado desde o día seguinte ao do cesamento.</p>
    <p>Terceiro. Contra esta resolución, que non esgota a vía administrativa, poderase interpoñer recurso de alzada ante o Pleno do Consello no prazo dun mes contado desde o día seguinte ao da súa notificación, segundo establecen os artigos 121 e 122 da Lei 39/2015, do 1 de outubro, do procedemento administrativo común das administracións públicas. Contra a resolución do recurso de alzada, que esgota a vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses desde o día seguinte ao da súa notificación, de conformidade co establecido nos artigos 10.1.ap.c) e 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <h2>ANEXO</h2>
    <table>
     <tbody>
      <tr>
       <td>Apelidos e nome</td>
       <td>Denominación</td>
       <td>Nivel</td>
       <td>Código</td>
      </tr>
      <tr>
       <td>García Garrido, Mª Isabel</td>
       <td>Auditor</td>
       <td>30</td>
       <td>CC.F01.01.11</td>
      </tr>
      <tr>
       <td>Anido Hermida, Juan</td>
       <td>Auditor</td>
       <td>30</td>
       <td>CC.F01.01.12</td>
      </tr>
      <tr>
       <td>Santana Suárez, Manuel José</td>
       <td>Auditor</td>
       <td>30</td>
       <td>CC.F01.01.08</td>
      </tr>
      <tr>
       <td>Pumares Besteiro, José Manuel</td>
       <td>Auditor</td>
       <td>30</td>
       <td>CC.F01.01.04</td>
      </tr>
      <tr>
       <td>García Gómez, Carlos Roque</td>
       <td>Auditor-técnico</td>
       <td>28</td>
       <td>CC.F01.04.01</td>
      </tr>
      <tr>
       <td>Castro Núñez, Antonio</td>
       <td>Auditor-técnico</td>
       <td>28</td>
       <td>CC.F01.04.02</td>
      </tr>
      <tr>
       <td>Vaamonde Porto, Ramón</td>
       <td>Técnico de xestión</td>
       <td>25</td>
       <td>CC.F01.06.01</td>
      </tr>
     </tbody>
    </table>

