---
date: '2023-05-26'
id: G0003-150523-0004
page: 31889
number: 99
agency: Servizo Galego de Saúde
section: IV. Oposicións e concursos.
title: >-
  ANUNCIO do 12 de maio de 2023, da Xerencia da Área Sanitaria de Ferrol, polo
  que se publica a resolución da mesma data, pola que se convoca a provisión,
  polo sistema de libre designación, dun posto de supervisor/a de área funcional
  (Integración Asistencial).
range: Anuncio
url: >-
  https://www.xunta.gal/dog/Publicados/2023/20230526/AnuncioG0003-150523-0004_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, así como na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Sergas, no Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, e na Orde do 22 de abril de 2020 (DOG núm. 82, do 29 de abril), sobre delegación de competencias en órganos centrais e periféricos da Consellería de Sanidade e do Servizo Galego de Saúde,</p>
    <h2>RESOLVO:</h2>
    <p>Anunciar a convocatoria, para a súa provisión, polo sistema de libre designación, dun posto de supervisor/a de área funcional (Integración Asistencial) da Xerencia da Área Sanitaria de Ferrol.</p>
    <p>As bases da citada convocatoria estarán expostas no taboleiro de anuncios de Recursos Humanos, sito na planta baixa do Hospital Arquitecto Marcide, así como na páxina web do Sergas (www.sergas.es).</p>
    <p>As solicitudes e a documentación anexa que conteña a xustificación dos requisitos e méritos alegados deberanse presentar no rexistro da Área Sanitaria de Ferrol, dirixidas ao xerente da Área Sanitaria, no prazo de quince (15) días hábiles, contados desde o seguinte ao da data da publicación do anuncio da presente convocatoria no Diario Oficial de Galicia.</p>
    <p>Así mesmo, poderanse presentar a través de calquera dos rexistros previstos na Lei 39/2015, do 1 de outubro, do procedemento administrativo común das administracións públicas.</p>
    <p>Ferrol, 12 de maio de 2023</p>
    <footer><p>Ángel Facio Villanueva<br>Xerente da Área Sanitaria de Ferrol</p></footer>

