---
date: '2023-05-26'
id: V0653-030523-0003
page: 31906
number: 99
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 17 de abril de 2023, da Xefatura Territorial de Lugo, polo que se
  somete a información pública a solicitude de declaración de utilidade pública
  dunha instalación eléctrica no concello de Becerreá (expediente 2020/64 ATE).
range: Acordo
url: >-
  https://www.xunta.gal/dog/Publicados/2023/20230526/AnuncioV0653-030523-0003_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE núm. 310, do 27 de decembro), e no título VII do Real decreto 1955/2000, do 1 de decembro (BOE núm. 310, do 27 de decembro) polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a declaración de utilidade pública, en concreto, da seguinte instalación eléctrica.</p>
    <p>Denominación: regulamentación LMT TC BCR803/BCR804/BCR805 apoios T3, T4 e T5.</p>
    <p>Solicitante: UFD Distribución Electricidad, S.A.</p>
    <p>Domicilio social: avenida de América, 38, 28028 Madrid.</p>
    <p>Características técnicas principais:</p>
    <p>– LMT aérea a 20 kV, formada por tres circuítos, con orixe no apoio T1 existente tipo C-16/9000 e final no apoio T7 existente tipo HV-2-14/3A, cunha lonxitude de 507 metros de condutor tipo LA-110, tensado sobre tres novos apoios de celosía.</p>
    <p>– LMT aérea a 20 kV, con orixe no apoio T4 proxectado tipo C-18-4500 e final no CT estación de servizo, cunha lonxitude de 31 metros en condutor tipo LA-56.</p>
    <p>– LMT soterrada a 20 kV, con orixe nun paso aéreo a soterrado, situado no apoio proxectado T5 tipo C-18/4500 e final nun empalme proxectado coa LMTS BCR805 que alimenta o CT parque empresarial, cunha lonxitude de 19 metros en condutor RHZ1-150 mm.</p>
    <p>A declaración de utilidade pública, segundo o sinalado no artigo 56 da citada lei 24/2013, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa (BOE núm. 351, do 17 de decembro).</p>
    <p>A relación concreta e individualizada de bens e dereitos afectados que se consideran de necesaria ocupación figuran no anexo que se insire xunto con este acordo.</p>
    <p>Aquelas persoas ou entidades que se consideren afectadas poderán presentar as súas alegacións referidas ás posibles limitacións á constitución da servidume de paso de liñas eléctricas (artigo 144 do Real decreto 1955/2000) e aqueloutras que consideren oportunas no prazo de trinta días contados desde o día seguinte ao da última publicación ou ao da notificación individual.</p>
    <p>A documentación estará á disposición das persoas interesadas nas dependencias da sección de Enerxía desta xefatura territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 29 46 76), así como no Concello de Becerreá. Ademais, tamén se poderá consultar no portal web da Vicepresidencia Primeira e Consellería de Economía,Industria e Innovación a través da seguinte ligazón:</p>
    <p>https://economia.xunta.gal/transparencia/instalacions-electricas/becerrea </p>
    <p>Ata o mesmo momento do levantamento das actas previas, os interesados poderán facer alegacións por escrito para os únicos efectos de corrixir posibles erros que se atopen ao relacionar os bens e dereitos afectados segundo dispón o artigo 56.2 do Regulamento da Lei de expropiación forzosa (BOE núm. 160, do 27 de xuño) </p>
    <p>Esta publicación realízase igualmente para os efectos do artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro) cando os titulares dos predios propostos sexan descoñecidos, non se saiba o lugar de notificación, ou ben, intentada a notificación, non se puidese realizar e así dirixirlle ao Ministerio Fiscal as dilixencias que se produzan de conformidade co artigo 5 da Lei de expropiación forzosa, do 16 de decembro de 1954.</p>
    <p>Lugo, 17 de abril de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>
    <h2>ANEXO</h2>
    <table>
     <tbody>
      <tr>
       <td rowspan="3">Nº de predio</td>
       <td>Propietario</td>
       <td colspan="3">Parcela</td>
       <td colspan="2">Afección</td>
      </tr>
      <tr>
       <td rowspan="2">Nome e apelidos</td>
       <td>Datos catastrais</td>
       <td rowspan="2">Lugar</td>
       <td rowspan="2">Cultivo</td>
       <td colspan="2">Apoio</td>
      </tr>
      <tr>
       <td>Referencia catastral</td>
       <td>Nº</td>
       <td>Superficie (m²)</td>
      </tr>
      <tr>
       <td>1</td>
       <td>Ana Mª Vilariño Real/Ana Isabel Gómez Vilariño</td>
       <td>1061817PH541650001LK</td>
       <td>Avenida Madrid, 144</td>
       <td>Urbano</td>
       <td>T3</td>
       <td>2.0</td>
      </tr>
     </tbody>
    </table>

