---
date: '2023-01-05'
id: G0597-211222-0001
page: 1580
number: 4
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 19 de decembro de 2022, do tribunal designado para xulgar o
  proceso selectivo de acceso libre e de estabilización para o ingreso no corpo
  de axudantes de carácter facultativo de Administración especial da
  Administración xeral da Comunidade Autónoma de Galicia, subgrupo C1, escala de
  axentes do Servizo de Gardacostas de Galicia, convocado pola Resolución do 16
  de decembro de 2021 (Diario Oficial de Galicia número 241, do 17 de decembro),
  pola que se lle dá publicidade a diversos acordos.
range: Resolución
url: >-
  https://www.xunta.gal/dog/Publicados/2023/20230105/AnuncioG0597-211222-0001_gl.html
---
<p>En sesión do 19 de decembro de 2022, o tribunal nomeado pola Resolución do 7 de xullo de 2022 (DOG núm. 142, do 27 de xullo) para cualificar o proceso selectivo de acceso libre e de estabilización para o ingreso no corpo de axudantes de carácter facultativo de Administración especial da Administración xeral da Comunidade Autónoma de Galicia, subgrupo C1, escala de axentes do Servizo de Gardacostas de Galicia, convocado pola Resolución do 16 de decembro de 2021 (DOG núm. 241, do 17 de decembro), con corrección de erros no DOG núm. 28, do 10 de febreiro, e no DOG núm. 33, do 17 de febreiro, </p>
    <h2>ACORDOU:</h2>
    <p>Primeiro. De conformidade co disposto na base II.1.3.7, á vista das reclamacións presentadas, desestimar todas as reclamacións e publicar as cualificacións obtidas polas persoas aspirantes que se presentaron ao segundo exercicio do proceso selectivo para o ingreso no corpo de axudantes de carácter facultativo de Administración especial da Administración xeral da Comunidade Autónoma de Galicia, subgrupo C1, escala de axentes do Servizo de Gardacostas de Galicia, no portal web corporativo funcionpublica.xunta.gal. De conformidade co establecido na base II.1.1.2 da convocatoria, superaron o segundo exercicio as persoas que obtivesen unha cualificación de apta en cada unha das tres probas. </p>
    <p>Segundo. De acordo co disposto na base II.1.3.8 da convocatoria, as persoas aspirantes poderán presentar as alegacións que consideren oportunas no prazo de dez (10) días hábiles contados desde o seguinte ao da publicación desta resolución no <em>Diario Oficial de Galicia</em>.</p>
    <p>Terceiro. Consonte o disposto na base III.1.1.3 da convocatoria, as persoas aspirantes que superaron o segundo exercicio do proceso selectivo disporán dun prazo de dez (10) días hábiles, contados desde o día seguinte ao da publicación desta resolución no <em>Diario Oficial de Galicia</em>, para presentar a documentación acreditativa de que posuían o día da publicación da convocatoria do proceso selectivo no DOG núm. 241, do 17 de decembro, o Celga 4 ou o título equivalente debidamente homologado de acordo coa disposición adicional segunda da Orde do 16 de xullo de 2007 pola que se regulan os certificados oficiais acreditativos dos niveis de coñecemento da lingua galega (DOG núm. 146, do 30 de xullo), modificada pola Orde do 10 de febreiro de 2014 (DOG núm. 34, do 19 de febreiro).</p>
    <p>Cuarto. De conformidade co disposto na base III.13 da convocatoria, contra esta resolución poderase interpoñer recurso de alzada ante a persoa titular da Consellería de Facenda e Administración Pública, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 19 de decembro de 2022</p>
    <footer><p>Pedro Gandarillas Iglesias<br>Presidente do tribunal</p></footer>

