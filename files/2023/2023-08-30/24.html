---
date: '2023-08-30'
id: G0256-090823-0001
page: 51081
number: 164
agency: Axencia de Turismo de Galicia
section: VI. Anuncios. a) Administración autonómica.
title: >-
  CÉDULA do 7 de agosto de 2023, da Área Provincial de Turismo de Pontevedra,
  pola que se lles dá audiencia ás persoas interesadas no procedemento de baixa
  e cancelación da inscrición no Rexistro de Empresas e Actividades Turísticas
  da Comunidade Autónoma de Galicia.
range: Cédula
url: >-
  https://www.xunta.gal/dog/Publicados/2023/20230830/AnuncioG0256-090823-0001_gl.html
---
<p>De conformidade co disposto nos artigos 44 e 82 da Lei 39/2015, do 1 de outubro, do procedemento administrativo común das administracións públicas, notifícaselle e outórgaselle audiencia ao titular do establecemento que no anexo I se menciona, no procedemento de baixa e cancelación da inscrición no Rexistro de Empresas e Actividades Turísticas da Comunidade Autónoma de Galicia.</p>
    <p>Mediante a visita da Inspección comprobouse que no establecemento que se relaciona no anexo I non se realiza nin exerce a actividade turística.</p>
    <p>Considerando que nos expedientes non consta ningunha comunicación do cesamento da actividade, esta área provincial acordou, ao abeiro do establecido no artigo 46 da Lei 7/2011, do 27 de outubro, do turismo de Galicia, e no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma galega, iniciar o expediente de baixa de oficio do establecemento relacionado no anexo I.</p>
    <p>O que se lle notifica ao titular do establecemento referido no dito anexo I, para que no prazo de quince (15) días poida efectuar as alegacións que xulgue pertinentes, o cal poderá examinar o expediente e obter copias dos documentos contidos nel na Área Provincial da Axencia Turismo de Galicia de Pontevedra.</p>
    <p>Pontevedra, 7 de agosto de 2023</p>
    <footer><p>Felipe Ferrero González<br>Xefe da Área Provincial de Turismo de Pontevedra</p></footer>
    <h2>ANEXO</h2>
    <p>Establecemento: El Edén.</p>
    <p>Signatura: H-PO-001399.</p>
    <p>Razón social: Inversiones Comodín, S.L.</p>
    <p>Domicilio: Carballal, 3, Figueirido.</p>
    <p>Concello: Vilaboa.</p>

