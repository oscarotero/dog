---
date: '2023-08-21'
id: G0528-100823-0002
page: 49289
number: 157
agency: Axencia Galega da Calidade Alimentaria
section: III. Outras disposicións.
title: >-
  EXTRACTO da Resolución do 10 de agosto de 2023 pola que se establecen as bases
  reguladoras das axudas para o apoio ás actividades de información e promoción
  realizadas por grupos de produtores no mercado interior, cofinanciadas co
  Fondo Europeo Agrícola de Desenvolvemento Rural (Feader) no marco do Programa
  de desenvolvemento rural (PDR) de Galicia 2014-2020, e se convocan para o
  cuarto trimestre do exercicio orzamentario 2023 (código de procedemento
  MR302A).
range: Resolución
url: >-
  https://www.xunta.gal/dog/Publicados/2023/20230821/AnuncioG0528-100823-0002_gl.html
---
<p>BDNS (Identif.): 712656.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>Poderán ser beneficiarias destas axudas as agrupacións que, baixo calquera fórmula xurídica, reúnan a persoas produtoras (entendidas como tales as persoas titulares de explotacións agrarias ou de instalacións de transformación) que participen nun réxime de calidade susceptible de apoio pola submedida 3.10 do Programa de desenvolvemento rural para Galicia 2014-2020, para accións de promoción no mercado interior relacionadas con produtos cubertos por algún deses réximes.</p>
    <p>Segundo. Obxecto</p>
    <p>Esta resolución ten por obxecto establecer as bases reguladoras e efectuar a convocatoria para o cuarto trimestre do ano 2023 das axudas que, en réxime de concorrencia competitiva, vai conceder a Axencia Galega da Calidade Alimentaria para actuacións de información e promoción dos produtos agroalimentarios galegos con calidade diferenciada no marco do Programa de desenvolvemento rural para Galicia 2014-2020.</p>
    <p>Terceiro. Bases reguladoras</p>
    <p>Resolución do 10 de agosto de 2023 pola que se establecen as bases reguladoras das axudas para o apoio ás actividades de información e promoción realizadas por grupos de produtores no mercado interior, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se convocan para o cuarto trimestre do exercicio orzamentario 2023 (código de procedemento MR302A).</p>
    <p>Cuarto. Importe</p>
    <p>Trátase de subvencións a fondo perdido que poden chegar ata o 70 % do gasto realizado. O orzamento total da convocatoria é de cen mil euros (100.000 €) para a anualidade 2023 e novecentos mil euros (900.000 €) para a anualidade 2024.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes, que se contará a partir do día seguinte ao da publicación da resolución de convocatoria no <em>Diario Oficial de Galicia</em>.</p>
    <p>Santiago de Compostela, 10 de agosto de 2023</p>
    <footer><p>José Luis Cabarcos Corral<br>Director da Axencia Galega da Calidade Alimentaria</p></footer>

