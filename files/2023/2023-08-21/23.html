---
date: '2023-08-21'
id: G0692-270723-0008
page: 49306
number: 157
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 27 de xullo de 2023, da Xefatura Territorial da Coruña, polo que se
  somete a información pública a solicitude de outorgamento das autorizacións
  administrativas previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Aranga (expediente IN407A 2023/212-1).
range: Acordo
url: >-
  https://www.xunta.gal/dog/Publicados/2023/20230821/AnuncioG0692-270723-0008_gl.html
---
<p>Expediente: IN407A 2023/212-1.</p>
    <p>Solicitante/promotor: UFD Distribución Electricidad, S.A.</p>
    <p>Denominación: novo centro de transformación en Aranga.</p>
    <p>Termo municipal: Aranga.</p>
    <p>1. Características técnicas.</p>
    <p>Modificación, sen alterar a súa actual traza, do treito da liña SDG-708 autorizado no expediente 27.318, de 172,3 m de lonxitude en condutor tipo LA-110, comprendido entre o apoio nº 82-53 e o apoio nº 82-54, consistente en:</p>
    <p>• Instalación, intercalado entre os apoios existentes nº 82-53 (matrícula: B0KVK8SA) de formigón tipo S-AL-HVH-Bóveda-3xCS e o apoio nº 82-54 (matrícula: B0N4EHWH) de formigón tipo S-AL-HVH-Bóveda-3xCS, na parcela con referencia catastral 15003A015002620000WO, sita no lugar da Revolta (Vilarraso), dun novo apoio metálico de celosía tipo A-AL-C-2000/14-H35-6xCA(CS) no cal se proxecta a instalación dun paso aéreo-soterrado (PA/S) e dun seccionador, que se identificará co nº 82-53-bis.</p>
    <p>• Retensado do condutor tipo LA-110 (condutor existente) nos vans anterior e posterior ao novo apoio proxectado, de 134,2 e 36,1 metros de lonxitude, respectivamente.</p>
    <p>Instalación dun novo centro de transformación prefabricado de formigón tipo rural, compacto de manobra exterior, de 100 kVA de potencia, relación de transformación 15/0,4-0,23 kV e configuración de celas 1L+1P, con cadro de baixa tensión con tres saídas (unha de reserva), para instalar na parcela con referencia catastral 15003A015002610000WM, sita no lugar da Revolta (Vilarraso).</p>
    <p>Liña eléctrica de media tensión soterrada, a 15 kV, de 40 metros de lonxitude en condutor tipo RHZ1-2OL 12/20 kV 3 (1 x 150 mm² Al), con orixe no paso aéreo-soterrado (PA/S) para instalar no novo apoio nº 82-53-bis proxectado e remate en cela de liña do CT proxectado.</p>
    <p>Reordenación e reforzo da rede de baixa tensión (RDBT) actualmente alimentada polo CT Castellana (expediente IN407A 2016/1766-1/matrícula: 15CHXR), que resultará parcialmente descargado, mediante a substitución de 511 metros de rede aérea de baixa tensión existente por 184 metros en condutor tipo RZ 3 (1 x 150/80 mm2 Al/Alm) e 331 metros en condutor tipo RZ 3 (1 x 95/54,6 mm2 Al/Alm) e de dez (10) dos apoios sobre os cales se atopa tendida por outros novos e a instalación de dous (2) novos circuítos soterrados de baixa tensión (RBTS) de 2 x 24 metros de lonxitude en condutor tipo XZ1 0,6/1 kV 4(1 x 240 mm2 Al), con orixe no cadro de baixa tensión (CBT) do CT proxectado e remate no acoplamento coa rede aérea de baixa tensión reformada por realizar no paso soterrado-aéreo (PS/A) proxectado en novo apoio de formigón tipo HV-630/9.</p>
    <p>2. Lexislación de aplicación:</p>
    <p>• Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro).</p>
    <p>• Lei 40/2015, do 1 de outubro, de réxime xurídico do sector público (BOE nº 236, do 2 de outubro).</p>
    <p>• Lei 24/2013, do 26 de decembro, do sector eléctrico (BOE nº 310, do 27 de decembro).</p>
    <p>• Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27 de decembro).</p>
    <p>• Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG nº 54, do 19 de marzo de 2014).</p>
    <p>• Lei do 16 de decembro de 1954, sobre expropiación forzosa (BOE nº 351, do 17 de decembro).</p>
    <p>• Decreto do 26 de abril de 1957 polo que se aproba o Regulamento da Lei de expropiación forzosa (BOE nº 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como na casa do Concello de Aranga. Isto faise público para coñecemento xeral e particular das persoas propietarias dos predios que figuran na relación anexa a este acordo, así como das persoas titulares de dereitos reais ou intereses económicos sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no Portal de transparencia e Goberno aberto da Consellería de Economía, Industria e Innovación:</p>
    <p>https://economia.xunta.gal/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 27 de xullo de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>Novo centro de transformación en Aranga</h3>
    <h3>Relación de bens e dereitos afectados, termo municipal de Aranga</h3>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio (LMT, CT e/ou apoios)</td>
       <td colspan="2">LMT soterrada
        (servidume de paso de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>CT/nº do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>Descoñecido/a</td>
       <td>15003A015002620000WO</td>
       <td>Lugar da Revolta</td>
       <td>CT e acceso + novo apoio
        nº 82-53-bis
        (PA/S + SEC)</td>
       <td>33,73</td>
       <td></td>
       <td></td>
       <td>Matogueira</td>
      </tr>
      <tr>
       <td>2</td>
       <td>Descoñecido/a</td>
       <td>15003A015002610000WM</td>
       <td>Lugar da Revolta</td>
       <td>Acceso a CT</td>
       <td>16,01</td>
       <td>5,5</td>
       <td>16,51</td>
       <td>Matogueira</td>
      </tr>
     </tbody>
    </table>

