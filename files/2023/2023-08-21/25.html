---
date: '2023-08-21'
id: G0692-270723-0006
page: 49314
number: 157
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 27 de xullo de 2023, da Xefatura Territorial da Coruña, polo que se
  somete a información pública a solicitude de outorgamento das autorizacións
  administrativas previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Santiago de Compostela (expediente IN407A 2023/208-1).
range: Acordo
url: >-
  https://www.xunta.gal/dog/Publicados/2023/20230821/AnuncioG0692-270723-0006_gl.html
---
<p>Expediente: IN407A 2023/208-1.</p>
    <p>Solicitante/promotor: UFD Distribución Electricidad, S.A.</p>
    <p>Denominación: regulamentación LMT SCY-806-apoio A759AGMA//C22-1.</p>
    <p>Termo municipal: Santiago de Compostela.</p>
    <p>1. Características técnicas:</p>
    <p>Modificación do treito da liña SCY-806 que transcorre pola contorna da rúa das Casas Novas, de 535,7 metros de lonxitude en condutores tipo LA-30 e LA-56, comprendido entre o apoio nº C-22 e o apoio nº C-22-4, consistente en:</p>
    <p>– Na parcela con referencia catastral 6589105NH3468H0000ZG, e sen alterar a actual traza da LMT SCY-806, intercalado entre os apoios existentes nº C-22 (matrícula: A77AUME0) de formigón tipo AL-AM-Pórtico (2 x 14/3A)-DC2-CAIII e nº C-22-1 (matrícula: A759AGMA) metálico de celosía tipo AL-AM-C-3000/14-H35-CAIII-(REC), instalación dun novo apoio metálico de celosía tipo FL-C-2000/14-H-35-CAIII, en que se proxecta a instalación dun paso aéreo-soterrado (PA/S) e dun reconectador telecontrolado composto por un equipo interruptor con cámara illada en SF6 e un armario de control.</p>
    <p>– Desconexión e desmantelamento do treito da LMT SCY-806 de 517 metros de lonxitude en condutores tipo LA-30 e LA-56, comprendido entre o novo apoio metálico proxectado e o apoio nº C-22-4 (matrícula: A6WS1QNN) de formigón tipo FL-AM-HVH-1600/15-CR1-CAI-(PA/S), que implicará a retirada dos apoios sobre os que se atopa tendido, do reconectador actualmente instalado no apoio nº C-22-1 e do paso aéreo-soterrado (PA/S) actualmente instalado no apoio nº C-22-4.</p>
    <p>– Retensado do condutor tipo LA-56 (condutor existente) no van da liña SCY-806 de 18,7 metros de lonxitude comprendido entre o apoio nº C-22 existente e o novo apoio metálico proxectado.</p>
    <p>Instalación de liña de media tensión soterrada, a 20 kV, de 643 metros de lonxitude, en condutor tipo RHZ1-2OL 12/20 kV 3(1 x 240 mm² Al), con orixe no paso aéreo-soterrado (PA/S) para instalar no novo apoio metálico proxectado e remate en arqueta proxectada sobre a LMTS de alimentación ao CT Pedroso (matrícula: 15CSR9).</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE nº 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE nº 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG nº 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE nº 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE nº 160, do 20 de junio).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta a este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como na casa do concello de Santiago de Compostela. Isto faise público para coñecemento xeral e particular das persoas propietarias dos predios que figuran na relación anexa a este acordo, así como das persoas titulares de dereitos reais ou intereses económicos sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no Portal de transparencia e Goberno aberto da Consellería de Economía, Industria e Innovación:</p>
    <p>https://economia.xunta.gal/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 27 de xullo de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>Regulamentación LMT SCY-806-apoio A759AGMA//C22-1</h2>
    <h2>Relación de bens e dereitos afectados-termo municipal de Santiago de Compostela</h2>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio<br>(LMT, CT e/ou apoios)</td>
       <td colspan="2">LMT soterrada
        (servidume de paso de enerxía eléctrica)</td>
       <td rowspan="2">Natureza do terreo</td>
      </tr>
      <tr>
       <td>CT/nº do apoio</td>
       <td>Superficie (m2)</td>
       <td>Lonxitude (m)</td>
       <td>Superficie (m2)</td>
      </tr>
      <tr>
       <td>1</td>
       <td>Descoñecido</td>
       <td>6589105NH3468H0000ZG</td>
       <td>Lugar de Casas Novas</td>
       <td>Novo apoio metálico (PA/S e ITC)</td>
       <td>2</td>
       <td>5,4</td>
       <td>17</td>
       <td>Rústico. Agrario</td>
      </tr>
     </tbody>
    </table>

