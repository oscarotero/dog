---
date: '2023-09-05'
id: L439-110823-0002
page: 51562
number: 168
agency: Concello de Outeiro de Rei
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan de
  sectorización CC1-1ª fase, ampliación da zona dotacional.
range: Anuncio
url: >-
  https://www.xunta.gal/dog/Publicados/2023/20230905/AnuncioL439-110823-0002_gl.html
---
<p>En cumprimento do disposto no artigo 82 da Lei 2/2016, do solo de Galicia, artigo 70.2 da Lei 7/1985, do 2 de abril, de bases de réxime local, e disposicións concordantes, faise público que o Pleno deste concello, en sesión do 23 de febreiro de 2023, aprobou definitivamente a modificación puntual do Plan de sectorización CC1-1ª fase: ampliación da zona dotacional e modificación da ordenanza SIPS (servizos de interese público e social), promovido polo Concello de Outeiro de Rei.</p>
    <p>O contido íntegro do plan estará dispoñible para o público no seguinte enderezo electrónico: https://outeiroderei.sedelectronica.gal/transparency/</p>
    <p>O contido do informe ambiental estratéxico publicouse no DOG núm. 107, do 7 de xuño de 2019.</p>
    <p>As medidas previstas para o seguimento dos efectos no ambiente da aplicación do plan son as seguintes:</p>
    <p>– Comprobación de que a superficie de actuación non excede a proxectada.</p>
    <p>– Control sobre os usos do solo, que se deberán adaptar estritamente aos propostos na modificación.</p>
    <p>Contra o devandito acordo, definitivo na vía administrativa, poderanse interpoñer os recursos que seguen:</p>
    <p>a) Potestativo de reposición ante o Pleno deste concello, no prazo dun mes contado a partir do día seguinte ao da publicación deste anuncio.</p>
    <p>b) Contencioso-administrativo, no prazo de dous meses contados a partir do día seguinte ao desta publicación, ante o Tribunal Superior de Xustiza de Galicia. Con todo, interposto o recurso de reposición, non se poderá interpoñer o recurso contencioso-administrativo ata que se resolva expresamente o primeiro ou se produza a súa desestimación presunta polo transcurso do prazo dun mes para ditar e notificar a resolución.</p>
    <p>Outeiro de Rei, 31 de xullo de 2023</p>
    <footer><p>José Pardo Lombao<br>Alcalde</p></footer>

