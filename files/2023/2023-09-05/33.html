---
date: '2023-09-05'
id: L158-140823-0001
page: 51559
number: 168
agency: Concello de Oleiros
section: VI. Anuncios. b) Administración local.
title: >-
  ANUNCIO de modificación da oferta de emprego público e bases da convocatoria
  para a estabilización do emprego temporal.
range: Anuncio
url: >-
  https://www.xunta.gal/dog/Publicados/2023/20230905/AnuncioL158-140823-0001_gl.html
---
<p>De acordo coa Lei 20/2021, do 28 de decembro, de medidas urxentes para a redución da temporalidade no emprego público, mediante a Resolución núm. 2022002342, do 20 de maio, aprobouse a oferta extraordinaria de emprego no Concello de Oleiros para a estabilización do emprego temporal (BOP núm. 99, do 26 de maio, e DOG núm. 103, do 31 de maio de 2022, e corrección de erros no BOP núm. 129, do 8 de xullo, e DOG núm. 161, do 25 de agosto de 2022).</p>
    <p>Posteriormente, aprobáronse as convocatorias e bases correspondentes aos procesos selectivos. En concreto, a derivada da disposición adicional sexta da citada norma (sistema selectivo de concurso de méritos), aprobouse mediante a Resolución número 2022006143, do 15 de decembro (BOP núm. 240, do 21 de decembro de 2022, e corrección no BOP núm. 49, do 13 de marzo de 2023, e DOG núm. 22, do 1 de febreiro de 2023).</p>
    <p>No BOE núm. 79, do 3 de abril de 2023, publicouse o anuncio que abriu o prazo de presentación de solicitudes.</p>
    <p>Logo de presentarse dous recursos de reposición sobre a titulación exixida na categoría de orientador/a profesional (persoal laboral), en que se ofertaban dúas prazas polo sistema de concurso, resolveuse o seguinte:</p>
    <p>1. Modificar a oferta extraordinaria de emprego público (BOP núm. 99, do 26 de maio, e DOG núm. 103, do 31 de maio de 2022, e corrección de erros no BOP núm. 129, do 8 de xullo, e DOG núm. 161, do 25 de agosto de 2022) e a correspondente convocatoria do proceso selectivo (BOP núm. 240, do 21 de decembro de 2022, e corrección no BOP núm. 49, do 13 de marzo de 2023, e DOG núm. 22, do 1 de febreiro de 2023), do seguinte xeito:</p>
    <p>Onde di:</p>
    <p>Persoal laboral</p>
    <table>
     <thead>
      <tr>
       <td>Denominación</td>
       <td>Número</td>
       <td>Nivel de titulación</td>
      </tr>
     </thead>
     <tbody>
      <tr>
       <td>Orientador/a profesional</td>
       <td>2</td>
       <td>Grao en relacións laborais ou equivalente</td>
      </tr>
     </tbody>
    </table>
    <p>Debe dicir:</p>
    <p>Persoal laboral</p>
    <table>
     <thead>
      <tr>
       <td>Denominación</td>
       <td>Número</td>
       <td>Nivel de titulación</td>
      </tr>
     </thead>
     <tbody>
      <tr>
       <td>Orientador/a profesional</td>
       <td>2</td>
       <td>Grao ou diplomatura (plan antigo) en relacións laborais, psicoloxía, ciencias políticas e socioloxía ou equivalentes</td>
      </tr>
     </tbody>
    </table>
    <p>2. Comunicar esta modificación ao persoal que actualmente se atopa ocupando as prazas temporalmente. </p>
    <p>3. Notificar esta resolución aos colexios profesionais impugnantes debido á estimación das súas pretensións.</p>
    <p>4. Publicar esta modificación da oferta de emprego e da convocatoria, no Boletín Oficial da provincia da Coruña e posteriormente, unha vez publicadas, inserir un anuncio no Diario Oficial de Galicia e no Boletín Oficial del Estado, momento este último que sinalará unha nova apertura do prazo de presentación de solicitudes para participar no proceso selectivo nesta categoría, e trasladala ao Comité de empresa do Concello de Oleiros. </p>
    <p>5. As actuacións levadas a cabo por persoas interesadas no prazo de presentación de solicitudes manterán a súa validez sempre e cando cumpran cos requisitos da convocatoria unha vez modificada.</p>
    <p>Oleiros, 14 de xullo de 2023</p>
    <footer><p>O alcalde<br>P.D. (Decreto de alcaldía nº 2023003281, do 21 de xuño)<br>Margarita Figueroa Vázquez<br>Segunda tenente de alcalde delegada de Persoal</p></footer>

