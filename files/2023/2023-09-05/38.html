---
date: '2023-09-05'
id: L375-110823-0001
page: 51569
number: 168
agency: Concello de San Cibrao das Viñas
section: VI. Anuncios. b) Administración local.
title: ANUNCIO do requirimento de xestión da biomasa.
range: Anuncio
url: >-
  https://www.xunta.gal/dog/Publicados/2023/20230905/AnuncioL375-110823-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que aos titulares dos bens que se relacionan resulta imposible a súa notificación, comunícaselles ás persoas responsables a súa obriga legal de xestión da biomasa e de retirada de especies arbóreas prohibidas nas parcelas que se describen, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Datos do propietario</td>
       <td>Nº de expediente</td>
       <td>Referencia catastral</td>
       <td>Localización</td>
       <td>Superficie
        m2</td>
      </tr>
      <tr>
       <td>Miguel Ángel Doval García</td>
       <td>1052/2023</td>
       <td>32076A002002730000UM</td>
       <td>A Farixa</td>
       <td>3.607</td>
      </tr>
      <tr>
       <td>Milagros Blanco Sobrino</td>
       <td>1038/2023</td>
       <td>32076A029001320000UR</td>
       <td>A Mioteira</td>
       <td>139</td>
      </tr>
      <tr>
       <td>José Luis Blanco Ribao</td>
       <td>918/2023</td>
       <td>32076A020000710000UH</td>
       <td>Os Comus</td>
       <td>5.755</td>
      </tr>
      <tr>
       <td>Piñeiral Grupo Inmobiliario, S.A.</td>
       <td>1003/2023</td>
       <td>32076A002003920001IU</td>
       <td>Azucena</td>
       <td>921</td>
      </tr>
      <tr>
       <td>Manuel Novoa Sierra</td>
       <td>1069/2023</td>
       <td>32076A501003930000YM</td>
       <td>Baladeiro</td>
       <td>9.620</td>
      </tr>
      <tr>
       <td>José Luis Iglesias Sequeiros</td>
       <td>1126/2023</td>
       <td>32076A032009550000UT</td>
       <td>Castellana</td>
       <td>803</td>
      </tr>
      <tr>
       <td>Pilar Cid Castro</td>
       <td>890/2023</td>
       <td>32076ª001001820000US</td>
       <td>A Farixa</td>
       <td>4.466</td>
      </tr>
      <tr>
       <td>Purificación Canal Rodríguez</td>
       <td>1055/2023</td>
       <td>32076A056005490001IE</td>
       <td>A Fonte</td>
       <td>202</td>
      </tr>
      <tr>
       <td>Valgarrido, S.L.</td>
       <td>1016/2023</td>
       <td>32076A002002850000US</td>
       <td>Fardel</td>
       <td>3019</td>
      </tr>
     </tbody>
    </table>
    <p>1º. En virtude do que antecede, comunícaselles que na acta de inspección de referencia se comprobou que na referida parcela se incumpre o establecido no artigo 21 da Lei 3/2007. Polo tanto, dispoñen dun prazo máximo de quince (15) días naturais para o cumprimento voluntario e para xestionar a biomasa na parcela citada, que se iniciará o día seguinte ao da última publicación desta notificación no BOE e no DOG.</p>
    <p>2º. En caso de persistencia no incumprimento transcorrido o devandito prazo, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, ao comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. </p>
    <p>As persoas titulares dos terreos ou dos dereitos de aproveitamento terán a obriga legal de facilitar o acceso necesario para a realización dos traballos de xestión da biomasa e de retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais recollidos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3º. No caso de proceder á execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva, unha vez rematados os traballos, de ser o caso.</p>
    <p>4º. No caso de persistencia no incumprimento e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellaría con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da Alcaldía e a dos expedientes pola comisión de infraccións moi graves ao Pleno do concello, de conformidade co establecido no artigo 21.ter.2 desta lei.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia, sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000 euros (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 euros (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>San Cibrao das Viñas, 11 de agosto de 2023</p>
    <footer><p>Marta Nóvoa Iglesias<br>Alcaldesa</p></footer>

