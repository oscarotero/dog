---
date: '2023-08-23'
id: G0692-170823-0003
page: 49885
number: 159
agency: 'Consellería de Economía, Industria e Innovación'
section: III. Outras disposicións.
title: >-
  ORDE do 16 de agosto de 2023 pola que se amplía a dotación orzamentaria das
  subvencións convocadas ao abeiro da Orde do 15 de maio de 2023 pola que se
  establecen as bases reguladoras para a concesión, en réxime de concorrencia
  non competitiva, de subvencións para o Programa de modernización do comercio:
  Fondo Tecnolóxico, no marco do Plan de recuperación, transformación e
  resiliencia financiado pola Unión Europea-NextGenerationEU, e se procede á súa
  convocatoria para o ano 2023 (código de procedemento CO300G).
range: Orde
url: >-
  https://www.xunta.gal/dog/Publicados/2023/20230823/AnuncioG0692-170823-0003_gl.html
---
<p>A Orde do 15 de maio de 2023, publicada no Diario Oficial de Galicia número 101, do martes 30 de maio, establece as bases reguladoras para a concesión, en réxime de concorrencia non competitiva, de subvencións para o Programa de modernización do comercio: Fondo Tecnolóxico, no marco do Plan de recuperación, transformación e resiliencia, financiado pola Unión Europea-NextGenerationEU, e realiza a segunda convocatoria para o ano 2023 (código de procedemento CO300G).</p>
    <p>No artigo 1.3 da convocatoria e no artigo 2 do anexo I establécese que para a concesión destas subvencións se destina un crédito total de 3.800.000,00 €, que será imputado ás aplicacións orzamentarias seguintes dos orzamentos xerais da Comunidade Autónoma para o ano 2023:</p>
    <table>
     <tbody>
      <tr>
       <td>Aplicación orzamentaria</td>
       <td>Importe (€)</td>
       <td>Beneficiarias/os</td>
      </tr>
      <tr>
       <td>05.04.751A.770.7</td>
       <td>3.300.000,00 €</td>
       <td>Artigo 3.1.1.1 do anexo I</td>
      </tr>
      <tr>
       <td>05.04.751A.781.2 MRR</td>
       <td>500.000,00 €</td>
       <td>Artigo 3.1.1.2 do anexo I</td>
      </tr>
     </tbody>
    </table>
    <p>Por outra banda, no artigo 1.4 da convocatoria sinálase que as anteditas cantidades se poderán incrementar en función das solicitudes presentadas e de acordo coa dispoñibilidade de crédito. Nestes casos publicarase a ampliación de crédito polos mesmos medios que a orde de convocatoria, sen que tal publicidade implique a apertura de prazo para presentar novas solicitudes nin o inicio dun novo cómputo de prazo para resolver. </p>
    <p>Co obxecto de poder amparar o maior número de solicitudes, e posto que a dotación inicial resulta insuficiente, cómpre mediante esta orde incrementar a dotación orzamentaria consignada inicialmente dada a existencia de remanentes de créditos.</p>
    <p>A teor do exposto, en virtude das competencias que ten atribuídas a Consellería de Economía, Industria e Innovación en materia de comercio interior, e en exercicio das atribucións que me foron conferidas, </p>
    <h2>DISPOÑO:</h2>
    <p>Artigo único. Ampliación da dotación orzamentaria</p>
    <p>1. Amplíase a dotación orzamentaria prevista na Orde do 15 de maio de 2023 pola que se establecen as bases reguladoras para a concesión, en réxime de concorrencia non competitiva, de subvencións para o Programa de modernización do comercio: Fondo Tecnolóxico, no marco do Plan de recuperación, transformación e resiliencia, financiado por la Unión Europea-NextGenerationEU, e se procede á súa convocatoria para o ano 2023 (código de procedemento CO300G).</p>
    <p>2. O incremento da dotación será de 506.442,08 €, con cargo á aplicación orzamentaria 05.04.751A.770.7, Fondo Tecnolóxico MRR dos orzamentos xerais da Comunidade Autónoma de Galicia para o ano 2023. </p>
    <p>Unha vez efectuado este incremento, o importe da dotación orzamentaria da aplicación 05.04.751A.770.7 ascenderá a 3.806.442,08 € e o importe total da orde de axudas ascende a 4.306.442,08 €. </p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 16 de agosto de 2023</p>
    <footer><p>María Jesús Lorenzana Somoza<br>Conselleira de Economía, Industria e Innovación</p></footer>

