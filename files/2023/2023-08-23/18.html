---
date: '2023-08-23'
id: G0692-010823-0001
page: 50089
number: 159
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 31 de xullo de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Miño (expediente IN407A 2023/221-1).
range: Acordo
url: >-
  https://www.xunta.gal/dog/Publicados/2023/20230823/AnuncioG0692-010823-0001_gl.html
---
<p>Expediente: IN407A 2023/221-1.</p>
    <p>Solicitante: UFD Distribución Electricidad, S.A.</p>
    <p>Denominación: instalación de telecontrol na LMT PED-705-apoio APS1GRNH//33.</p>
    <p>Situación: concello de Miño.</p>
    <p>1. Características técnicas:</p>
    <p>Modificación, sen alterar a súa actual traza, do treito da liña PED-705 autorizado no expediente 33.232, de 193,8 metros de lonxitude en condutor tipo LA-110, comprendido entre os seus apoios nº 32 (matrícula: APS7GC14) de formigón tipo AM-AG-HV-2×(1600/14)-CR1-CAII e nº 34 (matrícula: APRJ12M6) de formigón tipo S-AL-HP-400/12-B1-CSRI, consistente en:</p>
    <p>– Substitución, respectando a súa localización actual na parcela con referencia catastral 15049A005000170000MJ sita no lugar de Bañobre (Castro), cun lixeiro desprazamento cara ao apoio nº 32, do apoio nº 33 (matrícula: APS1GRNH) de formigón tipo AM-AL-HV-2×(1600/14)-H35-CAI, polo novo apoio metálico de celosía tipo AM-C-2000/14-H35-CA(CS), en que se proxecta a substitución do actual interruptor telecontrolado por un novo reconectador telecontrolado composto por un equipo interruptor con cámara illada en SF6 e un armario de control.</p>
    <p>– Retensado do condutor tipo LA-110 (condutor existente) no van da liña PED-705 de 82,7 metros de lonxitude comprendido entre o apoio nº 32 existente e o novo apoio nº 33 proxectado.</p>
    <p>– Retensado do condutor tipo LA-110 (condutor existente) no van da liña PED-705 de 111 metros de lonxitude comprendido entre o novo apoio nº 33 proxectado e o apoio nº 34 existente.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no taboleiro de anuncios do concello. Ademais, poderá consultarse no Portal de transparencia e Goberno aberto da Consellería de Economía, Industria e Innovación: </p>
    <p>https://economia.xunta.gal/transparencia/informacion-publica/en-tramitacion/instalacions-electricas-distribucion-e-transporte</p>
    <p>Isto faise público para coñecemento xeral e particular das persoas propietarias dos predios que figuran na relación anexa a este acordo, así como das persoas titulares de dereitos reais ou intereses económicos sobre os bens afectados que fosen omitidos. Poderán examinar a documentación técnica e, se é o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>A Coruña, 31 de xullo de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>Relación de propietarias/os, bens e dereitos afectados</h3>
    <p>Expediente: IN407A 2023/221-1.</p>
    <p>Solicitante: UFD Distribución Electricidad, S.A.</p>
    <p>Denominación: instalación de telecontrol na LMT PED-705-apoio APS1GRNH//33.</p>
    <p>Situación: concello de Miño.</p>
    <table>
     <tbody>
      <tr>
       <td rowspan="2">Nº parcela</td>
       <td rowspan="2">Lugar</td>
       <td rowspan="2">Datos catastrais</td>
       <td rowspan="2">Cultivo</td>
       <td rowspan="2">Propietario/a</td>
       <td colspan="2">Afección de solo en pleno dominio</td>
      </tr>
      <tr>
       <td>Apoio nº</td>
       <td>Superficie m2</td>
      </tr>
      <tr>
       <td>1</td>
       <td>Salgueiro</td>
       <td>15049A005000170000MJ</td>
       <td>Rústico. Agrario.
        Matogueira</td>
       <td>Descoñecido</td>
       <td>Novo apoio nº 33 (ITC)</td>
       <td>2</td>
      </tr>
     </tbody>
    </table>

