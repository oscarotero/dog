---
date: '2023-08-23'
id: G0427-310723-0001
page: 50108
number: 159
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 27 de xullo de 2023 pola que se autoriza a transmisión inter
  vivos da concesión administrativa da batea Loliña II.
range: Resolución
url: >-
  https://www.xunta.gal/dog/Publicados/2023/20230823/AnuncioG0427-310723-0001_gl.html
---
<p>Antecedentes:</p>
    <p>1. O día 24 de xullo de 2023, Pablo Gondar Triñanes solicitou autorización para a transmisión <em>inter vivos</em> da concesión administrativa da batea <em>Loliña II</em>.</p>
    <p>2. A persoa interesada achegou a documentación requirida para a súa tramitación.</p>
    <p>Consideracións legais e técnicas:</p>
    <p>1. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG núm. 41, do 1 de marzo).</p>
    <p>2. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia (DOG núm. 126, do 2 de xullo). </p>
    <p>De acordo con todo o indicado,</p>
    <h2>RESOLVO:</h2>
    <p>Autorizar a transmisión <em>inter vivos</em> da concesión administrativa do seguinte viveiro:</p>
    <p>Tipo: batea. </p>
    <p>Nome: <em>Loliña II</em>.</p>
    <p>Situación: </p>
    <p>Cuadrícula nº: 1.</p>
    <p>Polígono: D.</p>
    <p>Distrito: O Grove (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión de actividade.</p>
    <p>Orde de outorgamento: 23.12.1970.</p>
    <p>Remate da vixencia: 15.12.2029.</p>
    <p>Actuais titulares: Pablo Gondar Triñanes (***5101**) e María Dolores Soutullo Veloso (***4313**)</p>
    <p>Nova titular: Arvalcar Servicios, S.L. (B10547230).</p>
    <p>Baixo as seguintes condicións:</p>
    <p>Primeira. Os actuais titulares deberán presentar, no prazo máximo dun mes contado desde o día seguinte ao da publicación desta resolución no <em>Diario Oficial de Galicia</em>, a seguinte documentación:</p>
    <p>a) Documento notarial da transmisión ou doazón.</p>
    <p>b) Xustificante do pagamento do imposto sobre transmisións patrimoniais e actos xurídicos documentados ou sobre sucesións e doazóns.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da Consellería.</p>
    <p>Terceira. A nova titular da concesión queda subrogada nos dereitos e nas obrigas dos anteriores desde o momento da formalización da transmisión en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante o conselleiro do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e no artigo 46.1 da Lei 29/1998, do 13 de xullo, reguladora da xurisdición contencioso-administrativa (BOE núm. 167, do 14 de xullo).</p>
    <p>Vigo, 27 de xullo de 2023</p>
    <footer><p>O conselleiro do Mar<br>P.D. (Orde do 21.2.2022; DOG núm. 41, do 1.3.2022)<br>A xefa territorial de Vigo<br>P.S. (Resolución do 7.4.2022)<br>Carmen de Benito Caula<br>Xefa do Servizo de Pesca, Acuicultura e Innovación Tecnolóxica</p></footer>

