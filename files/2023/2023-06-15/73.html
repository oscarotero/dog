---
date: '2023-06-15'
id: L238-120623-0002
page: 37522
number: 113
agency: Concello de Pontevedra
section: VI. Anuncios. b) Administración local.
title: >-
  ANUNCIO da aprobación definitiva do proxecto de modificación puntual do
  Peprica, referido ao artigo 86 da normativa, ao plano O.2 da delimitación dos
  ámbitos de museización no subsolo e ás fichas 3.45.01-3.46.01-3.47.02 e
  3.47.03 do catálogo do Peprica, referidas aos inmobles do conxunto do Museo
  provincial na praza da Leña e rúas Pasantería, Padre Sarmiento, Juan Novás
  Guillán, rúa Laranxo e rúa Padre Luis María Fernández. 2021/MODPEPRICA/000001.
range: Anuncio
url: >-
  https://www.xunta.gal/dog/Publicados/2023/20230615/AnuncioL238-120623-0002_gl.html
---
<p>O Pleno do Concello de Pontevedra, na sesión que tivo lugar o 22 de maio de 2023, adoptou, entre outros, o seguinte acordo:</p>
    <p>«(...) Primeiro. Prestar aprobación definitiva ao proxecto denominado Peprica-Pontevedra MP-05. Aprobación definitiva da modificación puntual do artigo 86 da normativa do plan O.2 delimitación dos ámbitos de municipalización no subsolo e das fichas 3.45.1-3.46.01-3.47.02 e 3.47.03 do conxunto do Museo provincial na praza da Leña e rúas Pasantería, Padre Sarmiento, Juan Novás Guillán, Laranxo e Padre Luis María Fernández, instrumento urbanístico redactado polo arquitecto Ramón Reboreda Martínez, asinado dixitalmente o 15 de maio de 2023 e informado pola arquitecta municipal da OTAP o 16 de maio de 2023 e conformado o 18 de maio de 2023, adaptado ás normas técnicas de Planeamento urbanístico de Galicia, que dá cumprimento ás consideracións contidas no informe previo á aprobación definitiva da directora xeral de Ordenación do Territorio da Consellería de Medio Ambiente, Territorio e Vivenda, do 2 de maio de 2023.</p>
    <p>Segundo. Dispor a publicación do anuncio deste acordo no <em>Diario Oficial de Galicia</em>, por conta da Deputación Provincial de Pontevedra, con indicación expresa de que o contido íntegro do proxecto estará á disposición do público na sede electrónica do Concello de Pontevedra www.sede.pontevedra.gal, ao abeiro do disposto na Lei 19/2013 de transparencia, acceso á información pública e bo goberno.</p>
    <p>Unha vez publicado o anuncio no DOG, o instrumento de planeamento que serve de base a este acordo será inscrito no Rexistro de Ordenación do Territorio e Planeamento Urbanístico de Galicia, por petición deste concello, para o que se remitirá un exemplar en soporte dixital, debidamente dilixenciado pola Secretaría do Pleno.</p>
    <p>O documento que contén a normativa e as fichas modificadas por mor da aprobación definitiva desta modificación puntual, ademais de na sede electrónica, será obxecto de publicación no <em>Boletín Oficial </em>da provincia de Pontevedra, unha vez recibido, de ser procedente, o certificado de inscrición no Rexistro do instrumento de planeamento, para lograr a eficacia e executividade do acordo, consonte o establecido nos artigos 82 e 88 da Lei 2/2016, do solo de Galicia, e nos artigos 186.4. e 199 do Decreto 143/2016, do 22 de setembro, polo que se aproba o seu regulamento de desenvolvemento, e nos artigos 70.2 e 65.2 da 7/1985, do 2 de abril, reguladora das bases do réxime local.</p>
    <p>Terceiro. Notificar individualmente este acordo de aprobación definitiva a todas as persoas titulares catastrais dos terreos afectados por esta modificación puntual ás cales xa se lles notificase a aprobación inicial, así como ao resto de persoas titulares de dereitos e intereses que se puidesen ver afectadas pola dita modificación, con ofrecemento do réxime de recursos procedentes (...)».</p>
    <p>O que se fai público para a súa executividade e indícase que contra a aprobación definitiva do proxecto de modificación puntual poderá interporse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de 2 meses contado desde o día seguinte ao da súa publicación (artigos 10 e 46 da Lei 29/1998). Isto sen prexuízo de interpor calquera outro recurso que se entenda máis procedente e sexa conforme a dereito.</p>
    <p>Así mesmo, infórmase que nestas datas xa se atopa publicado na sede electrónica do Concello de Pontevedra (ligazón exacta no día de hoxe: https://www.pontevedra.gal/areas/urbanismo-e-territorio/planeamento-urbanistico/planeamento-de-desenvolvemento/) o contido íntegro do documento aprobado definitivamente polo Pleno do Concello de Pontevedra, en cumprimento do disposto na Lei 19/2013, de transparencia, acceso á información pública e bo goberno.</p>
    <p>Pontevedra, 1 de xuño de 2023</p>
    <footer><p>Miguel Anxo Fernández Lores<br>Alcalde</p></footer>

