---
date: '2023-06-15'
id: G1558-300523-0002
page: 37531
number: 113
agency: Fundación Deporte Galego
section: VI. Anuncios. c) Outros anuncios.
title: >-
  ANUNCIO do Plan de patrocinio dos equipos de alta competición femininos de 1º
  e 2º máximo nivel estatal de Galicia 2023.
range: Anuncio
url: >-
  https://www.xunta.gal/dog/Publicados/2023/20230615/AnuncioG1558-300523-0002_gl.html
---
<p>A Fundación Deporte Galego, tendo en conta que nos seus fins recolle o fomento da actividade física e do deporte base e de alta competición en Galicia, pon en marcha a IV edición do Plan de patrocinio dos equipos de alta competición femininos de 1º e 2º máximo nivel estatal de Galicia 2023.</p>
    <p>A Fundación remitiralle un correo electrónico á entidade obxecto de patrocinio, en que cursará invitación para a presentación da solicitude de patrocinio acompañando o texto do plan de patrocinio.</p>
    <p>A entidade invitada a tomar parte no procedemento DE400C presentará a solicitude obrigatoriamente por medios electrónicos a través do formulario normalizado (anexo I) dispoñible na sede electrónica da Xunta de Galicia, https://sede.xunta.gal</p>
    <p>De conformidade co artigo 68.4 da Lei 39/2015, do 1 de outubro, do procedemento administrativo común das administracións públicas, se algunha das persoas interesadas presenta a súa solicitude presencialmente, requiriráselle para que a emende a través da súa presentación electrónica. Para estes efectos, considérase como data de presentación da solicitude aquela en que fose realizada a emenda.</p>
    <p>Para a presentación electrónica poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365), habilitándose un enlace na Guía de procedementos e servizos co código DE400C.</p>
    <p>O prazo máximo para a presentación das solicitudes será de 7 días naturais contados desde a propia data de recepción da invitación. A presentación das proposicións por unha vía diferente á sinalada será causa de rexeitamento ou exclusión.</p>
    <p>As bases poderanse consultar na ligazón https://deporte.xunta.gal/gl/convocatorias/de400c-plan-patrocinio-equipos-alta-competicion-femininos-galicia-2023</p>
    <p>Teléfono: 881 99 63 77.</p>
    <p>Santiago de Compostela, 30 de maio de 2023</p>
    <footer><p>José Ramón Lete Lasa<br>Presidente Fundación Deporte Galego</p></footer>

