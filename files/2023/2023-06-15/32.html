---
date: '2023-06-15'
id: G0003-060623-0005
page: 37388
number: 113
agency: Servizo Galego de Saúde
section: IV. Oposicións e concursos.
title: >-
  ANUNCIO do 23 de maio de 2023, da Xerencia da Área Sanitaria de Pontevedra e O
  Salnés, polo que se comunica a publicación da convocatoria pública para a
  provisión, polo sistema de concurso de méritos, dun posto de Xefatura de Grupo
  do Servizo de Admisión no Hospital Público do Salnés.
range: Anuncio
url: >-
  https://www.xunta.gal/dog/Publicados/2023/20230615/AnuncioG0003-060623-0005_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no uso das atribucións conferidas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG núm. 204, do 25 de outubro), e da Orde do 22 de abril de 2020 (DOG núm. 82, do 29 de abril) sobre delegación de competencia en órganos centrais e periféricos do Servizo Galego de Saúde, o xerente da Área Sanitaria de Pontevedra e O Salnés </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de concurso de méritos, un posto de Xefatura de Grupo do Servizo de Admisión, persoal de xestión e servizos, da Área Sanitaria Pontevedra e O Salnés no Hospital Público do Salnés, que se relaciona no anexo.</p>
    <p>Segundo. As retribucións do posto ofertado serán as que correspondan de acordo coa orde anual, pola que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar nesta convocatoria presentaranse, preferentemente, no rexistro da Xerencia da Área Sanitaria de Pontevedra e O Salnés, sito na rúa Loureiro Crespo, núm. 2 de Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de 15 días hábiles contado a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios da Área de Dirección e na intranet da Área Sanitaria de Pontevedra e O Salnés, así como na páxina web do Servizo Galego de Saúde (www.sergas.es).</p>
    <p>Pontevedra, 23 de maio de 2023</p>
    <footer><p>José Manuel Flores Arias<br>Xerente da Área Sanitaria de Pontevedra e O Salnés</p></footer>
    <h2>ANEXO</h2>
    <h2> Posto </h2>
    <table>
     <tbody>
      <tr>
       <td>Denominación posto</td>
       <td>Prazas</td>
       <td>Adscrición</td>
       <td>Procedemento provisión</td>
      </tr>
      <tr>
       <td>Xefatura de Grupo do Servizo de Admisión</td>
       <td>1</td>
       <td>Área Sanitaria de Pontevedra e O Salnés no Hospital Público do Salnés</td>
       <td>Concurso de méritos</td>
      </tr>
     </tbody>
    </table>

