---
date: '2023-05-23'
id: G2018-100523-0001
page: 31153
number: 96
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 10 de maio de 2023 pola que se aproba e se fai pública a listaxe
  provisional de persoas admitidas e excluídas no proceso selectivo para cubrir
  unha praza da categoría de profesional técnico/a especialista de
  investigación, especialidade saúde, grupo III, pola quenda de acceso libre.
range: Resolución
url: >-
  https://www.xunta.gal/dog/Publicados/2023/20230523/AnuncioG2018-100523-0001_gl.html
---
<p>Mediante a Resolución reitoral do 2 de decembro de 2022 (DOG do 16 de decembro e BOE do 6 de marzo de 2023), convocáronse probas selectivas para cubrir unha praza da categoría profesional técnico/a especialista de investigación, especialidade saúde, grupo III, pola quenda de acceso libre. </p>
    <p>Finalizado o prazo de presentación de solicitudes,</p>
    <h2>RESOLVO:</h2>
    <p>Primeiro. Declarar aprobada e facer pública a listaxe provisional de persoas admitidas e excluídas pola quenda de acceso libre ás citadas probas.</p>
    <p>Segundo. Indicar que a listaxe provisional de persoas aspirantes admitidas e excluídas está exposta no taboleiro electrónico da USC e na web:</p>
    <p>https://www.usc.gal/gl/institucional/goberno/area/xestionpersoal/PAS/oep/listado</p>
    <p>Terceiro. As persoas aspirantes excluídas ou que non figuren na relación de admitidas dispoñen dun prazo de dez días hábiles, contados a partir do seguinte ao da publicación desta resolución no Diario Oficial de Galicia, para poder emendar os defectos que motivasen a exclusión ou a omisión.</p>
    <p>Cuarto. Para emendar a exclusión ou omisión cubrirase o formulario de emendas do catálogo de procedementos na seguinte ligazón:</p>
    <p>https://sede.usc.es/formularios/solicitudes/emendaSelecPersoalLaboral.htm</p>
    <p>Quinto. As persoas aspirantes que, dentro do prazo sinalado, non emenden a exclusión ou aleguen a omisión, xustificando o dereito a seren incluídas na relación de persoas admitidas, serán definitivamente excluídas da realización das probas.</p>
    <p>Sexto. Nomear, en aplicación da base 5.1 da convocatoria, o tribunal do proceso selectivo, que estará composto polas seguintes persoas:</p>
    <p>• Tribunal titular:</p>
    <p>Presidente:</p>
    <p>– Víctor Manuel Arce Vázquez, catedrático de universidade da USC.</p>
    <p>Vogais:</p>
    <p>– Celia María Pombo Ramos, profesora titular de universidade da USC. </p>
    <p>– Mercedes Otero Cristobo, persoal laboral fixo do grupo III da USC. </p>
    <p>– Mª Sol Abella Fernández, persoal laboral fixo do grupo III da USC. </p>
    <p>Secretario:</p>
    <p>– Vicente Mirazo Angueira, funcionario de carreira da escala administrativa da USC, que actuará con voz e voto.</p>
    <p>• Tribunal suplente:</p>
    <p>Presidente:</p>
    <p>– José María Méndez Figueiras, persoal laboral fixo do grupo I da USC.</p>
    <p>Vogais:</p>
    <p>– Manuel Pérez Calvelo, persoal laboral fixo do grupo III da USC. </p>
    <p>– Lucía Bellón Pita, persoal laboral fixo do grupo I da USC. </p>
    <p>– Xosé Manuel Suárez Bello, persoal laboral fixo do grupo III da USC. </p>
    <p>Secretaria:</p>
    <p>– Rosa María Puga Rajo, funcionaria de carreira da escala de xestión da USC, que actuará con voz e voto.</p>
    <p>Santiago de Compostela, 10 de maio de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>

