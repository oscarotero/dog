---
date: '2023-05-23'
id: G0657-110523-0002
page: 31124
number: 96
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 10 de maio de 2023, da Dirección Xeral de Xuventude,
  Participación e Voluntariado, pola que se publica a Resolución do 9 de maio de
  2023 relativa á adxudicación do uso de instalacións xuvenís ao abeiro da Orde
  do 30 de marzo de 2023, pola que se convoca o procedemento para a concesión do
  uso de instalacións xuvenís para a realización de programas de lecer educativo
  e tempo libre durante a campaña de verán 2023 para colectivos xuvenís (código
  de procedemento BS304A).
range: Resolución
url: >-
  https://www.xunta.gal/dog/Publicados/2023/20230523/AnuncioG0657-110523-0002_gl.html
---
<p>Mediante a Orde do 30 de marzo de 2023 (Diario Oficial de Galicia número 73, do 17 de abril) establecéronse as bases reguladoras e convocouse o procedemento para adxudicar o uso de instalacións xuvenís dependentes da Consellería de Política Social e Xuventude para a realización de programas de lecer educativo e tempo libre durante a Campaña de verán 2023 para colectivos xuvenís, nos termos establecidos na orde e coa distribución de prazas recollida no anexo I desta.</p>
    <p>De conformidade co disposto no artigo 9.5 da dita orde de convocatoria, o órgano competente para resolver é a Dirección Xeral de Xuventude, Participación e Voluntariado, por delegación da persoa titular da Consellería de Política Social e Xuventude.</p>
    <p>Así mesmo, o artigo 10 da citada orde establece que se publicarán no Diario Oficial de Galicia (DOG), de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento. Esta publicación producirá os efectos de notificación.</p>
    <p>Tras a instrución do procedemento, o 9 de maio de 2023 o órgano competente emite a resolución que finaliza o procedemento de adxudicación do uso de instalacións xuvenís dependentes da Consellería de Política Social e Xuventude para a realización de programas de lecer educativo e tempo libre durante a Campaña de verán 2023.</p>
    <p>Polo exposto, </p>
    <h2>RESOLVO:</h2>
    <p>Primeiro. Ordenar a publicación no Diario Oficial de Galicia do contido íntegro da Resolución do 9 de maio de 2023, ditada no procedemento BS304A, relativa á adxudicación do uso de instalacións xuvenís ao abeiro da Orde do 30 de marzo de 2023 pola que se convoca o procedemento para a concesión do uso de instalacións xuvenís para a realización de programas de lecer educativo e tempo libre durante a Campaña de verán 2023 para colectivos xuvenís (código de procedemento BS304A), que se xunta como anexo desta resolución.</p>
    <p>Segundo. Comunicar que a Resolución do 9 de maio de 2023 que finaliza este procedemento esgota a vía administrativa e contra ela pode interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses contados a partir do día seguinte ao da súa notificación a través desta publicación no Diario Oficial de Galicia. </p>
    <p>Non obstante, poderá interpoñerse potestativamente recurso de reposición, ante o mesmo órgano que a ditou, no prazo dun mes contado a partir do día seguinte ao da súa notificación a través desta publicación no Diario Oficial de Galicia, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de maio de 2023</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h2>Resolución do 9 de maio de 2023, ditada no procedemento BS304A, <br>relativa á adxudicación do uso de instalacións xuvenís ao abeiro <br>da Orde do 30 de marzo de 2023 pola que se convoca o procedemento <br>para a concesión do uso de instalacións xuvenís para a realización <br>de programas de lecer educativo e tempo libre durante a Campaña <br>de verán 2023 para colectivos xuvenís (código de procedemento BS304A)</h2>
    <p>Mediante a Orde do 30 de marzo de 2023 (Diario Oficial de Galicia núm. 73, do 17 de abril) establecéronse as bases reguladoras e convocouse o procedemento para adxudicar o uso de instalacións xuvenís dependentes da Consellería de Política Social e Xuventude para a realización de programas de lecer educativo e tempo libre durante a Campaña de verán 2023 para colectivos xuvenís, nos termos establecidos na orde e coa distribución de prazas recollida no anexo I desta.</p>
    <p>Unha vez comprobadas as solicitudes polo Instituto da Xuventude de Galicia, órgano instrutor do procedemento, a Comisión de Valoración prevista no artigo 9 avaliou as solicitudes admitidas a trámite de acordo cos criterios de adxudicación que se recollen no artigo 8. </p>
    <p>Á vista do expediente e do informe da Comisión de Valoración, o órgano instrutor formulou a proposta de resolución conforme o regulado no artigo 9.</p>
    <p>Esta Dirección Xeral de Xuventude, Participación e Voluntariado é competente para resolver, por delegación da conselleira de Política Social e Xuventude, segundo o disposto no artigo 9.5.</p>
    <p>Con base no exposto,</p>
    <h2>RESOLVO:</h2>
    <p>Primeiro. Adxudicar o uso temporal de instalacións xuvenís dependentes da Consellería de Política Social e Xuventude para a realización de programas de lecer educativo e tempo libre durante a Campaña de verán 2023 para colectivos xuvenís, ás entidades relacionadas no anexo I, nos termos que se expoñen na devandita relación.</p>
    <p>Segundo. Denegar o uso de instalacións xuvenís dependentes da Consellería de Política Social e Xuventude para a realización de programas de lecer educativo e tempo libre durante a Campaña de verán 2023 para colectivos xuvenís, ás entidades relacionadas no anexo II, por aplicación dos criterios de preferencia e prioridade recollidos no artigo 8.</p>
    <p>Terceiro. As entidades adxudicatarias deberán cumprir as obrigas previstas nos artigos 12, 14 e 15 da Orde do 30 de marzo de 2023.</p>
    <p>A documentación indicada nos citados artigos deberá presentarse electronicamente e dirixirse ao Servizo de Xuventude e Voluntariado da Xefatura Territorial da Consellería de Política Social e Xuventude correspondente á provincia en que estea a instalación adxudicada, conforme o sinalado nos artigos 7, 12 e 14 da orde.</p>
    <p>Se, transcorridos os prazos que se indican nos citados artigos, non se cumpren as obrigas correspondentes, logo do trámite de audiencia da entidade interesada, declararase a perda do dereito á instalación adxudicada, a través da oportuna resolución que será ditada nos termos do artigo 21 da Lei 39/2015, do 1 de outubro, do procedemento administrativo común das administracións públicas. </p>
    <p>Cuarto. Esta resolución esgota a vía administrativa e contra ela pode interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses que comezará a contar desde o día seguinte ao da súa publicación no Diario Oficial de Galicia.</p>
    <p>Non obstante, poderá interpoñerse potestativamente recurso de reposición, ante o mesmo órgano que a ditou, no prazo dun mes, que comezará a contar a partir do día seguinte ao da súa publicación no Diario Oficial de Galicia, de acordo co establecido nos artigos 123 e 124 da Lei 39/2015, do 1 de outubro.</p>
    <p>Quinto. A publicación desta resolución producirá os efectos de notificación, nos termos establecidos no artigo 10 da Orde do 30 de marzo de 2023 e no artigo 45 da Lei 39/2015, do 1 de outubro.</p>
    <p>Santiago de Compostela, 9 de maio de 2023. A conselleira de Política Social e Xuventude. P.D. (Artigo 9 da Orde do 30.3.2023), Cristina Pichel Toimil, directora xeral de Xuventude, Participación e Voluntariado.</p>
    <h2>ANEXO I</h2>
    <h2>Procedemento BS304A</h2>
    <p>Entidades adxudicatarias:</p>
    <table>
     <thead>
      <tr>
       <td>Expediente</td>
       <td>Entidade adxudicataria</td>
       <td>Localidade</td>
       <td>Instalación adxudicada</td>
       <td>Datas</td>
       <td>Prazas</td>
      </tr>
     </thead>
     <tbody>
      <tr>
       <td>2023/12</td>
       <td>Asociación cultural Escola de Música de Rianxo</td>
       <td>Rianxo (A Coruña)</td>
       <td>A.X. Marina Española</td>
       <td>26.6-28.6</td>
       <td>90</td>
      </tr>
      <tr>
       <td>2023/19</td>
       <td>Asociación cultural, deportiva e xuvenil Acuxuve</td>
       <td>Vedra ( A Coruña)</td>
       <td>A.X. Marina Española</td>
       <td>4-7.9</td>
       <td>70</td>
      </tr>
      <tr>
       <td>2023/11</td>
       <td>Asociación cultural Xeración</td>
       <td>Ferrol (A Coruña)</td>
       <td>A.X. Marina Española</td>
       <td>1-10.9</td>
       <td>20</td>
      </tr>
      <tr>
       <td>2023/24</td>
       <td>Escola de Tempo Libre Arenaria</td>
       <td>Padrón (A Coruña)</td>
       <td>C.X. Virxe de Loreto</td>
       <td>26.8-2.9</td>
       <td>34</td>
      </tr>
      <tr>
       <td>2023/4</td>
       <td>Concello de Negreira</td>
       <td>Negreira (A Coruña)</td>
       <td>C.X. Virxe de Loreto</td>
       <td>26.8-4.9</td>
       <td>50</td>
      </tr>
      <tr>
       <td>2023/13</td>
       <td>Concello da Baña</td>
       <td>A Baña (A Coruña)</td>
       <td>C.X. Virxe de Loreto</td>
       <td>26.8-4.9</td>
       <td>25</td>
      </tr>
      <tr>
       <td>2023/22</td>
       <td>Concello de Barbadás</td>
       <td>Barbadás (Ourense)</td>
       <td>C.X. Espiñeira</td>
       <td>30.8-1.9</td>
       <td>40</td>
      </tr>
      <tr>
       <td>2023/2</td>
       <td>Concello de Touro</td>
       <td>Touro (A Coruña)</td>
       <td>C.X. Espiñeira</td>
       <td>26.8-4.9</td>
       <td>30</td>
      </tr>
      <tr>
       <td>2023/5</td>
       <td>Concello de San Cibrao das Viñas</td>
       <td>San Cibrao das Viñas (Ourense)</td>
       <td>A.X. Area</td>
       <td>21-29.6</td>
       <td>100</td>
      </tr>
      <tr>
       <td>2023/15</td>
       <td>Concello de Viana do Bolo</td>
       <td>Viana do Bolo (Ourense)</td>
       <td>C.X. A Devesa</td>
       <td>26.8-1.9</td>
       <td>80</td>
      </tr>
      <tr>
       <td>2023/8</td>
       <td>Concello da Estrada</td>
       <td>A Estrada (Pontevedra)</td>
       <td>C.X. A Devesa</td>
       <td>26.8-4.9</td>
       <td>40</td>
      </tr>
      <tr>
       <td>2023/25</td>
       <td>Federación Galega de Piragüismo Pontevedra</td>
       <td>Pontevedra (Pontevedra)</td>
       <td>C.X. Entrimo</td>
       <td>26.8-4.9</td>
       <td>46</td>
      </tr>
      <tr>
       <td>2023/6</td>
       <td>Asociación cultural e xuvenil Muíños</td>
       <td>Boqueixón (A Coruña)</td>
       <td>A.X. As Sinas</td>
       <td>22-29.6</td>
       <td>120</td>
      </tr>
      <tr>
       <td>2023/3</td>
       <td>Asociación solidaria en actividades de lecer e tempo libre Mar de Touro</td>
       <td>Ribeira (A Coruña)</td>
       <td>C.X. Pontemaril</td>
       <td>26.8-31.8</td>
       <td>59</td>
      </tr>
      <tr>
       <td>2023/28</td>
       <td>Organización Juvenil Española</td>
       <td>A Coruña (A Coruña)</td>
       <td>C.X. Illa de Ons</td>
       <td>21.8-28.8</td>
       <td>40</td>
      </tr>
     </tbody>
    </table>
    <h2>ANEXO II</h2>
    <h2>Procedemento BS304A</h2>
    <p>Entidades non adxudicatarias:</p>
    <table>
     <tbody>
      <tr>
       <td>Expediente</td>
       <td>Entidades non adxudicatarias</td>
       <td>Motivo</td>
      </tr>
      <tr>
       <td>2023/07</td>
       <td>Asociación Cultural Os Tres Reinos</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2023/17</td>
       <td>Asociación Banda de Música Cultural de Teo</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2023/18</td>
       <td>Concello de Boqueixón</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2023/20</td>
       <td>Concello de Bergondo</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2023/21</td>
       <td>Urban Cross Culture</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2023/23</td>
       <td>Fondo Galego de Cooperación e Solidariedade</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2023/26</td>
       <td>Asociación Galega de Familias de Acollida Acougo</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
     </tbody>
    </table>

