---
date: '2023-10-06'
id: G0692-280923-0004
page: 56050
number: 191
agency: 'Consellería de Economía, Industria e Innovación'
section: III. Outras disposicións.
title: >-
  ORDE do 27 de setembro de 2023 pola que se establecen os domingos e festivos
  en que se autoriza a apertura dos establecementos comerciais durante o ano
  2024.
range: Orde
url: >-
  https://www.xunta.gal/dog/Publicados/2023/20231006/AnuncioG0692-280923-0004_gl.html
---
<p>A Lei 13/2006, do 27 de decembro, de horarios comerciais de Galicia (DOG do 28 de decembro), modificada pola Lei 1/2013, do 13 de febreiro (DOG do 14 de febreiro), determina no artigo 5 que os domingos e días festivos en que os establecementos comerciais poderán permanecer abertos ao público serán, como máximo, de dez ao ano. </p>
    <p>O artigo 6 do mesmo texto legal sinala que os domingos e festivos de apertura serán determinados para cada período anual mediante orde da consellería que posúa as competencias en materia de comercio, que se publicará no <em>Diario Oficial de Galicia</em> antes do 15 de outubro do ano anterior ao da súa aplicación, logo da consulta ás asociacións de consumidores máis representativas con implantación en toda a Comunidade, ao Consello Galego de Cámaras Oficiais de Comercio, Industria e Navegación de Galicia e ás demais organizacións empresariais e sindicais do sector comercial máis representativas de Galicia. </p>
    <p>Con independencia do establecido na liña anterior e co obxectivo de protexer os intereses comerciais nos diferentes concellos, así que fosen publicadas no <em>Diario Oficial de Galicia </em>as datas a que fai referencia este artigo, calquera concello poderá solicitar da consellería competente en materia de comercio a modificación de dúas datas para o seu termo municipal. Esta solicitude deberá ser motivada e realizarse antes do 15 de novembro, e teñen que se presentar acompañada dos informes emitidos pola cámara de comercio, industria e navegación da zona e polas organizacións empresariais e sindicais do sector comercial máis representativas. A consellería resolverá no prazo de quince días, contados desde a presentación da solicitude. De transcorrer o devandito prazo sen resolución expresa, considerarase estimada a petición. Con anterioridade ao 15 de decembro serán publicados no<em> Diario Oficial de Galicia</em> os cambios que estivesen aprobados.</p>
    <p>A Consellería de Economía, Industria e Innovación ten competencia en materia de comercio de acordo co disposto no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG do 4 de xullo). O devandito decreto está en vigor mentres non se desenvolva a estrutura resultante do Decreto 59/2023, do 14 de xuño, polo que se establece a estrutura orgánica da Xunta de Galicia.</p>
    <p>En aplicación dos citados preceptos, logo da consulta efectuada aos axentes socioeconómicos determinados pola lei, e tendo en conta o interese xeral do comercio e dos consumidores, procédese á fixación dos 10 domingos e festivos que, para os efectos do exercicio da actividade comercial, terán a condición de hábiles durante o ano 2024.</p>
    <p>Polo tanto, en uso das facultades que teño conferidas, </p>
    <h2>DISPOÑO:</h2>
    <p>Artigo único </p>
    <p>Os domingos e festivos en que os establecementos comerciais poderán permanecer abertos ao público durante o ano 2024 son:</p>
    <p>7 de xaneiro</p>
    <p>28 de marzo </p>
    <p>30 de xuño</p>
    <p>12 de outubro</p>
    <p>1 de decembro</p>
    <p>6 de decembro</p>
    <p>8 de decembro</p>
    <p>15 de decembro</p>
    <p>22 de decembro</p>
    <p>29 de decembro</p>
    <p>Santiago de Compostela, 27 de setembro de 2023</p>
    <footer><p>María Jesús Lorenzana Somoza<br>Conselleira de Economía, Industria e Innovación</p></footer>

