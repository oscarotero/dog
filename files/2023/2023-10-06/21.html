---
date: '2023-10-06'
id: G0597-290923-0004
page: 56066
number: 191
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 29 de setembro de 2023 pola que se abre o prazo posesorio dos
  postos adxudicados en virtude da Resolución do 22 de maio de 2023 pola que se
  resolve o concurso ordinario para a provisión de postos de traballo vacantes
  da Administración xeral da Comunidade Autónoma de Galicia, escala superior de
  finanzas, e do corpo de xestión da Administración xeral da Comunidade Autónoma
  de Galicia, escala técnica de finanzas, convocado pola Resolución do 14 de
  xullo de 2021.
range: Resolución
url: >-
  https://www.xunta.gal/dog/Publicados/2023/20231006/AnuncioG0597-290923-0004_gl.html
---
<p>Mediante a Resolución do 22 de maio de 2023, da Dirección Xeral da Función Pública (DOG núm. 100, do 29 de maio), resolveuse o concurso ordinario para a provisión de postos de traballo vacantes da Administración xeral da Comunidade Autónoma de Galicia, escala superior de finanzas e do corpo de xestión da Administración xeral da Comunidade Autónoma de Galicia, escala técnica de finanzas. </p>
    <p>De acordo co punto segundo desa resolución, diferíronse os prazos posesorios derivados da resolución do concurso ata a publicación no <em>Diario Oficial de Galicia</em> da resolución pola que se indique a data de inicio dos ditos prazos. </p>
    <p>Polo exposto, no uso das competencias que ten atribuídas segundo o artigo 1 da Orde do 8 de xaneiro de 2020 sobre delegación de competencias na Dirección Xeral da Función Pública e de conformidade co previsto na base X da convocatoria, esta dirección xeral</p>
    <h2>RESOLVE:</h2>
    <p>Primeiro. A apertura do prazo de toma de posesión que se establece no punto segundo da resolución da Dirección Xeral da Función Pública do 22 de maio de 2023.</p>
    <p>Segundo. De conformidade co previsto na Lei 2/2015, do 29 de abril, do emprego público de Galicia, e no artigo 14 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, o prazo da toma de posesión comezará a contar a partir do día seguinte ao do cesamento e será de tres días hábiles se non implica cambio de residencia, ou de sete días hábiles se comporta cambio de residencia.</p>
    <p>O cesamento deberá efectuarse o día 9 de outubro de 2023.</p>
    <p>Se a adxudicación comporta o reingreso ao servizo activo, o prazo de toma de posesión será de vinte días hábiles e empezará a computarse o día 10 de outubro de 2023.</p>
    <p>Terceiro. Contra esta resolución, que pon fin á vía administrativa, poderase interpoñer un recurso potestativo de reposición ante o conselleiro de Facenda e Administración Pública no prazo dun mes, contado desde o día seguinte ao da súa publicación no <em>Diario Oficial de Galicia</em>, ou directamente recurso contencioso-administrativo ante o xulgado do contencioso-administrativo correspondente no prazo de dous meses, contados desde esa mesma data, de conformidade co establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de setembro de 2023</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>

