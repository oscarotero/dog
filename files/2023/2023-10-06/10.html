---
date: '2023-10-06'
id: O3C2-280923-0001
page: 56052
number: 191
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 27 de setembro de 2023 pola que se convoca unha xornada de
  presentación da nova Lei 3/2023, do 4 de xullo, reguladora dos xogos de
  Galicia.
range: Resolución
url: >-
  https://www.xunta.gal/dog/Publicados/2023/20231006/AnuncioO3C2-280923-0001_gl.html
---
<p>O artigo 27 do Estatuto de autonomía de Galicia sinala como competencia exclusiva da Comunidade Autónoma, entre outras, a ordenación dos casinos, xogos e apostas, con exclusión das apostas mutuas deportivo-benéficas. De acordo con iso e como resultado do Acordo Estado-Comunidade Autónoma de Galicia, ditouse o Real decreto 228/1985, do 6 de febreiro, polo que se concretan as competencias exclusivas e concorrentes do Estado e da Comunidade Autónoma de Galicia en materia de xogo.</p>
    <p>En virtude desa competencia, aprobouse a Lei 3/2023, do 4 de xullo, reguladora dos xogos de Galicia. A dita lei introduce numerosas novidades en materia de xogo e apostas que deben aplicar os/as operadores/as de xogo, as persoas usuarias dos xogos, o persoal funcionario das distintas administracións e as forzas e corpos de seguridade que realizan as funcións de inspección e control.</p>
    <p>Coa finalidade de dar a coñecer a nova normativa de xogo a todos os sectores e colectivos afectados, convócase unha xornada de presentación desta lei conforme as seguintes bases:</p>
    <p>1. Datos da actividade.</p>
    <p>Denominación: Xornada de presentación da nova Lei 3/2023, do 4 de xullo, reguladora dos xogos de Galicia.</p>
    <p>Horas lectivas: 5 horas.</p>
    <p>Modalidade: presencial.</p>
    <p>Data: 24 de outubro de 2023.</p>
    <p>2. Persoas destinatarias.</p>
    <p>Persoal das forzas e corpos de seguridade, xudicatura, Ministerio Fiscal, persoal da Administración autonómica e local, empresas de xogo e demais persoas interesadas.</p>
    <p>3. Prazas ofertadas: sen límite.</p>
    <p>4. Programa.</p>
    <p>10.00 a 10.30: presentación.</p>
    <p>10.30 a 12.00: obxecto e ámbito de aplicación da nova lei, políticas de xogo responsable, réxime de publicidade, control de acceso, xogos permitidos e prohibidos.</p>
    <p>12.30 a 14.00: establecementos de xogo, réxime de autorización, empresas de xogo, réxime sancionador, homologación de material de xogo.</p>
    <p>14.00 a 15.00: charla coloquio.</p>
    <p>5. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática dispoñible na páxina web da Agasp http://agasp.xunta.gal</p>
    <p>Non se admitirá ningunha outra forma ou modelo de solicitude.</p>
    <p>b) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>c) É obrigatorio consignar no formulario de solicitude un número de teléfono móbil e un correo electrónico co fin de poder realizar as notificacións necesarias.</p>
    <p>d) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>e) Prazo para presentar as solicitudes.</p>
    <p>O prazo de inscrición e presentación de solicitudes de participación rematará o día 20 de outubro de 2023.</p>
    <p>6. Formulario normalizado de solicitude.</p>
    <p>a) O formulario de solicitude a que se refire a base anterior deberá cubrilo a persoa solicitante necesariamente a través da páxina web da Academia Galega de Seguridade Pública, dispoñible no enderezo da internet http://agasp.xunta.gal</p>
    <p>b) Para cubrir correctamente o formulario de solicitude, no citado enderezo da internet disporase de instrucións de axuda, que deberán observar en todo momento as persoas solicitantes.</p>
    <p>c) O formulario de solicitude poderá ser cuberto ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, as persoas interesadas poderán dirixirse á Agasp a través do número de teléfono 886 20 61 10 ou do enderezo de correo electrónico formacion.agasp@xunta.gal, que adoptará as medidas necesarias para facilitar a presentación de solicitudes.</p>
    <p>A Agasp publicará diariamente a listaxe de persoas admitidas desde o día 18 de outubro de 2023 no sitio web agasp.xunta.gal </p>
    <p>7. Obrigas das persoas admitidas.</p>
    <p>As persoas que resulten seleccionadas teñen a obriga de participar no desenvolvemento da actividade, agás que comuniquen a súa imposibilidade de asistencia con 48 horas como mínimo de antelación ao comezo desta. Esta renuncia deberáselle comunicar por escrito á Agasp, a través do correo electrónico, ao enderezo formacion.agasp@xunta.gal</p>
    <p>En caso contrario, serán excluídas automaticamente da selección para as dez seguintes actividades que se convoquen para as cales reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>8. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 27 de setembro de 2023</p>
    <footer><p>Santiago Villanueva Álvarez<br>Director da Academia Galega de Seguridade Pública</p></footer>

