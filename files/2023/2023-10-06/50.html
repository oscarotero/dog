---
date: '2023-10-06'
id: G0427-150923-0002
page: 56121
number: 191
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 15 de setembro de 2023 pola que se autoriza a transmisión mortis
  causa, mediante pacto de mellora, das concesións administrativas das bateas
  Amena, Furado e Rialtor IX.
range: Resolución
url: >-
  https://www.xunta.gal/dog/Publicados/2023/20231006/AnuncioG0427-150923-0002_gl.html
---
<p>Antecedentes:</p>
    <p>1. O día 28 de agosto de 2023, Bárbara Vázquez Nauss solicitou autorización para a transmisión <em>mortis causa</em>, mediante pacto de mellora, das concesións administrativas das bateas <em>Amena</em>, <em>Furado</em> e <em>Rialtor IX</em>.</p>
    <p>2. A persoa interesada achegou a documentación requirida para a súa tramitación.</p>
    <p>Consideracións legais e técnicas:</p>
    <p>1. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG núm. 41, do 1 de marzo).</p>
    <p>2. A Lei 2/2006, do 14 de xuño, de dereito civil de Galicia (DOG núm. 124, do 29 de xuño), nos seus artigos 209 e seguintes regula os pactos sucesorios como negocios <em>mortis causa</em>, e con forma de pactos de apartación ou de mellora.</p>
    <p>3. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia (DOG núm. 126, do 2 de xullo). </p>
    <p>De acordo con todo o indicado,</p>
    <h2>RESOLVO:</h2>
    <p>Autorizar a transmisión <em>mortis causa</em>, mediante pacto de mellora, das concesións administrativas dos seguintes viveiros:</p>
    <p>Tipo: batea. </p>
    <p>Nome: <em>Amena</em>.</p>
    <p>Situación: </p>
    <p>Cuadrícula nº: 149.</p>
    <p>Polígono: A.</p>
    <p>Distrito: Cambados (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión de actividade.</p>
    <p>Orde de outorgamento: 24.6.1994.</p>
    <p>Remate da vixencia: 15.12.2029.</p>
    <p>Tipo: batea. </p>
    <p>Nome: <em>Furado</em>.</p>
    <p>Situación: </p>
    <p>Cuadrícula nº: 57.</p>
    <p>Polígono: A.</p>
    <p>Distrito: Cambados (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión de actividade.</p>
    <p>Orde de outorgamento: 14.4.1975.</p>
    <p>Remate da vixencia: 15.12.2029.</p>
    <p>Tipo: batea. </p>
    <p>Nome: <em>Rialtor IX</em>.</p>
    <p>Situación: </p>
    <p>Cuadrícula nº: 55.</p>
    <p>Polígono: A.</p>
    <p>Distrito: Cambados (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión de actividade.</p>
    <p>Orde de outorgamento: 6.5.1964.</p>
    <p>Remate da vixencia: 15.12.2029.</p>
    <p>Actuais titulares: Fernando Vázquez Iglesias (***0757**) e Angélica Nauss Bennert (***5869**).</p>
    <p>Novas titulares: Bárbara Vázquez Nauss (***7879**) e Angélica Vázquez Nauss (***6810**).</p>
    <p>As novas titulares das concesións subróganse nos dereitos e nas obrigas dos anteriores desde o momento da publicación desta resolución no <em>Diario Oficial de Galicia</em> e, en particular, nas obrigas derivadas da axuda percibida en concepto de investimentos produtivos en acuicultura (expediente PE205F 2020/065-5) por importe de 33.925,30 €, baixo o compromiso de non efectuar ningunha modificación fundamental das establecidas no artigo 71 do Regulamento (UE) nº 1303/2013.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e no artigo 46.1 da Lei 29/1998, do 13 de xullo, reguladora da xurisdición contencioso-administrativa (BOE núm. 167, do 14 de xullo).</p>
    <p>Vigo, 15 de setembro de 2023</p>
    <footer><p>O conselleiro do Mar<br>P.D. (Orde do 21.2.2022)<br>Sonia Lorenzo Santos<br>Xefa territorial de Vigo</p></footer>

