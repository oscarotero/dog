---
date: '2023-08-04'
id: G0690-010823-0001
page: 47226
number: 148
agency: 'Vicepresidencia Primeira e Consellería de Presidencia, Xustiza e Deportes'
section: VI. Anuncios. a) Administración autonómica.
title: >-
  ACORDO do 1 de agosto de 2023, da Secretaría Xeral para o Deporte, polo que se
  somete a información pública o proxecto de interese autonómico (PIA) Factoría
  do Deporte Galego-Galicia Sports 360, no concello de Mos, Pontevedra,
  promovido polo Real Club Celta de Vigo, S.A.D.
range: Acordo
url: >-
  https://www.xunta.gal/dog/Publicados/2023/20230804/AnuncioG0690-010823-0001_gl.html
---
<p>O artigo 55 da Lei 1/2021, do 8 de xaneiro, de ordenación do territorio de Galicia (DOG núm. 8, do 14 de xaneiro), regula o procedemento de aprobación dos instrumentos de ordenación do territorio que deban someterse a avaliación ambiental estratéxica simplificada.</p>
    <p>Para os efectos previstos no artigo 55.5 da Lei 1/2021, do 8 de xaneiro, de ordenación do territorio de Galicia, sométense a información pública, durante o período dun (1) mes, contado a partir do día seguinte ao da publicación deste anuncio no Diario Oficial de Galicia, os documentos titulados:</p>
    <p>– Proxecto de interese autonómico denominado Factoría do Deporte Galego-Galicia Sports 360, elaborado pola sociedade Otima, S.L. (Ordenación Territorial, Infraestruturas e Medio Ambiente, S.L.) con data 22 de xuño de 2023 e asinado polo arquitecto Francisco Javier Rivas Barros (colexiado número 1.105 do Colexio Oficial de Arquitectos de Galicia (COAG)).</p>
    <p>– Acordo de aprobación inicial do proxecto de interese autonómico denominado Factoría do Deporte Galego-Galicia Sports 360, no concello de Mos (Pontevedra).</p>
    <p>Para que calquera persoa interesada poida consultalos e, de ser o caso, formular no citado prazo as alegacións, suxestións ou observacións que considere oportunas, o documento estará á súa disposición, en horario de atención ao público, nas seguintes dependencias:</p>
    <p>– Secretaría Xeral para o Deporte, rúa Madrid, 2-4, 2º andar, 15781 Santiago de Compostela.</p>
    <p>Ademais, poderán acceder a esta información na páxina web da Vicepresidencia Primeira e Consellería de Presidencia, Xustiza e Deportes (https://conselleriadepresidencia.xunta.gal/transparencia/procedementos-informacion-publica).</p>
    <p>Santiago de Compostela, 1 de agosto de 2023</p>
    <footer><p>José Ramón Lete Lasa<br>Secretario xeral para o Deporte</p></footer>
    <h2>ANEXO</h2>
    <h2>Memoria resumo</h2>
    <p>Peticionario: Real Club Celta de Vigo, S.A.D.</p>
    <p>CIF: A36609105.</p>
    <p>Domicilio social: rúa Príncipe, 44, 36202 Vigo (Pontevedra).</p>
    <p>Ámbito do proxecto: concello de Mos.</p>
    <p>Actividade: conxunto integrado de instalacións deportivas.</p>
    <p>Descrición: o proxecto de interese autonómico (en diante, PIA) elabórase para a construción dun conxunto integrado de edificacións e instalacións ao servizo do deporte coa finalidade de dotalo da infraestrutura necesaria para diferentes necesidades. Contará con tres agrupacións de infraestruturas: a Cidade Deportiva Afouteza, o Centro Integral para a Capacitación da Industria do Deporte e, por último, a área de servizos Espazo Area. Deste xeito, tanto polo ámbito estritamente deportivo competitivo como pola súa vertente económica e de desenvolvemento, este proxecto, que transcende o ámbito municipal, mantén a idea do deporte como unha actividade de interese público que coadxuva ao crecemento e á cohesión social, á igualdade de xénero, á mellora do benestar da cidadanía e ao desenvolvemento do conxunto da Comunidade Autónoma, fortalecendo o carácter transversal do feito e sistema deportivo galego.</p>

