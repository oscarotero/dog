---
date: '2023-05-16'
id: G2018-080523-0001
page: 30506
number: 93
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 5 de maio de 2023 pola que se aproba e se fai pública a listaxe
  definitiva de persoas admitidas e excluídas e se convocan as persoas
  aspirantes para a realización do primeiro exercicio (probas de lingua galega)
  do proceso selectivo para cubrir dúas prazas da categoría profesional de
  condutor.
range: Resolución
url: >-
  https://www.xunta.gal/dog/Publicados/2023/20230516/AnuncioG2018-080523-0001_gl.html
---
<p>Mediante a Resolución reitoral do 4 de novembro de 2022 (DOG do 18 de novembro) convocáronse probas selectivas para cubrir dúas prazas da categoría profesional de condutor, grupo III, unha pola quenda de acceso libre e outra pola quenda de promoción interna, vacantes no cadro de persoal laboral.</p>
    <p>Mediante a Resolución reitoral do 13 de febreiro de 2023 (DOG do 21 de febreiro) aprobouse a relación provisional de persoas aspirantes admitidas e excluídas nas citadas probas selectivas e fixouse un prazo para emendar os defectos que motivasen a exclusión ou omisión. Rematado o dito prazo e consonte o establecido na base 4.4 da convocatoria,</p>
    <h2>RESOLVO:</h2>
    <p>Primeiro. Declarar aprobada e facer pública a listaxe definitiva de persoas admitidas e excluídas nas citadas probas.</p>
    <p>Segundo. Indicar que a citada listaxe definitiva está exposta no taboleiro electrónico da USC e na web https://www.usc.gal/gl/institucional/goberno/area/xestionpersoal/PAS/oep/listado</p>
    <p>Terceiro. Convocar as persoas aspirantes admitidas que non están exentas para a realización do primeiro exercicio da fase de oposición (probas de lingua galega) o día 6 de xullo de 2023, ás 10.00 horas, na aula 3 da Biblioteca Concepción Arenal, rúa dos Feáns, s/n, Campus Vida, Santiago de Compostela.</p>
    <p>A publicación dos sucesivos anuncios de realización dos demais exercicios efectuarase nos locais onde tivese lugar a proba anterior, no taboleiro electrónico da universidade e na páxina web https://www.usc.gal/gl/institucional/goberno/area/xestionpersoal/PAS/oep/listado</p>
    <p>Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpor un recurso potestativo de reposición no prazo dun mes ante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 5 de maio de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>

