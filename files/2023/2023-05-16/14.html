---
date: '2023-05-16'
id: G1534-050523-0001
page: 30443
number: 93
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 5 de maio de 2023 pola que se dá publicidade dos convenios
  subscritos no primeiro cuadrimestre do ano 2023.
range: Resolución
url: >-
  https://www.xunta.gal/dog/Publicados/2023/20230516/AnuncioG1534-050523-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno, impón a cada consellería ou entidade da Xunta de Galicia a obriga de publicar no Diario Oficial de Galicia unha relación dos convenios subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Artigo único</p>
    <p>Dar publicidade da relación dos convenios subscritos polo Fondo Galego de Garantía Agraria (Fogga) no primeiro cuadrimestre do ano 2023 e que se relacionan no anexo desta resolución.</p>
    <p>Santiago de Compostela, 5 de maio de 2023</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>
    <h2>ANEXO</h2>
    <h2>Convenios subscritos polo Fondo Galego de Garantía Agraria (Fogga) no primeiro cuadrimestre do ano 2023</h2>
    <table>
     <tbody>
      <tr>
       <td>Título</td>
       <td>Obxecto</td>
       <td>Data da sinatura</td>
       <td>Achega
        económica (€)</td>
      </tr>
      <tr>
       <td>Convenio entre o Fondo Español de Garantía Agraria, O.A. (FEGA), o Fondo Galego de Garantía Agraria (Fogga) e a Axencia para a Modernización Tecnolóxica de Galicia (Amtega) sobre o sistema informático Sistema de información contable do organismo pagador” (SICOP).</td>
       <td>A Amtega e o Fogga poñen ao dispor do FEGA o código fonte e documentación do núcleo común da aplicación da súa titularidade, denominada Sistema contable do organismo pagador (SICOP) denominado SICOP_COMUN, para a súa compartición e reutilización polos organismos pagadores no ámbito das comunidades autónomas do Estado español, como un módulo do SXA. O desenvolvemento deste sistema é cofinanciado polo fondo europeo Feader.</td>
       <td>4.4.2023</td>
       <td>Sen achega económica</td>
      </tr>
     </tbody>
    </table>

