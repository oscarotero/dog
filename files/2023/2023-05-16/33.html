---
date: '2023-05-16'
id: V0653-240423-0011
page: 30514
number: 93
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 19 de abril de 2023, da Xefatura Territorial de Ourense, pola
  que se conceden as autorizacións administrativas previa e de construción e se
  declaran, en concreto, de utilidade pública, para os efectos da urxente
  ocupación, as instalacións eléctricas nos concellos de Coles e Ourense
  (expediente IN407A 2022/229-3).
range: Resolución
url: >-
  https://www.xunta.gal/dog/Publicados/2023/20230516/AnuncioV0653-240423-0011_gl.html
---
<p>Examinado o expediente instruído por solicitude de UFD Distribución Electricidad, S.A. sobre as autorizacións administrativas previa e de construción e a declaración, en concreto, de utilidade pública das instalacións eléctricas que a seguir se describen:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: LMTA, CTI e RBTA Pobadura (Coles-Ourense).</p>
    <p>Situación: lugar de Poboadura, Concellos de Coles e Ourense.</p>
    <p>Orzamento: 31.050,12 €.</p>
    <p>Características principais do proxecto que foi asinado o 12.9.2022 polo enxeñeiro técnico industrial Antonio Javier Sabín Vázquez, colexiado nº 2233 do Coeticor:</p>
    <p>• LMTA derivada da LMTA VLL812 de alimentación ao CT proxectado en condutor tipo LA-56 sobre apoios metálicos con inicio no apoio núm. 24 existente da LMTA VLL812 e fin no CT proxectado.</p>
    <p>• CT intemperie sobre apoio proxectado núm. 4, de 50 kVA de potencia, RT 20.000/400-230 V illante en aceite mineral, que se vai instalar no predio con coordenadas UTM ETRS 89 (fuso: 29), X: 593.894, Y: 4.692.246.</p>
    <p>A información pública do proxecto foi realizada mediante o acordo desta Xefatura Territorial do 23.12.2022, que foi inserido no DOG do 19.1.2023 e no xornal La Región de Ourense do 30.12.2022. O proxecto tamén estivo en exposición pública nesta xefatura territorial e no portal de transparencia desta vicepresidencia durante o prazo regulamentario. Dentro do prazo establecido para iso foron presentadas alegacións por Manuel Vázquez Novoa, en relación á titularidade do predio núm. 4 e por Mickel e Mª José Álvarez Soriano, en relación á titularidade do predio núm. 8. Respecto destas alegacións, UFD comunicou que toman nota das observacións realizadas.</p>
    <p>Ademais, Mickel e Mª José Álvarez Soriano, alegaron respecto da afección da finca núm. 8, aducindo o seu carácter de terreo urbanizable. Solicitan que se lles dane o menos posible os seus bens e que se lle ofreza unha maior cantidade económica pola ocupación. UFD contestou que o día que sexan convocados para o levantamento de actas previas, será o perito designado pola Administración o encargado de explicarlles a afección do seu predio, momento no que poderán manifestar o que consideren oportuno. E que será o Xurado de Expropiación de Galicia o encargado de facer a valoración económica conforme a lexislación aplicable, co fin de que non se produza unha perda no patrimonio dos propietarios, que terán a oportunidade de achegar a súa folla de aprecio na que concreten os prexuízos ocasionados e o seu valor. Xa que logo, non se teñen en conta as alegacións neste momento do procedemento.</p>
    <p>Para dar cumprimento ao artigo 44 da Lei 39/2015, do 1 de outubro, do procedemento administrativo común das administracións públicas realizouse o trámite de notificación a descoñecidos co correspondente anuncio que se inseriu no DOG do 7.3.2023 e no TEU do BOE do 18.3.2023.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción e declarar, en concreto, a utilidade pública ás devanditas instalacións, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa do 16 de decembro de 1954.</p>
    <p>Que polo representante da Administración, en cumprimento do disposto nos artigos 52 da Lei de expropiación forzosa, do 16 de decembro de 1954, e 149 do Real decreto 1955/2000, do 1 de decembro, se dea comezo ao levantamento das actas previas á ocupación, nos días e horas que a cada interesado se lle notifique de xeito individual, daqueles predios que figuran no anexo do acordo de información pública do proxecto, arriba sinalado.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 19 de abril de 2023</p>
    <footer><p>Alicia María López Míguez<br>Xefa territorial de Ourense</p></footer>

