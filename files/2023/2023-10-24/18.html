---
date: '2023-10-24'
id: G2018-131023-0002
page: 58515
number: 202
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 13 de outubro de 2023 pola que se nomea profesorado do corpo
  docente universitario de catedráticas e catedráticos de universidade.
range: Resolución
url: >-
  https://www.xunta.gal/dog/Publicados/2023/20231024/AnuncioG2018-131023-0002_gl.html
---
<p>De conformidade coa proposta elevada polas comisións nomeadas para xulgar o concurso para a provisión de prazas dos corpos docentes universitarios, convocados mediante a Resolución desta universidade, do 5 de maio de 2023 (BOE do 17 de maio), e presentada polas persoas interesadas a documentación a que fai referencia a base novena da convocatoria.</p>
    <p>Esta reitoría, en uso das atribucións conferidas polo artigo 50 da Lei orgánica 2/2023, do 22 de marzo, do sistema universitario (BOE do 23 de marzo), e o artigo 85 dos estatutos da Universidade de Santiago de Compostela, aprobados polo Decreto 14/2014, do 30 de xaneiro (DOG do 12 de febreiro), e demais disposicións concordantes, resolve efectuar o nomeamento das persoas que se relacionan no anexo.</p>
    <p>Os citados nomeamentos producirán efectos a partir da correspondente toma de posesión polas persoas interesadas, que se deberá efectuar no prazo máximo de vinte (20) días contados desde o día seguinte ao da publicación desta resolución no <em>Boletín Oficial del Estado</em>.</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o seguinte ao da súa publicación no <em>Boletín Oficial del Estado,</em> de conformidade co establecido na Lei 29/1998, do 13 de xullo, reguladora da xurisdición contencioso-administrativa. Non obstante, as persoas interesadas poderán interpoñer recurso potestativo de reposición, no prazo dun mes, ante o órgano que ditou o acto, sen que neste caso se poida interpoñer o recurso contencioso-administrativo ata que non se dite resolución expresa ou presunta do recurso administrativo de reposición, conforme o previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 13 de outubro de 2023</p>
    <footer><p>Antonio López Díaz<br>Reitor da Universidade de Santiago de Compostela </p></footer>
    <h2>ANEXO</h2>
    <table>
     <tbody>
      <tr>
       <td>Nº concurso</td>
       <td>Nome</td>
       <td>Apelidos</td>
       <td>DNI</td>
       <td>Corpo docente</td>
       <td>Área de coñecemento</td>
       <td>Departamento</td>
       <td>Localidade</td>
       <td>Código<br>praza</td>
      </tr>
      <tr>
       <td>51C/23</td>
       <td>Óscar Javier</td>
       <td>Cordero Santamaría</td>
       <td>***6715**</td>
       <td>Catedráticas e catedráticos de universidade</td>
       <td>Bioquímica e Bioloxía Molecular</td>
       <td>Bioquímica e Bioloxía Molecular</td>
       <td>Santiago de Compostela</td>
       <td>A00728</td>
      </tr>
      <tr>
       <td>65C/23</td>
       <td>Beatriz Loreto</td>
       <td>Prieto Lamas</td>
       <td>***6711**</td>
       <td>Catedráticas e catedráticos de universidade</td>
       <td>Edafoloxía e Química Agrícola</td>
       <td>Edafoloxía e Química Agrícola</td>
       <td>Santiago de Compostela</td>
       <td>A00741</td>
      </tr>
      <tr>
       <td>88C/23</td>
       <td>Víctor Manuel</td>
       <td>Longa Martínez</td>
       <td>***7046**</td>
       <td>Catedráticas e catedráticos de universidade</td>
       <td>Lingüística Xeral</td>
       <td>Lingua e Literatura Españolas, Teoría da Literatura e Lingüística Xeral</td>
       <td>Santiago de Compostela</td>
       <td>A00764</td>
      </tr>
      <tr>
       <td>92C/23</td>
       <td>María
        Ángeles</td>
       <td>López Cabarcos</td>
       <td>***1341**</td>
       <td>Catedráticas e catedráticos de universidade</td>
       <td>Organización de Empresas</td>
       <td>Organización de Empresas e Comercialización</td>
       <td>Lugo</td>
       <td>A00768</td>
      </tr>
      <tr>
       <td>93C/23</td>
       <td>Adriana</td>
       <td>Gewerc Barujel</td>
       <td>***5729**</td>
       <td>Catedráticas e catedráticos de universidade</td>
       <td>Didáctica e Organización Escolar</td>
       <td>Pedagoxía e Didáctica</td>
       <td>Santiago de Compostela</td>
       <td>A00769</td>
      </tr>
     </tbody>
    </table>

