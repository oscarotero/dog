---
date: '2023-10-24'
id: G0691-171023-0001
page: 58495
number: 202
agency: 'Vicepresidencia Segunda e Consellería de Medio Ambiente, Territorio e Vivenda'
section: IV. Oposicións e concursos.
title: >-
  ORDE do 17 de outubro de 2023 pola que se resolve a convocatoria pública para
  a provisión, polo sistema de libre designación, dun posto de traballo vacante,
  anunciada pola Orde do 12 de setembro de 2023.
range: Orde
url: >-
  https://www.xunta.gal/dog/Publicados/2023/20231024/AnuncioG0691-171023-0001_gl.html
---
<p>Mediante a Orde do 12 de setembro de 2023, publicada no <em>Diario Oficial de Galicia </em>número. 179, do 20 de setembro, convocouse a provisión, polo sistema de libre designación, dun posto de traballo do Instituto de Estudos do Territorio, organismo autónomo da Vicepresidencia Segunda e Consellería de Medio Ambiente, Territorio e Vivenda.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 27 do Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, aprobado polo Decreto 151/2022, do 4 de agosto, e no uso das atribucións conferidas polo artigo 17.2.c) da citada lei,</p>
    <h2>RESOLVO:</h2>
    <p>Primeiro. Adxudicarlle destino, no posto de traballo que se indica, ao funcionario cuxos datos se sinalan no anexo desta orde, seleccionado consonte o establecido nas bases da convocatoria realizada pola Orde do 12 de setembro de 2023.</p>
    <p>Segundo. O cesamento no actual destino do funcionario que obtivo praza efectuarase no prazo de tres días hábiles, contados a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días hábiles a partir do seguinte ao do cesamento, se non implica cambio de residencia, ou de sete días hábiles, se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, de conformidade co establecido no artigo 8.1 do Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, aprobado polo Decreto 151/2022, do 4 de agosto.</p>
    <p>O cómputo dos prazos posesorios iniciarase cando finalicen os permisos ou licenzas que, de ser o caso, lle fosen concedidos á persoa interesada. Nos supostos de incapacidade temporal, o cómputo do prazo iniciarase a partir da correspondente alta. </p>
    <p>Terceiro. A xefatura de persoal do centro en que cause baixa o persoal funcionario, así como a daquel en que obteña destino, efectuarán, dentro do prazo sinalado no punto anterior, as correspondentes dilixencias de cesamento e de toma de posesión, das cales se dará traslado á Dirección Xeral da Función Pública.</p>
    <p>Cuarto. Contra esta orde, que pon fin á vía administrativa, as persoas interesadas poderán interpoñer recurso potestativo de reposición, ante a persoa titular da Vicepresidencia Segunda e Consellería de Medio Ambiente, Territorio e Vivenda, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 17 de outubro de 2023</p>
    <footer><p>Ángeles Vázquez Mejuto<br>Vicepresidenta segunda e conselleira de Medio Ambiente, Territorio e Vivenda</p></footer>
    <h2>ANEXO </h2>
    <p>Apelidos e nome: Beatriz Calo Jabois.</p>
    <p>NRP/DNI: **8191***.</p>
    <p>Grupo/subgrupo: C2.</p>
    <p>Corpo e/ou escala: corpo auxiliar da Administración xeral da Comunidade Autónoma de Galicia.</p>
    <p>Código do posto: MA.O31.00.000.15770.001.</p>
    <p>Denominación: secretario/a do/da director/a.</p>
    <p>Nivel: 18.</p>
    <p>Centro de destino: Instituto de Estudos do Territorio.</p>
    <p>Localidade: Santiago de Compostela.</p>
    <p>* O NRP/DNI amósase cifrado co fin de protexer os datos de carácter persoal.</p>

