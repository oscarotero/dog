---
date: '2023-11-02'
id: C141-251023-0001
page: 60490
number: 208
agency: Portos de Galicia
section: IV. Oposicións e concursos.
title: >-
  RESOLUCIÓN do 11 de outubro de 2023 pola que se aproban e se fan públicas as
  listaxes definitivas de persoas admitidas e excluídas no proceso selectivo
  correspondente ás prazas dos procesos selectivos extraordinarios de
  estabilización derivados da Lei 20/2021, do 28 de decembro, mediante o sistema
  de concurso.
range: Resolución
url: >-
  https://www.xunta.gal/dog/Publicados/2023/20231102/AnuncioC141-251023-0001_gl.html
---
<p>Mediante a Resolución do 17 de xullo de 2023, da Presidencia de Portos de Galicia (DOG núm. 141, do 26 de xullo), aprobáronse as listaxes provisionais de persoas admitidas e excluídas aos procesos selectivos correspondentes ás prazas de estabilización de emprego temporal da entidade pública empresarial Portos de Galicia, convocado pola Resolución do 20 de decembro de 2022 (DOG núm. 246, do 28 de decembro).</p>
    <p>Unha vez transcorrido o prazo para a presentación de reclamacións ou emendas sobre ditas listaxes, de conformidade co establecido no punto 1.4.2 das bases que rexen os procesos selectivos, esta presidencia</p>
    <h2>RESOLVE:</h2>
    <p>Aprobar a listaxe definitiva de persoas admitidas e excluídas aos procesos selectivos extraordinarios de estabilización derivados da Lei 20/2021, do 28 de decembro, mediante o sistema de concurso, nos postos seguintes:</p>
    <table>
     <tbody>
      <tr>
       <td>Denominación do posto</td>
       <td>Grupo</td>
      </tr>
      <tr>
       <td>Condutor/a conserxe/bacharelato FP2 ou equivalente</td>
       <td>III</td>
      </tr>
     </tbody>
    </table>
    <p>As persoas aspirantes poderán consultar o estado das solicitudes de inscrición presentadas e a situación como admitidas ou excluídas, con indicación da causa de exclusión na paxina web https://portosdegalicia.gal</p>
    <p>Así mesmo, e de conformidade co establecido no punto 1.4.2 das bases que rexen os procesos selectivos, nestas listaxes figuran as persoas aspirantes que teñen pendente de acreditar que están en posesión do Celga requirido.</p>
    <p>O feito de figurar na relación de persoas admitidas non prexulgará que se lles recoñeza ás persoas aspirantes a posesión dos requisitos exixidos para participar no proceso selectivo, así como a posesión do Celga requirido. Cando da documentación que deben de presentar tras superaren o proceso selectivo se desprenda que non posúen algún dos requisitos, as persoas aspirantes decaerán en todos os dereitos que puidesen derivar da súa participación.</p>
    <p>A Administración devolverá o importe ingresado en concepto de dereitos de exame a aquelas persoas aspirantes excluídas de maneira definitiva, ou ben que non figuren en ningunha das listaxes, que así o soliciten no prazo de dous (2) meses a partir do día seguinte ao da publicación no Diario Oficial de Galicia das listaxes definitivas das persoas admitidas e excluídas.</p>
    <p>Para iso será necesaria a presentación dun escrito dirixido á Presidencia de Portos de Galicia solicitando a devolución, que deberá incluír un número de conta bancaria. A presentación deste escrito fóra de prazo suporá a perda do dereito á devolución do importe ingresado.</p>
    <p>Non procederá a devolución do importe aboado en concepto de dereitos de exame nos supostos de renuncia a participar no proceso das persoas admitidas provisional ou definitivamente.</p>
    <p>Contra esta resolución poderase interpoñer recurso potestativo de reposición ante a Presidencia de Portos de Galicia, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante o xulgado do contencioso-administrativo de Santiago de Compostela que corresponda no prazo de dous meses contados desde a mesma data.</p>
    <p>Santiago de Compostela, 11 de outubro de 2023</p>
    <footer><p>José Antonio Álvarez Vidal<br>Presidente</p></footer>

