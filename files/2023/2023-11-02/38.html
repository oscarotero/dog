---
date: '2023-11-02'
id: G0426-201023-0002
page: 60565
number: 208
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 19 de outubro de 2023, do Xurado Provincial de Clasificación Montes
  Veciñais en Man Común de Ourense, polo que se publica a Resolución do 18 de
  outubro de 2023, relativa á solicitude de revisión de esbozo formulada polos
  representantes do monte veciñal en man común Pradorramisquedo e Cabezo Grande,
  pertencente á Comunidade de Montes Veciñais en Man Común de Pradorramisquedo,
  no concello de Viana do Bolo.
range: Anuncio
url: >-
  https://www.xunta.gal/dog/Publicados/2023/20231102/AnuncioG0426-201023-0002_gl.html
---
<p>Examinada a solicitude de revisión de esbozo formulada polos representantes do monte veciñal en man común (MVMC) Pradorramisquedo e Cabezo Grande, pertencente á Comunidade de Montes Veciñais en Man Común (CMVMC) Pradorramisquedo, no concello de Viana do Bolo, resultan os seguintes:</p>
    <p>Feitos:</p>
    <p>Primeiro. O 27.9.2022, a CMVMC de Pradorramisquedo presentou unha solicitude (Rexel núm. 2022/2364600) de revisión de esbozo dos MVMC Pradorramisquedo e Cabezo Grande, ambos da súa pertenza, no concello de Viana do Bolo.</p>
    <p>Coa solicitude achegaron a seguinte documentación:</p>
    <p>– Certificación do acordo da Asemblea Xeral do 27.8.2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 2 de febreiro de 2023 en relación coa citada solicitude. Nel indícase se indica que o perímetro obxecto de revisión inclúe as partes do perímetro lindeiras con particulares. Porén, cómpre indicar que, na estrema do MVMC Pradorramisquedo cos montes Dehesa da Chanca (CMVMC de Penouta) e Os Chaos (CMVMC de Cepedelo), se atopan actualmente en trámite senllos procedementos de deslindamento.</p>
    <p>A superficie provisional do MVMC Pradorramisquedo, unha vez revisado o esbozo, sería de 1.132,26 ha fronte ás 1.040 ha do acordo de clasificación, o que supón un incremento do 8,9 %. Porén, tendo en conta as propostas concorrentes de deslindamento cos MVMC Dehesa da Chanca e Os Chaos, la superficie axustada do monte quedaría finalmente en 1.108,17 ha, co que o incremento quedaría no 6,6 %.</p>
    <p>No que respecta ao MVMC Cabezo Grande, a superficie pasaría a ser de 529,08 ha fronte ás 585 ha do acordo de clasificación, o que supón unha redución do 9,5 %.</p>
    <p>Tendo en conta o anterior, emítise informe favorable sobe a revisión do esbozo dos MVMC Pradorramisquedo e Cabezo Grande.</p>
    <p>Consideracións legais e técnicas:</p>
    <p>Única. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común. </p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúnan as características de fiabilidade e precisión que exixen as novas técnicas topográficas poderán ser obxecto de revisión e axustaranse e completaranse con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 1 de febreiro de 2023, o Xurado Provincial de Montes Veciñais en Man Común acordou por unanimidade o día 17 de abril de 2023:</p>
    <p>Aprobar a proposta de revisión de esbozo dos MVMC Pradorramisquedo e Cabezo Grande, pertencentes á CMVMC de Pradorramisquedo, no concello de Viana do Bolo.</p>
    <p>Ourense, 19 de outubro de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación <br>de Montes Veciñais en Man Común de Ourense</p></footer>

