---
date: '2023-11-02'
id: G0003-231023-0004
page: 60492
number: 208
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 20 de outubro de 2023, da Xerencia da Área Sanitaria de Santiago
  de Compostela e Barbanza, pola que se resolve a convocatoria pública para a
  provisión do posto de xefe/a da Sección de Medicina Interna do Hospital
  Clínico Universitario de Santiago de Compostela, convocada mediante a
  Resolución do 26 de xuño de 2023 (Diario Oficial de Galicia número 130, do 10
  de xullo).
range: Resolución
url: >-
  https://www.xunta.gal/dog/Publicados/2023/20231102/AnuncioG0003-231023-0004_gl.html
---
<p>Unha vez convocada mediante a Resolución do 26 de xuño de 2023 (DOG núm. 130, do 10 de xullo) a provisión do posto de xefe/a da Sección de Medicina Interna do Hospital Clínico Universitario de Santiago de Compostela, esta xerencia, en virtude das competencias atribuídas polo Decreto 137/2019, do 10 de outubro (DOG. núm. 208, do 31 de outubro), polo que se establece a estrutura orgánica do Servizo Galego de Saúde; pola Orde do 22 de abril de 2020 (DOG núm. 82, do 29 de abril), sobre delegación de competencias en órganos centrais e periféricos da Consellería de Sanidade e do Servizo Galego de Saúde, e o Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia,</p>
    <h2>DISPOÑO:</h2>
    <p>Primeiro. Resolver a convocatoria pública para a provisión do posto de xefe/a da Sección de Medicina Interna do Hospital Clínico Universitario de Santiago de Compostela, convocada mediante a Resolución do 26 de xuño de 2023 da devandita xerencia (DOG núm. 130, do 10 de xullo).</p>
    <p>Segundo. Nomear, para o posto que se indica, a persoa citada no anexo I desta resolución.</p>
    <p>Terceiro. De conformidade coa base décima da convocatoria, o/a candidato/a nomeado/a será avaliado/a antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período, ou realizar a súa remoción.</p>
    <p>Cuarto. O/A aspirante nomeado/a deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área sanitaria, ou no prazo de quince días hábiles, se son de distinta área sanitaria.</p>
    <p>Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarado/a nesa situación polo órgano competente quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interporse recurso de alzada ante a Dirección Xeral de Recursos Humanos do Servizo Galego de Saúde no prazo dun mes, contado a partir do día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 20 de outubro de 2023</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO I</h2>
    <p>Posto: xefe/a da sección de Medicina Interna do Hospital Clínico Universitario de Santiago de Compostela da Área Sanitaria de Santiago de Compostela e Barbanza.</p>
    <p>Nome e apelidos: María del Rosario Alende Sixto.</p>
    <p>DNI (*): ***6035**.</p>
    <p>(*) DNI: ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

