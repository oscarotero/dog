---
date: '2023-03-21'
id: V0653-140323-0016
page: 19494
number: 56
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 14 de marzo de 2023, da Xefatura Territorial de Pontevedra, pola
  que se conceden as autorizacións administrativas previa e de construción dunha
  instalación eléctrica nos concellos de Ponte Caldelas, Vilaboa e Pontevedra
  (expediente IN407A 2022/488-4).
range: Resolución
url: >-
  https://www.xunta.gal/dog/Publicados/2023/20230321/AnuncioV0653-140323-0016_gl.html
---
<p>Expediente: IN407A 2022/488-4.</p>
    <p>Promotora: Eléctrica Los Molinos, S.L.</p>
    <p>Denominación: LAT 66 kV subestación Bértola-subestación A Reigosa.</p>
    <p>Concellos: Ponte Caldelas, Vilaboa e Pontevedra.</p>
    <p>Feitos:</p>
    <p>Primeiro. O 11 de novembro de 2022, Eléctrica Los Molinos, S.L. solicitou a autorización administrativa previa e a autorización administrativa de construción do proxecto de execución da instalación eléctrica LAT 66 kV subestación Bértola-subestación A&amp;nbsp;Reigosa.</p>
    <p>Examinado o proxecto de execución, conclúese que consiste na instalación de 5.795 metros dunha liña de alta tensión subterránea a 66 kV para alimentar a subestación A&amp;nbsp;Reigosa, desde a futura subestación eléctrica de 66/220 kV (Bértola), que se conectará con Red Eléctrica de España. As actuacións están previstas nos municipios de Ponte Caldelas, Vilaboa e Pontevedra.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Ponte Caldelas, o Concello de Vilaboa, o Concello de Pontevedra, Augas de Galicia, a Demarcación de Estradas do Estado, a Deputación Provincial de Pontevedra, o Servizo do Patrimonio Cultural e Telefónica de España, S.A.U. A empresa manifestou a súa conformidade co condicionado emitido por Telefónica de España,&amp;nbsp;S.A.U.</p>
    <p>O Concello de Ponte Caldelas manifestou que non se encontra afectado pola instalación da LAT 66 kV subestación Bértola-subestación A Reigosa.</p>
    <p>O Servizo de Patrimonio Cultural notificou a resolución favorable para a LAT 66 kV subestacións Bértola e A Reigosa, da Dirección Xeral do Patrimonio Cultural, do 2 de marzo de 2023.</p>
    <p>Os demais organismos non emitiron os condicionados técnicos, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lles corresponda outorgar.</p>
    <p>Consideracións legais e técnicas.</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo de 2022), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>Liña subterránea de alta tensión a 66 kV, condutor RHZ1-RA+2OL 36/66 kV 1×630 mm2 KAI + H224,7 AL, de 5.795 metros de lonxitude, desde a subestación A Reigosa ata a futura subestación Bértola. A liña discorre polos concellos de Vilaboa, Pontevedra e Ponte Caldelas.</p>
    <p>Conforme o indicado, resolvo:</p>
    <p>Primeiro. Outorgar a Eléctrica Los Molinos, S.L. as autorizacións administrativas previa e de construción da instalación de distribución de enerxía eléctrica denominada LAT 66 kV subestación Bértola - subestación A Reigosa (expediente IN407A 2022/488-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Eléctrica Los Molinos, S.L. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberán cumprirse as normas e directrices vixentes que resulten de aplicación, en particular canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 14 de marzo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

