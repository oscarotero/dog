---
date: '2023-03-21'
id: L109-280223-0001
page: 19544
number: 56
agency: Concello de Betanzos
section: VI. Anuncios. b) Administración local.
title: ANUNCIO do acordo plenario de cambio de uso dun terreo.
range: Anuncio
url: >-
  https://www.xunta.gal/dog/Publicados/2023/20230321/AnuncioL109-280223-0001_gl.html
---
<p>O Pleno deste concello, en sesión extraordinaria celebrada o día 13 de febreiro de 2023, adoptou o seguinte acordo:</p>
    <p>Primeiro. Cambiar o uso principal da parcela de referencia catastral 3625621NH6932S0001HW situada na avenida do Carregal do concello de Betanzos de uso dotacional educativo a uso dotacional sanitario asistencial.</p>
    <p>Segundo. Publicar este acordo no <em>Diario Oficial de Galicia</em> e no <em>Boletín Oficial</em> da provincia.</p>
    <p>Terceiro. Remitir o acordo á Consellería de Sanidade, Consellería de Medio Ambiente, Territorio e Vivenda da Xunta de Galicia e departamentos municipais interesados na súa tramitación, para os efectos do seu coñecemento.</p>
    <p>Contra este acordo, con carácter de disposición administrativa de carácter xeral, poderase interpoñer directamente recurso contencioso-administrativo ante a sala correspondente do Tribunal Superior de Xustiza de Galicia (artigo 84.1 da Lei 2/2016, do 10 de febreiro, do solo de Galicia, e artigo 201.1 do seu regulamento), no prazo de dous meses contados desde o día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que se poida interpoñer calquera outro recurso que se considere máis procedente e sexa conforme a dereito.</p>
    <p>Betanzos, 15 de febreiro de 2023</p>
    <footer><p>María Barral Varela<br>Alcaldesa</p></footer>

