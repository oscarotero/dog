---
date: '2023-01-12'
id: G0003-261222-0001
page: 3905
number: 8
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 22 de decembro de 2022, da Dirección Xeral de Recursos Humanos,
  pola que se emprazan as partes interesadas no recurso
  contencioso-administrativo que se tramita no Xulgado do
  Contencioso-Administrativo número 4 da Coruña, procedemento abreviado
  255/2022.
range: Resolución
url: >-
  https://www.xunta.gal/dog/Publicados/2023/20230112/AnuncioG0003-261222-0001_gl.html
---
<p>No Xulgado do Contencioso-Administrativo número 4 da Coruña, tramítase o recurso 255/2022 (procedemento abreviado), interposto por Ana Medina Colmenero contra a desestimación presunta do recurso de reposición interposto o 20 de xullo de 2022 fronte á Resolución do 13 de xuño de 2022, da Dirección Xeral de Recursos Humanos, pola que se fan públicos os acordos dos tribunais que xulgan o proceso selectivo para o ingreso en diversas especialidades da categoría de facultativo/a especialista de área, convocado pola Resolución do 13 de decembro de 2019, relativos á baremación definitiva da fase de concurso e á publicación dos/das aspirantes seleccionados/as (especialidade: Oncoloxía Médica) (DOG núm. 119, do 22 de xuño).</p>
    <p>A recorrente non está de acordo coa puntuación obtida na epígrafe de experiencia profesional. </p>
    <p>O que se notifica para xeral coñecemento de todas as persoas interesadas no procedemento, que son emprazadas para que poidan comparecer no xulgado como demandadas no prazo de nove días, de conformidade co previsto no artigo 49 da Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 22 de decembro de 2022</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

