---
date: '2023-04-14'
id: G0426-290323-0003
page: 23574
number: 72
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 27 de marzo de 2023, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  21 de marzo de 2023 relativa ao acto de conciliación formulado polos
  representantes do monte veciñal en man común Comunal de Córcores e do monte
  veciñal en man común Amiudal e Fontao e de Coto de Uxo, no concello de Avión
  (Ourense).
range: Anuncio
url: >-
  https://www.xunta.gal/dog/Publicados/2023/20230414/AnuncioG0426-290323-0003_gl.html
---
<p>Examinada a solicitude de deslindamento formulada polos representantes do MVMC Comunal de Córcores, pertencente á CMMVVMC de Córcores; e os MVMC Amiudal e Fontao e de Coto de Uxo, pertencentes á CMMVVMC de Amiudal, no concello de Avión, resultan os seguintes</p>
    <p>Feitos:</p>
    <p>Primeiro. O 26.9.2022, a CMMVVMC de Amiudal presentou un escrito (Rexel 2022/2355069) en que solicitan a aprobación dun deslindamento coa CMMVVMC de Córcores.</p>
    <p>Coa solicitude achegou a seguinte documentación:</p>
    <p>– Acta de deslindamento.</p>
    <p>– Acta de conciliación levantada no Xulgado de Avión.</p>
    <p>– Certificacións de aprobación das respectivas asembleas xerais.</p>
    <p>– Memoria e planos.</p>
    <p>Segundo. O informe do Servizo de Montes da Xefatura Territorial de Ourense con data do 19 de decembro de 2022 fai constar que a documentación achegada corresponde ao deslindamento do perímetro estremeiro entre o MVMC Comunal de Córcores, pertencente á CMMVVMC de Córcores, e os MMVVMC Amiudal e Fontao e de Coto de Uxo, pertencentes á CMMVVMC de Amiudal, correspondendo a maior parte da liña deslindada a tramos de ríos e regatos que, de conformidade coas carpetas-ficha e mais a planimetría aprobadas nos antecedentes, constitúen a estrema actual destes montes.</p>
    <p>O citado informe considera que a solicitude se axusta ao establecido no artigo 53 da Lei 7/2012, de 28 de xuño, de montes de Galicia, polo que propón ao Xurado Provincial a súa aprobación.</p>
    <p>Consideracións legais e técnicas:</p>
    <p>Primeiro. A presente resolución dítase o abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento a seguir no deslindamento entre montes veciñais en man común e establece que o xurado provincial de montes veciñais en man común, logo do exame da documentación presentada, ditará resolución que será publicada no <em>Diario Oficial de Galicia </em>e notificada ás comunidades interesadas.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 19 de decembro de 2022, o Xurado Provincial de Montes Veciñais en Man Común acordou por unanimidade o día 27 de febreiro de 2023:</p>
    <p>Aprobar o acto de conciliación acadado polas xuntas reitoras dos MVMC Comunal de Córcores, pertencente á CMMVVMC de Córcores; e os MVMC Amiudal e Fontao e de Coto de Uxo, pertencentes á CMMVVMC de Amiudal, no concello de Avión.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, de 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 27 de marzo de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación<br> de Montes Veciñais en Man Común de Ourense</p></footer>

