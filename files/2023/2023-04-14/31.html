---
date: '2023-04-14'
id: G0597-230323-0003
page: 23551
number: 72
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 22 de marzo de 2023, da Dirección Xeral da Función Pública, polo
  que se dá publicidade da declaración comprensiva da situación patrimonial dun
  alto cargo.
range: Anuncio
url: >-
  https://www.xunta.gal/dog/Publicados/2023/20230414/AnuncioG0597-230323-0003_gl.html
---
<p>O artigo 49.4 da Lei 1/2016, do 18 de xaneiro, de transparencia e bo goberno, establece a obriga de todo os cargos públicos incluídos no seu ámbito de aplicación, definido no artigo 37, de cubrir unha declaración comprensiva da súa situación patrimonial, no modelo que aprobe a persoa titular da consellería competente en materia de función pública.</p>
    <p>Esta declaración deberá ser presentada no Rexistro de Bens Patrimoniais no prazo dos tres meses seguintes á data de toma de posesión e de cesamento, respectivamente, ante a Oficina de Incompatibilidades e Boas Prácticas, para a súa publicación no <em>Diario Oficial de Galicia</em> (DOG).</p>
    <p>Mediante a Orde do 3 de marzo de 2016, do titular da consellería competente en materia de función pública, apróbanse os modelos oficiais de declaracións que deben formular os altos cargos incluídos no ámbito de aplicación da Lei 1/2016, do 18 de xaneiro, de transparencia e bo goberno (DOG núm. 44, do 4 de marzo).</p>
    <p>Jesús Navazo Ruiz cesou no cargo de xefe do gabinete do conselleiro de Facenda e Administración Pública, e presentou o anexo IV do contido da declaración de bens patrimoniais para a súa publicación no DOG no Rexistro de Bens Patrimoniais de Altos Cargos. </p>
    <p>Procede, en consecuencia, dar publicidade ao contido do anexo presentado para tal efecto, comprensivo da situación patrimonial que declara ao seu cesamento, e que se publica como anexo a este anuncio.</p>
    <p>Tal e como consta no referido modelo anexo IV:</p>
    <p>1. Non se inclúen os seguros de vida.</p>
    <p>2. No suposto de bens indivisos, indícase o valor que corresponde segundo a porcentaxe de participación do declarante no ben ou dereito patrimonial. </p>
    <p>Santiago de Compostela, 22 de marzo de 2023 </p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <p>Titular do cargo: Jesús Navazo Ruiz.</p>
    <p>Cargo público orixe da declaración: xefe do gabinete do conselleiro de Facenda e Administración Pública</p>
    <p>Motivo: cesamento.</p>
    <p>I. Activo:</p>
    <p>1. Bens inmobles (segundo o valor catastral): 306.198 €.</p>
    <p>2. Valor total doutros bens: 65.371 €.</p>
    <p>3. Total: 371.569 €.</p>
    <p>II. Pasivo (créditos, préstamos, débedas, etc.): 128.180 €.</p>

