---
date: '2023-10-26'
id: C3K1-191023-0001
page: 58719
number: 204
agency: Consellería de Sanidade
section: IV. Oposicións e concursos.
title: >-
  ORDE do 18 de outubro de 2023 pola que se resolve a convocatoria pública para
  a provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2023/20231026/AnuncioC3K1-191023-0001_gl.html
---
<p>Mediante a Orde do 11 de xullo de 2023 (DOG núm. 138, do 20 de xullo), anúnciase a convocatoria pública para a provisión, polo sistema de libre designación, do posto de traballo vacante na Consellería de Sanidade que se detalla no anexo I desa orde.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 27 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e no uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Resolver a convocatoria pública efectuada mediante Orde desta consellería do 11 de xullo de 2023 e designar a persoa cuxos datos se sinalan no anexo desta orde para ocupar o posto que tamén se especifica e que é seleccionada conforme o establecido nas bases da citada convocatoria.</p>
    <p>Segundo. De conformidade co establecido no artigo 8 do devandito Decreto 151/2022, do 4 de agosto, o prazo para tomar posesión do novo destino será de tres días hábiles se non implica cambio de residencia ou de sete días hábiles se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será dun mes.</p>
    <p>O prazo de toma de posesión comezará a contar a partir do día seguinte ao do cesamento, que se deberá producir no prazo de tres días hábiles contados a partir do día seguinte ao da data de publicación desta orde no <em>Diario Oficial de Galicia</em>, agás no caso de procedencia doutras administracións, en que deberá efectuarse dentro dos tres días hábiles seguintes ao da comunicación da resolución de traslado á Comunidade Autónoma, co límite de dous meses.</p>
    <p>Se a resolución comporta o reingreso ao servizo activo, o prazo de toma de posesión computarase desde a data de publicación desta orde no <em>Diario Oficial de Galici</em>a.</p>
    <p>O cómputo dos prazos posesorios iniciarase cando rematen os permisos ou licenzas que, se é o caso, fosen concedidos ao/á interesado/a.</p>
    <p>Nos supostos de baixa temporal ou transitoria, o cómputo do prazo iniciarase a partir da correspondente alta.</p>
    <p>Terceiro. A xefatura do centro en que cause baixa o/a traballador/a, así como a daquel en que obteña destino, emitirán dentro do prazo sinalado no punto anterior, as correspondentes dilixencias de cesamento e toma de posesión, das cales se dará traslado á Dirección Xeral da Función Pública da Consellería de Facenda e Administración Pública.</p>
    <p>Cuarto. Contra a presente orde, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte á súa notificación, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Potestativamente, e con carácter previo, poderase interpoñer recurso administrativo de reposición ante este órgano directivo, no prazo dun mes a partir do día seguinte ao da notificación, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 18 de outubro de 2023</p>
    <footer><p>Julio García Comesaña<br>Conselleiro de Sanidade</p></footer>
    <h2>ANEXO</h2>
    <p>Datos do/da funcionario/a:</p>
    <p>Apelidos e nome: Piñeiro Sotelo, Marta.</p>
    <p>NIF: ***3283 ** </p>
    <p>Corpo/escala/clase: corpo facultativo superior da Xunta de Galicia/escala de saúde pública e Administración sanitaria/clase de farmacéuticos/as inspectores/as de saúde publica.</p>
    <p>Subgrupo: A1.</p>
    <p>Datos do posto de traballo:</p>
    <p>Denominación do posto: subdirector/a xeral de Información sobre Saúde e Epidemioloxía.</p>
    <p>Código do posto: CSA030000115770001.</p>
    <p>Nivel CD: 30.</p>
    <p>Centro directivo ou dependencia: Dirección Xeral de Saúde Pública da Consellería de Sanidade.</p>
    <p>Localidade: Santiago de Compostela.</p>
    <p>(*) O NIF amósase cifrado coa finalidade de protexer os datos de carácter persoal.</p>

