---
date: '2023-10-26'
id: G0655-181023-0001
page: 58709
number: 204
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 17 de outubro de 2023, da Secretaría Xeral de Política
  Lingüística, pola que se fixan as datas de realización das probas para a
  obtención dos certificados de lingua galega, niveis Celga 2, 3 e 4, que foron
  convocadas mediante a Resolución do 4 de agosto de 2023 (código de
  procedemento PL500C).
range: Resolución
url: >-
  https://www.xunta.gal/dog/Publicados/2023/20231026/AnuncioG0655-181023-0001_gl.html
---
<p>Mediante a Resolución do 4 de agosto de 2023, da Secretaría Xeral de Política Lingüística, realizouse a segunda convocatoria das probas para a obtención dos certificados de lingua galega, niveis Celga 2, 3 e 4, no ano 2023 (código de procedemento PL500C) (DOG núm. 167, do 4 de setembro). Segundo se recolle no seu punto terceiro, as probas terán lugar na segunda quincena de novembro e, de ser o caso, na primeira de decembro de 2023, sempre que ningunha circunstancia excepcional o impida. Así mesmo, tamén se sinala que as datas concretas das probas serán debidamente publicadas no <em>Diario Oficial de Galicia</em>, así como na páxina web da Secretaría Xeral de Política Lingüística (http://www.lingua.gal).</p>
    <p>De acordo con isto,</p>
    <h2>RESOLVO:</h2>
    <p>Fixar as seguintes datas de realización das probas para a obtención dos certificados de lingua galega (Celga), convocadas mediante a Resolución do 4 de agosto de 2023:</p>
    <p>– Celga 4, en Santiago de Compostela e en Ponferrada:</p>
    <p>18 de novembro de 2023, para as persoas admitidas cuxo primeiro apelido empece por algunha das seguintes letras: V, W, X, Y, Z, A, B, C, D, E, F e G.</p>
    <p>19 de novembro de 2023, para as persoas admitidas cuxo primeiro apelido empece por algunha das seguintes letras: H, I, J, K, L, M, N, Ñ, O, P, Q, R, S, T e U.</p>
    <p>– Celga 3, en Santiago de Compostela e en Ponferrada:</p>
    <p>25 de novembro de 2023, para todas as persoas admitidas.</p>
    <p>– Celga 2, en Santiago de Compostela e en Ponferrada:</p>
    <p>26 de novembro de 2023, para todas as persoas admitidas.</p>
    <p>Os centros de realización das probas serán: </p>
    <p>– En Santiago de Compostela: o IES Antonio Fraguas Fraguas.</p>
    <p>– En Ponferrada: a Escola Oficial de Idiomas desta localidade.</p>
    <p>As probas comezarán ás 9.00 horas, de modo que as persoas admitidas deberán presentarse no centro que lles corresponda con antelación suficiente. Na web da Secretaría Xeral de Política Lingüística (https://www.lingua.gal/a-secretaria-xeral/convocatorias) tamén se poderá consultar esta información, así como as listaxes definitivas de persoas admitidas para cada nivel e localidade. Así mesmo, na web publicaranse, na semana das probas correspondentes, a porta de acceso ao centro e a aula asignada a cada persoa para a realización da proba escrita. No caso daquelas persoas ás cales, atendendo a causas xustificadas, se lles concedese algún tipo de adaptación ou apoio, a Secretaría Xeral de Política Lingüística comunicaralles directamente o día, a porta de acceso e a aula que se lles asigne.</p>
    <p>Respecto da proba oral de cada nivel Celga, lémbrase que esta se realizará o mesmo día que a proba escrita, con posterioridade a esta. A hora concreta en que cada persoa deberá estar presente para realizar a dita proba oral publicarase no centro correspondente, así como na web da Secretaría Xeral de Política Lingüística, unha vez rematada a proba escrita.</p>
    <p>Santiago de Compostela, 17 de outubro de 2023</p>
    <footer><p>Valentín García Gómez<br>Secretario xeral de Política Lingüística</p></footer>

