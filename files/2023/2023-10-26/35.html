---
date: '2023-10-26'
id: L129-041023-0001
page: 58767
number: 204
agency: Concello de Coristanco
section: VI. Anuncios. b) Administración local.
title: >-
  ANUNCIO de execución subsidiaria para a limpeza da biomasa dos predios nos
  lugares de Soutullo e O Carrizal.
range: Anuncio
url: >-
  https://www.xunta.gal/dog/Publicados/2023/20231026/AnuncioL129-041023-0001_gl.html
---
<p>Resolución da Alcaldía 1008/2023, de execución subsidiaria para a limpeza da biomasa dos predios nos lugares de Soutullo e O Carrizal.</p>
    <p>Iníciase expediente de biomasa para a parcela 8605322NH1880N0001IU o 20 de outubro de 2022 con informe da Policía local o 31 de outubro de 2022 (expediente 2023/X999/000944); neste caso, aínda que consta titular no Catastro, non constan máis datos para poder realizar as notificacións correspondentes. </p>
    <p>A Policía local procede a informar do estado actual o día 12 de xuño de 2023. </p>
    <p>Iníciase expediente de biomasa para a parcela 15029A063003420000DF o 3 de xullo de 2023 con informe do 31 de xullo de 2023 (expediente 2023/X999/000178), e procédese a notificar a Antonio Caamaño Carracedo. Con rexistro de entrada nº 202300000002886, do día 6 de setembro de 2023, recibimos declaración da herdeira, María Pilar Caamaño Gándara, na cal fai constar que non son propietarios, polo tanto, dito predio queda en investigación. </p>
    <p>Procédese a publicar no DOG. </p>
    <p>Procédese a publicar no BOE.</p>
    <p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e intentadas as notificacións ás persoas responsables sen que fose posible efectualas por causas non imputables ao Concello de Coristanco, e dado o incumprimento por parte das persoas responsables que a continuación se indican da obriga da xestión de biomasa e da retirada de especies arbóreas prohibidas en relación coas parcelas que se describen, imposta no artigo 22.1 da Lei 3/2007, do 9 de abril, de prevención e defensa contra os incendios forestais de Galicia: </p>
    <p>Referencia catastral, titulares, localización, m2, liquidación provisional:</p>
    <p>8605322NH1880N0001IU, hros. José Duarte Pena, O Carrizal, 1.057 m2, 1.815 €.</p>
    <p>15029A063003420000DF descoñecido, Soutullo 608 m2, 1.210 €.</p>
    <p>O artigo 44 da Lei 39/2015, do 1 de outubro, do procedemento administrativo común das administracións públicas, establece que «cando os interesados no procedemento sexan descoñecidos, se ignore o lugar da notificación ou ben, cando intenta esta non se puidese efectuar a notificación farase por medio dun anuncio publicado no <em>Boletín Oficial del Estado</em>».</p>
    <p>E no uso das atribucións que me confire a Lei 7/1985, do 2 de abril, reguladora das bases do réxime local,</p>
    <h2>RESOLVO:</h2>
    <p>Primeiro. Ordenar a execución subsidiaria dos traballos de limpeza das parcelas coas seguintes referencias catastrais: </p>
    <p>Referencia catastral titulares, localización, m2, liquidación provisional:</p>
    <p>8605322NH1880N0001IU, hros. José Duarte Pena, O Carrizal, 1.057 m2,1.815 €.</p>
    <p>15029A063003420000DF, descoñecido, Soutullo, 608 m2, 1.210 €.</p>
    <p>A execución subsidiaria dos traballos de limpeza e corta de arboredo levarase a cabo nas seguintes datase e horas: </p>
    <p>Referencia catastral, localización, día e hora:</p>
    <p>8605322NH1880N0001IU, O Carrizal, 31 outubro de 2023, ás 8.30 horas.</p>
    <p>15029A063003420000DF, Soutullo, 30 outubro de 2023, ás 8.30 horas.</p>
    <p>Segundo. Os traballos subsidiarios serán realizados pola empresa: Servicios Agoforestales Radasupal, S.L.</p>
    <p>Terceiro. Os custos dos traballos de limpeza da biomasa das ditas parcelas con referencias catastrais 8605322NH1880N0001IU e 15029A063003420000DF, serán por conta dos titulares das propiedades. </p>
    <p>Cuarto. Notificarlle ao Departamento da Policía Local para que, segundo a quenda que corresponda, o/a policía local faga levantamento da acta de entrada nos predios e posterior informe dos traballos realizados e do estado en que queda cada parcela.</p>
    <p>Quinto. Dar traslado ao Departamento de Intervención dos custos provisionais dos traballos que se van realizar nos ditos predios. </p>
    <p>Mediante este documento notifícaselles ás persoas interesadas, en cumprimento do establecido no artigo 40 da LPAC, e de conformidade co establecido no artigo 194 do Real decreto 2568/1986, do 28 de novembro, polo que se aproba o Regulamento da organización, funcionamento e réxime xurídico das entidades locais.</p>
    <p>Contra esta resolución, que pon fin á vía administrativa, poderase interpoñer alternativamente o recurso potestativo de resposición, no prazo dun mes que comezará a contar desde o día seguinte ao da publicación desta resolución no <em>Boletín Oficial del Estado</em>, ante o alcalde do Concello de Coristanco, de acordo cos artigos 123 e 124 da LPAC, ou recurso contencioso-administrativo, ante o Xulgado do Contencioso-Administrativo da Coruña, no prazo de dous meses, que comezará a contar desde o día seguinte ao da publicación desta resolución no contencioso-administrativo, mentres que aquel non se resolva expresamente ou produza efectos a súa desestimación por silencio administrativo. Todo isto sen prexuízo de que as partes interesadas poidan interpor calquera outro recurso que poidan considerar máis conveniente ao seu dereito. </p>
    <p>Coristanco, 4 de outubro de 2023 </p>
    <footer><p>Juan Carlos García Pose<br>Alcalde</p></footer>

