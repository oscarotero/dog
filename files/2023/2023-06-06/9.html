---
date: '2023-06-06'
id: G0655-260523-0005
page: 34758
number: 106
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE de 24 de maio de 2023 pola que se modifica a autorización do centro
  privado Fillas de María Inmaculada, de Vigo.
range: Orde
url: >-
  https://www.xunta.gal/dog/Publicados/2023/20230606/AnuncioG0655-260523-0005_gl.html
---
<p>A representación da titularidade do centro privado (CPR) Fillas de María Inmaculada, de Vigo, solicita autorización para impartir un novo ciclo formativo de grao medio (CM) en Atención a Persoas en Situación de Dependencia.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización do centro para implantar un novo ciclo formativo de grao medio en Atención a Persoas en Situación de Dependencia, que queda configurado como se sinala a seguir:</p>
    <p>Denominación xenérica: centro privado (CPR).</p>
    <p>Denominación específica: Fillas de María Inmaculada.</p>
    <p>Código: 36010794.</p>
    <p>Domicilio: Vázquez Varela, 57.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Hijas de María Inmaculada.</p>
    <p>Composición resultante:</p>
    <p>Modalidade presencial, réxime ordinario:</p>
    <p>– 1 ciclo formativo de FPB Arranxos e Reparación de Artigos Téxtiles e de Pel (2 unidades para 20 alumnos/as cada unha).</p>
    <p>– 1 CM Actividades Comerciais (2 unidades para 30 alumnos/as cada unha).</p>
    <p>– 2 CM Atención a Persoas en Situación de Dependencia (4 unidades para 30 alumnos/as cada unha).</p>
    <p>– 1 CS Hixiene Bucodental (2 unidades para 30 alumnos/as cada unha).</p>
    <p>– 1 CS Márketing e Publicidade (2 unidades para 30 alumnos/as cada unha).</p>
    <p>– 1 CS Mediación Comunicativa (2 unidades para 30 alumnos/as cada unha).</p>
    <p>Modalidade presencial, réxime de persoas adultas:</p>
    <p>– Ensinanzas básicas iniciais.</p>
    <p>– Educación secundaria para persoas adultas.</p>
    <p>Artigo 2. <em>Inicio da actividade</em></p>
    <p>Para a posta en funcionamento das novas ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. <em>Inscrición no rexistro de centros</em></p>
    <p>Esta orde dará lugar a correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Revisión da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que sinala a presente orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 24 de maio de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

