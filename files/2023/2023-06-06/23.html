---
date: '2023-06-06'
id: G2018-250523-0001
page: 34852
number: 106
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 24 de maio de 2023 pola que se nomea profesorado dos corpos
  docentes universitarios.
range: Resolución
url: >-
  https://www.xunta.gal/dog/Publicados/2023/20230606/AnuncioG2018-250523-0001_gl.html
---
<p>De conformidade coa proposta elevada pola comisión nomeada para xulgar o concurso para a provisión de prazas dos corpos docentes universitarios, convocado mediante a Resolución desta universidade do 24 de febreiro de 2023 (BOE do 6 de marzo), e presentada pola persoa interesada a documentación a que fai referencia a base novena da convocatoria,</p>
    <p>Esta reitoría, en uso das atribucións conferidas polo artigo 65 da Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril (BOE do 13 de abril), e o artigo 85 dos estatutos da Universidade de Santiago de Compostela, aprobados polo Decreto 14/2014, do 30 de xaneiro (DOG do 12 de febreiro) e demais disposicións concordantes, resolveu efectuar o nomeamento da persoa que se relaciona no anexo.</p>
    <p>O citado nomeamento producirá plenos efectos a partir da correspondente toma de posesión pola persoa interesada, que deberá efectuarse no prazo máximo de 20 días contados desde o día seguinte ao da publicación desta resolución no <em>Boletín Oficial del Estado</em>.</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo perante o Xulgado do Contencioso-Administrativo de Santiago de Compostela no prazo de dous meses, contados desde o seguinte ao da súa publicación no <em>Boletín Oficial del Estado</em>, de conformidade co establecido na Lei 29/1998, do 13 de xullo, reguladora da xurisdición contencioso-administrativa. Non obstante, as persoas interesadas poderán interpoñer recurso potestativo de reposición no prazo dun mes ante o órgano que ditou o acto, sen que neste caso se poida interpoñer o recurso contencioso-administrativo ata que non se dite resolución expresa ou presunta do recurso administrativo de reposición, conforme o previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 24 de maio de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>
    <h2>ANEXO</h2>
    <table>
     <tbody>
      <tr>
       <td>Nº concurso</td>
       <td>Nome</td>
       <td>Apelidos</td>
       <td>DNI</td>
       <td>Corpo docente</td>
       <td>Área de coñecemento</td>
       <td>Departamento</td>
       <td>Localidade</td>
       <td>Código praza</td>
      </tr>
      <tr>
       <td>1T/23</td>
       <td>María João</td>
       <td>Correia Pinto Carvalho de Matos</td>
       <td>***9642**</td>
       <td>Profesor/a titular de universidad</td>
       <td>Química Orgánica</td>
       <td>Química Orgánica</td>
       <td>Santiago de Compostela</td>
       <td>C01959</td>
      </tr>
     </tbody>
    </table>

