---
date: '2023-01-17'
id: G0192-121222-0004
page: 6511
number: 11
agency: Instituto de Estudos do Territorio
section: III. Outras disposicións.
title: >-
  EXTRACTO da Resolución do 21 de novembro de 2022 pola que se aproban as bases
  reguladoras para a concesión, en réxime de concorrencia non competitiva, das
  axudas para actuacións de corrección de impactos paisaxísticos destinadas a
  persoas físicas, e se establece a súa convocatoria para o ano 2023, tramitado
  como expediente anticipado de gasto (código de procedemento MT402A).
range: Resolución
url: >-
  https://www.xunta.gal/dog/Publicados/2023/20230117/AnuncioG0192-121222-0004_gl.html
---
<p>BDNS (Identif.): 669168.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/es/index).</p>
    <p>Primeiro. <em>Persoas beneficiarias</em></p>
    <p>Poderán optar ao recoñecemento da axuda:</p>
    <p>As persoas físicas titulares dun inmoble ou ben sobre o cal pretendan realizar algunha/s das actuacións subvencionables.</p>
    <p>A persoa solicitante deberá ser propietaria do terreo, inmoble ou ben en que se pretendan realizar as actuacións e deberá acreditar a súa plena dispoñibilidade, como mínimo, durante o período en que se manteñen as obrigas que asume o beneficiario.</p>
    <p>Segundo. <em>Obxecto</em></p>
    <p>Subvencións, en réxime de concorrencia non competitiva, para a execución de actuacións de corrección de impactos paisaxísticos, de conformidade cos valores paisaxísticos recollidos no Catálogo das paisaxes de Galicia, concretamente, as relacionadas no ordinal segundo da resolución. Os gastos subvencionables son os indicados no seu ordinal cuarto.</p>
    <p>Terceiro. <em>Bases reguladoras</em></p>
    <p>As bases reguladoras son as contidas na Resolución do 21 de novembro de 2022, que abrangue tanto as bases reguladoras como a convocatoria para 2023.</p>
    <p>Cuarto. <em>Contía</em></p>
    <p>Destínase crédito por importe total dun millón de euros (1.000.000 €), financiado con fondos propios da Comunidade Autónoma.</p>
    <p>A contía máxima será do 70 % do orzamento do investimento subvencionable (orzamento aceptado polo Instituto de Estudos do Territorio tendo en conta o valor de mercado), co límite máximo de 3.000,00 € por solicitante e ben.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun (1) mes contado a partir do día seguinte ao da publicación do anuncio da convocatoria no <em>Diario Oficial de Galicia</em>. Entenderase como último día do prazo o correspondente ao mesmo ordinal do día da publicación. Se o último día do prazo é inhábil, entenderase prorrogado ao primeiro día hábil seguinte e, se no mes de vencemento non hai día equivalente ao da publicación, entenderase que o prazo remata o último día do mes.</p>
    <p>Sexto. <em>Outros datos</em></p>
    <p>Sen prexuízo dos demais requisitos establecidos na resolución, só caberá presentar unha solicitude por persoa solicitante. Cada solicitude poderá conter varias actuacións.</p>
    <p>As solicitudes presentaranse obrigatoriamente por vía electrónica a través do formulario normalizado dispoñible na sede electrónica da Xunta de Galicia, https://sede.xunta.gal, que irá acompañado dos documentos que se especifican no ordinal oitavo da resolución.</p>
    <p>Para os efectos da concesión das axudas, terase en conta a orde cronolóxica de entrada das solicitudes, validamente presentadas, na sede electrónica da Xunta de Galicia ata que se esgote o orzamento da convocatoria. Considérase data de presentación válida aquela en que o expediente sexa presentado completo e consten nel a solicitude, correctamente cuberta, e toda a documentación complementaria exixida na presente resolución. Así mesmo, considerarase esgotado o orzamento cando se efectúe o rexistro da última solicitude de axuda que totalice o importe total do crédito desta convocatoria. Nese caso, e sempre antes da data máxima sinalada neste punto, poderán seguirse rexistrando solicitudes en lista de reserva provisional, as cales serán atendidas por rigorosa orde de entrada, supeditadas a que se produzan desestimacións ou revogacións das solicitudes de axuda previas. O esgotamento do crédito comportará a inadmisión de todas aquelas solicitudes que se instrúan con posterioridade, do mesmo xeito que non se admitirán todos aqueles expedientes que non teñan entrada na sede electrónica da Xunta de Galicia a través do procedemento MT402A.</p>
    <p>Non serán admitidas a trámite, en ningún caso, as solicitudes presentadas fóra do prazo e de forma distinta á que se establece na resolución de convocatoria.</p>
    <p>A data límite para executar o proxecto e presentar a documentación xustificativa dos investimentos sinalada no punto vixésimo da resolución será o 30 de setembro de 2023.</p>
    <p>Una vez recibida a documentación xustificativa, os órganos competentes do Instituto de Estudos do Territorio, antes de proceder ao seu pagamento, poderán realizar as actuacións de comprobación oportunas para verificar o cumprimento da actividade subvencionada.</p>
    <p>Santiago de Compostela, 21 de novembro de 2022</p>
    <footer><p>Ángeles Vázquez Mejuto<br>Presidenta do Instituto de Estudos do Territorio</p></footer>

