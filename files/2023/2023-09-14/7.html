---
date: '2023-09-14'
id: G0655-060923-0002
page: 52684
number: 175
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 5 de setembro de 2023 pola que se establecen as bases
  reguladoras e se procede á convocatoria de bolsas destinadas ao alumnado das
  universidades públicas do Sistema universitario de Galicia que participa en
  programas de mobilidade con países extracomunitarios no curso 2023/24, fóra do
  ámbito do programa Erasmus+ (código de procedemento ED441B).
range: Orde
url: >-
  https://www.xunta.gal/dog/Publicados/2023/20230914/AnuncioG0655-060923-0002_gl.html
---
<p>BDNS (Identif.): 715886.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>O alumnado das universidades públicas do Sistema universitario de Galicia que participe no curso 2023/24 en programas de intercambio con países extracomunitarios, realizados fora de ámbito do programa “Erasmus+”</p>
    <p>Segundo. Obxecto</p>
    <p>Convocar en réxime de concorrencia competitiva bolsas destinadas ao ao alumnado das universidades públicas do Sistema universitario de Galicia que participe no curso 2023/24 en programas de intercambio con países extracomunitarios, realizados fóra de ámbito do programa Erasmus+, relacionados cos estudos que está a cursar. </p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Orzamento e contía das bolsas</p>
    <p>O importe global previsto na orde é de 284.000 €.</p>
    <p>Cada bolsa terá unha dotación de 1.700 € para intercambios realizados en Europa e de 2.500 euros para o resto do mundo. </p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes, contado desde o día seguinte ao da publicación desta convocatoria no Diario Oficial de Galicia. Entenderase como último día do prazo o correspondente ao mesmo ordinal do día da publicación. Se o último día de prazo for inhábil, entenderase prorrogado ao primeiro día hábil seguinte e, se no mes do vencemento non houber día equivalente ao inicial do cómputo, entenderase que o prazo remata o último do mes.</p>
    <p>Santiago de Compostela, 5 de setembro de 2023</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 29 de xullo de 2022; DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura,<br>Educación, Formación Profesional e Universidades</p></footer>

