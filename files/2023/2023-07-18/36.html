---
date: '2023-07-18'
id: G0426-040723-0006
page: 44096
number: 136
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 30 de xuño de 2023, do Xurado Provincial de Clasificación de Montes
  Veciñais en Man Común de Lugo, polo que se comunica aos posibles titulares de
  dereitos e intereses o acordo adoptado por este xurado relativo ao monte de
  Guldriz, no concello de Friol (expediente 92_80/2021_37).
range: Anuncio
url: >-
  https://www.xunta.gal/dog/Publicados/2023/20230718/AnuncioG0426-040723-0006_gl.html
---
<p>Na sesión celebrada polo xurado provincial o día 14.6.2023, figura o seguinte acordo: </p>
    <p>MVMC Guldriz (expediente 92/80), pertencente aos veciños da parroquia de Guldriz, no concello de Friol.</p>
    <p>O 8.10.2021 tivo entrada unha copia da Sentenza firme do 29.3.2021, recaída no xuízo verbal 0001101/2018, do Xulgado de Primeira Instancia número 1 de Lugo. </p>
    <p>A sentenza estima a demanda e declara que a parcela 73 do polígono 294 do catastro de rústica de Friol é propiedade da actora, Mª del Carmen Sánchez Castro, sen que teña a condición de monte veciñal en man común do lugar de Guldriz [...].</p>
    <p>De acordo coa sentenza, o 27.3.2023, o Servizo de Montes emitiu un informe (2021_37) en que se especifican as modificacións resultantes no monte de Guldriz, que pasa a ter unha superficie 202,18 ha. Achégase esbozo da situación actual do monte veciñal afectado pola sentenza.</p>
    <p>Examinada a sentenza, o xurado, por unanimidade, acorda dar cumprimento ao establecido nela e proceder ás correccións oportunas, coa incorporación do novo esbozo ao expediente.</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte, por medio deste anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o devandito acordo. </p>
    <p>Este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>Lugo, 30 de xuño de 2023</p>
    <footer><p>Mª Olga Iglesias Fontal<br>Presidenta do Xurado Provincial de Clasificación <br>de Montes Veciñais en Man Común de Lugo</p></footer>

