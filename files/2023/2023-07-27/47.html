---
date: '2023-07-27'
id: O90-180723-0001
page: 46157
number: 142
agency: Axencia Galega de Desenvolvemento Rural
section: VI. Anuncios. a) Administración autonómica.
title: >-
  RESOLUCIÓN do 12 de xullo de 2023 pola que se aproba a Guía de ordenación
  produtiva da aldea modelo de Infesta (Monterrei, Ourense) e se integran
  cautelarmente na aldea modelo e se incorporan preventivamente ao Banco de
  Terras de Galicia determinadas parcelas.
range: Resolución
url: >-
  https://www.xunta.gal/dog/Publicados/2023/20230727/AnuncioO90-180723-0001_gl.html
---
<p>En cumprimento do disposto no artigo 47 ter 8 da Lei 6/2011, do 13 de outubro, de mobilidade de terras, na súa introdución e redacción dada polo punto dous do artigo 18 da Lei 7/2019, do 23 de decembro, de medidas fiscais e administrativas, e en cumprimento do disposto no artigo 47 quater 3 da Lei 6/2011, do 13 de outubro, de mobilidade de terras, na súa introdución polo número dous do artigo 14 da Lei 4/2021, do 28 de xaneiro, de medidas fiscais e administrativas, faise pública a aprobación definitiva da Guía de ordenación produtiva da aldea modelo de Infesta (Monterrei, Ourense) e a integración cautelar na aldea modelo e a incorporación preventiva ao Banco de Terras de Galicia de determinadas parcelas, mediante a Resolución do 12 de xullo de 2023 do Consello de Dirección da Axencia Galega de Desenvolvemento Rural, CVE W7IFRaZL1Rz2, verificable en https://sede.xunta.gal/cve.</p>
    <p>Contra a citada resolución, que esgota a vía administrativa, poderase interpor potestativamente recurso de reposición, ante o Consello de Dirección da Axencia Galega de Desenvolvemento Rural, no prazo dun mes, ou directamente recurso contencioso-administrativo ante o Xulgado do Contencioso-Administrativo de Santiago de Compostela no prazo de dous meses, de conformidade cos artigos 123 e 124 da lei 39/2015, do 1 de outubro, do procedemento administrativo común das administracións públicas, e 6 e seguintes e 46 da Lei 29/1998, do 13 de xullo, reguladora da xurisdición contencioso-administrativa. En ambos os dous casos o prazo contará desde o día seguinte ao da notificación da resolución ou acto administrativo. Non obstante, poderase interpor calquera outro recurso que se considere procedente.</p>
    <p>Santiago de Compostela, 12 de xullo de 2023</p>
    <footer><p>Inés Santé Riveira<br>Directora xeral da Axencia Galega de Desenvolvemento Rural</p></footer>

