---
date: '2023-07-27'
id: G2018-170723-0001
page: 46074
number: 142
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 14 de xullo de 2023 pola que se modifica a composición do
  tribunal cualificador das probas selectivas para cubrir unha praza da
  categoría profesional de técnico/a especialista de investigación,
  especialidade química (APL), grupo III, pola quenda de acceso libre.
range: Resolución
url: >-
  https://www.xunta.gal/dog/Publicados/2023/20230727/AnuncioG2018-170723-0001_gl.html
---
<p>Mediante Resolución reitoral do 1 de decembro de 2022 (DOG do 16 de decembro de 2022 e BOE do 6 de marzo de 2023), convócanse probas selectivas para cubrir unha praza da categoría profesional de técnico/a especialista de investigación, especialidade química (APL), grupo III, pola quenda de acceso libre, e noméase o tribunal cualificador das ditas probas selectivas.</p>
    <p>Na base 5.5 da dita resolución disponse que a autoridade convocante publicará no Diario Oficial de Galicia a resolución pola que se nomean os novos membros que teñan que substituír os que perdesen a súa condición por algunha das causas previstas.</p>
    <p>De conformidade coa mencionada base, por renuncia dun dos seus membros, o reitor</p>
    <h2>resolve:</h2>
    <p>Primeiro. Aceptar a renuncia presentada por Ángeles Romero Rodríguez, catedrática de universidade da USC, como presidenta titular do tribunal cualificador.</p>
    <p>Segundo. Nomear a Manuel Vázquez Vázquez, catedrático de universidade da USC, como presidente titular en substitución de Ángeles Romero Rodríguez.</p>
    <p>Terceiro. Nomear a Jorge Barros Velázquez, catedrático de universidade da USC, como presidente suplente en substitución de Manuel Vázquez Vázquez.</p>
    <p>Contra a presente resolución, que esgota a vía administrativa, poderase interpor recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 14 de xullo de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>

