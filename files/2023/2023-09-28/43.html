---
date: '2023-09-28'
id: L129-110923-0001
page: 54956
number: 185
agency: Concello de Coristanco
section: VI. Anuncios. b) Administración local.
title: >-
  ANUNCIO de execución subsidiaria do plan de prevención de incendios en dous
  predios do Carrizal e de Soutullo.
range: Anuncio
url: >-
  https://www.xunta.gal/dog/Publicados/2023/20230928/AnuncioL129-110923-0001_gl.html
---
<p>Resolución da Alcaldía nº 924/2023, do 8 de setembro de 2023, en que se inicia expediente para a execución subsidiaria do plan de prevención de incendios en dous predios do Carrizal e de Soutullo. </p>
    <p>Antecedentes:</p>
    <p>Iníciase expediente de biomasa para a parcela 8605322NH1880N o 20.10.2022 con informe da Policía Local do 31.10.2022 (expediente 2023/X999/000944), neste caso, aínda que consta titular no Catastro, non constan máis datos para poder realizar as notificacións correspondentes. A Policía Local procede a informar do estado actual o día 12.6.2023.</p>
    <p>Iníciase expediente de biomasa para a parcela 15029A063003420000DF o 3.7.2023 con informe da Policía Local do 31.7.2023 (expediente 2023/X999/000178), e procédese a notificar a Antonio Caamaño Carracedo. Por rexistro de entrada nº 202300000002886 do día 6.9.2023 recibimos declaración da herdeira María Pilar Caamaño Gándara en que fai constar que non son propietarios, polo tanto, o dito predio queda en investigación.</p>
    <table>
     <tbody>
      <tr>
       <td>Ref. catastral</td>
       <td>Titulares</td>
       <td>Localización</td>
       <td>Metros</td>
       <td>Liquidación provisional</td>
      </tr>
      <tr>
       <td>8605322NH1880N0001IU</td>
       <td>Herdeiros José Duarte Pena</td>
       <td>Lg. Carrizal</td>
       <td>1.057 m2</td>
       <td>1.103,30 €</td>
      </tr>
      <tr>
       <td>15029A063003420000DF</td>
       <td>Descoñecido</td>
       <td>Lg. Soutullo</td>
       <td>608 m2</td>
       <td>634,58 €</td>
      </tr>
     </tbody>
    </table>
    <p>E de conformidade co disposto no artigo 22.3 da Lei 3/2007, do 9 abril, de prevención e defensa contra os incendios forestais en Galicia, e tendo intentando as notificacións ás persoas responsables, sen que fose posible efectualas por causas non imputables ao Concello de Coristanco, e dado o incumprimento por parte das persoas responsables que a continuación se indican da obriga da xestión da biomasa e da retirada de especies arbóreas prohibidas en relación coas parcelas que se describen, imposta no artigo 22.1 da Lei 3/2007, do 9 de abril, de prevención e defensa contra os incendios forestais de Galicia.</p>
    <p>Que no artigo 44 da Lei 39/2015, do 1 de outubro, do procedemento administrativo común das administracións públicas, establece que «cando os interesados no procedemento sexan descoñecidos, se ignore o lugar da notificación ou ben, cando, intentada esta, non se puidese efectuar, a notificación farase por medio dun anuncio publicado no Boletín Oficial del Estado».</p>
    <p>De acordo co previsto nos artigos 21 e seguintes da Lei 3/2007, de prevención de incendios de Galicia; 135 e seguintes da Lei 2/2016, do solo de Galicia, e 21.1 da Lei 7/1985, do 2 de abril, reguladora das bases de réxime local,</p>
    <h2>RESOLVO:</h2>
    <p>Primeiro. Outorgar aos titulares afectados un prazo de audiencia de 15 días, para que aleguen e presenten os documentos e xustificacións que consideren convenientes ao seu dereito. Para tales efectos, poderán consultar o expediente administrativo instruído e obter a información necesaria para os efectos dunha maior defensa dos seus intereses, de conformidade co previsto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. Ordenar a publicación desta resolución no Boletín Oficial del Estado, no Diario Oficial de Galicia e no taboleiro da sede electrónica do Concello, para o seu coñecemento.</p>
    <p>Terceiro. O cómputo dos prazos comezarán a contar a partir do día seguinte ao da publicación no Boletín Oficial del Estado.</p>
    <p>Coristanco, 8 de setembro de 2023</p>
    <footer><p>Juan Carlos García Pose<br>Alcalde</p></footer>

