---
date: '2023-09-28'
id: G0003-200923-0001
page: 54902
number: 185
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 19 de setembro de 2023, da Dirección Xeral de Recursos Humanos,
  pola que se declaran, con carácter definitivo, as persoas aspirantes admitidas
  e excluídas e se nomea o tribunal cualificador dos procesos selectivos, polo
  sistema de concurso, para o acceso á condición de persoal fixo nas categorías
  de facultativo/a especialista de atención primaria, facultativo/a especialista
  de área en diversas especialidades e pediatra de atención primaria.
range: Resolución
url: >-
  https://www.xunta.gal/dog/Publicados/2023/20230928/AnuncioG0003-200923-0001_gl.html
---
<p>Mediante a Resolución desta dirección xeral, do 4 de maio de 2023 (<em>Diario Oficial de Galicia</em> núm 92, do 15 de maio), convocouse o proceso selectivo, polo sistema de concurso, para o acceso á condición de persoal fixo da categoría de facultativo/a especialista de atención primaria.</p>
    <p>Mediante as resolucións do 11 de maio de 2023, da Dirección Xeral de Recursos Humanos (<em>Diario Oficial de Galicia</em> núm. 98, do 25 de maio), convocáronse os procesos selectivos, polo sistema de concurso, para o acceso á condición de persoal fixo nas categorías de facultativo/a especialista de área e pediatra de atención primaria.</p>
    <p>As resolucións do 5 e 6 de xullo de 2023 (<em>Diario Oficial de Galicia</em> núm. 134, do 14 de xullo) declararon con carácter provisional as persoas aspirantes admitidas e excluídas nos procesos selectivos, polo sistema de concurso, nas categorías de facultativo/a especialista de atención primaria, facultativo/a especialista de área en diversas especialidades e pediatra de atención primaria.</p>
    <p>A base sexta das indicadas resolucións de convocatoria establece un prazo de emenda para as persoas que, tendo presentado debidamente a solicitude de participación no proceso, non consten como admitidas nin excluídas na relación publicada, así como para poder corrixir o defecto que motivou a súa exclusión.</p>
    <p>Na base sétima das ditas resolucións disponse que o tribunal cualificador será nomeado pola autoridade convocante e que se publicará para este efecto a oportuna resolución no <em>Diario Oficial de Galicia</em>.</p>
    <p>Logo de finalizado o prazo de emenda previsto na base sexta, e de conformidade coas bases sexta e sétima das resolucións de convocatoria, esta dirección xeral, como órgano convocante do proceso,</p>
    <h2>ACORDA:</h2>
    <p>Primeiro. Declarar, con carácter definitivo, os/as aspirantes admitidos/as e excluídos/as nos procesos selectivos, polo sistema de concurso, para o acceso á condición de persoal fixo da categoría de facultativo/a especialista de atención primaria, convocado mediante a Resolución do 4 de maio de 2023, e nas categorías de facultativo/a especialista de área e pediatra de atención primaria, convocados mediante as resolucións do 11 de maio de 2023.</p>
    <p>Segundo. As listas coa relación definitiva de admitidos/as e excluído/as, con indicación do motivo de exclusión, poderanse examinar na páxina web do Servizo Galego de Saúde (www.sergas.es). </p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>Terceiro. Nomear, con efectos da data desta resolución, os membros do tribunal, titulares e suplentes, que xulgarán os procesos selectivos, polo sistema de concurso, para o ingreso na categoría de facultativo/a especialista de atención primaria, facultativo especialista de área en diversas especialidades e pediatra de atención primaria (quendas de acceso libre, promoción interna e discapacidade xeral, segundo convocatorias), convocados mediante as resolucións da Dirección Xeral de Recursos Humanos do Servizo Galego de Saúde, do 4 e 11 de maio de 2023.</p>
    <p>En aplicación da habilitación contida no artigo 4.1 do Decreto 32/2023, do 13 de abril, polo que se aproba a oferta de emprego público para a provisión de postos de difícil cobertura de determinado persoal estatutario con título de especialista en ciencias da saúde do Servizo Galego de Saúde para o ano 2023 (DOG núm.75, do 19 de abril), noméase un único tribunal para o subgrupo de clasificación A1 que se relaciona no anexo desta resolución.</p>
    <p>Cuarto. Declarar de aplicación a este proceso as normas de funcionamento e actuación dos tribunais e do persoal colaborador, negociadas e aprobadas na Mesa Sectorial de Sanidade, que sexan de aplicación atendendo ás particularidades do proceso, á disposición das persoas interesadas na páxina web do Servizo Galego de Saúde (www.sergas.es).</p>
    <p>Quinto. Contra esta resolución as persoas interesadas poderán interpor directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa publicación no <em>Diario Oficial de Galicia</em>, de conformidade co disposto nos artigos 8.2 e 10.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Potestativamente, e con carácter previo, poderán interpor recurso de reposición, ante a Dirección Xeral de Recursos Humanos do Servizo Galego de Saúde, no prazo dun mes contado desde a mesma data. </p>
    <p> Santiago de Compostela, 19 de setembro de 2023</p>
    <footer><p>Ana María Comesaña Álvarez<br>Directora xeral de Recursos Humanos</p></footer>
    <h2>ANEXO I</h2>
    <h3>Facultativo/a especialista de atención primaria, facultativo/a especialista de área<br>en diversas especialidades e pediatra de atención primaria</h3>
    <table>
     <tbody>
      <tr>
       <td>Presidenta titular</td>
       <td>María Sinda Blanco Lobeiras</td>
       <td>Persoal estatutario licenciado sanitario</td>
       <td>Médica de familia de atención primaria</td>
      </tr>
      <tr>
       <td>Secretario titular</td>
       <td>Francisco Javier Patiño Patón</td>
       <td colspan="2">Funcionario do corpo superior da Administración xeral da Comunidade Autónoma de Galicia</td>
      </tr>
      <tr>
       <td>Vogal titular</td>
       <td>María Blanca Cimadevila Álvarez</td>
       <td>Persoal estatutario licenciado sanitario</td>
       <td>Médica de familia de atención primaria</td>
      </tr>
      <tr>
       <td>Vogal titular</td>
       <td>Cristina Pérez Feás</td>
       <td>Funcionaria Lei 17/1989, do 23 de outubro</td>
       <td>Inspectora farmacéutica de Saúde Pública</td>
      </tr>
      <tr>
       <td>Vogal titular</td>
       <td>Alfonso Alonso Fachado</td>
       <td>Persoal estatutario licenciado sanitario</td>
       <td>Médico de familia de atención primaria</td>
      </tr>
      <tr>
       <td>Presidente suplente</td>
       <td>Alejandro Alberto García Caballero</td>
       <td>Persoal estatutario licenciado sanitario</td>
       <td>Facultativo especialista en Psiquiatría</td>
      </tr>
      <tr>
       <td>Secretario suplente</td>
       <td>Javier García Caeiro</td>
       <td colspan="2">Funcionario do corpo superior da Administración xeral da Comunidade Autónoma de Galicia</td>
      </tr>
      <tr>
       <td>Vogal suplente</td>
       <td>Luis Eusebio Sánchez Santos</td>
       <td>Persoal estatutario licenciado sanitario</td>
       <td>Pediatra de atención primaria</td>
      </tr>
      <tr>
       <td>Vogal suplente</td>
       <td>Iria Bastón Rey</td>
       <td>Persoal estatutario licenciado sanitario</td>
       <td>Facultativo especialista en Aparello Dixestivo</td>
      </tr>
      <tr>
       <td>Vogal suplente</td>
       <td>Paula Fraga Blanco</td>
       <td>Persoal estatutario licenciado sanitario</td>
       <td>Facultativo especialista en Xinecoloxía e Obstetricia</td>
      </tr>
     </tbody>
    </table>

