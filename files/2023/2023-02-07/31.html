---
date: '2023-02-07'
id: G0597-240123-0009
page: 12164
number: 26
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 23 de xaneiro de 2023 pola que se acorda a adxudicación, polo
  procedemento de alleamento en cuarta poxa, dun inmoble situado no concello de
  Vilalba.
range: Resolución
url: >-
  https://www.xunta.gal/dog/Publicados/2023/20230207/AnuncioG0597-240123-0009_gl.html
---
<p>Mediante a Resolución da Consellería de Facenda e Administración Pública do 14 de outubro de 2022 foi autorizado o alleamento, en cuarta poxa pública, dun ben inmoble situado no concello de Vilalba.</p>
    <p>O anuncio da Secretaría Xeral Técnica e do Patrimonio de alleamento do citado inmoble publicouse o 2.11.2022 no Diario Oficial de Galicia (DOG número 208) e, nesa mesma data, no xornal El Progreso. O 19.12.2022 tivo lugar a poxa pública anunciada.</p>
    <p>Logo da realización da poxa, ao abeiro do contido da acta da mesa de contratación, de conformidade co disposto no artigo 70 do Decreto 50/1989, polo que se aproba o regulamento de execución da Lei do patrimonio da Comunidade Autónoma de Galicia, e tras a proposta da Secretaría Xeral Técnica e do Patrimonio, </p>
    <h2>DISPOÑO:</h2>
    <p>Primeiro</p>
    <p>Aprobar a seguinte adxudicación:</p>
    <p>A Daniel Verdes Bello, polo prezo de vinte e dous mil euros (22.000,00 €), a parcela de 32.935 m2, con todas as súas pertenzas e accesións, situada no concello de Vilalba, que se corresponde co nº 299 do polígono 3 do catastro co nome de Pegos. Linda: norte, coas parcelas nº 297, titularidade de Lidia Pedreira Pico, e nº 296 e 300, titularidade de Olegario Verdes Pico; sur, con camiño; leste, con parcelas nº 296 e 300, titularidade de Olegario Verdes Pico; oeste, con camiño. Referencias catastrais: 27065B003002990000IA e 001900700PH19D0001YQ. Inscrita no Rexistro da Propiedade de Vilalba como predio 21.143, folio 201, libro 194, tomo 431. </p>
    <p>Segundo</p>
    <p>O pagamento do prezo de adxudicación efectuarase segundo o estipulado no artigo 70.3 do Decreto 50/1989, do 9 de marzo, polo que se aproba o Regulamento de execución da Lei de patrimonio.</p>
    <p>Terceiro</p>
    <p>A venda formalizarase como corpo certo en escritura pública e serán por conta do adquirente os custos do seu outorgamento. Os tributos derivados da transmisión serán exixidos conforme o disposto na lexislación tributaria. Así mesmo, queda a cargo do adxudicatario o pagamento dos custos do anuncio de alleamento realizado neste procedemento.</p>
    <p>Cuarto</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante esta consellería no prazo dun mes, contado desde o día seguinte ao da súa publicación no Diario Oficial de Galicia, ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 23 de xaneiro de 2023</p>
    <footer><p>O conselleiro de Facenda e Administración Pública<br>P.D. (Orde do 15.12.2021; DOG nº 246, do 24 de decembro)<br>Jorge Atán Castro<br>Secretario xeral técnico e do Patrimonio da Consellería de Facenda <br>e Administración Pública</p></footer>

