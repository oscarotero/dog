---
date: '2023-02-07'
id: O92-060223-1
page: 12021
number: 26
agency: Instituto Galego de Promoción Económica
section: III. Outras disposicións.
title: >-
  CORRECCIÓN DE ERROS. Resolución do 29 de decembro de 2022 pola que se dá
  publicidade do Acordo do Consello de Dirección que aproba as bases reguladoras
  das axudas á implantación de solucións avanzadas para o desenvolvemento da
  economía circular para o ano 2023, susceptibles de seren cofinanciadas no
  marco do programa operativo Feder Galicia 2021-2027, e se procede á súa
  convocatoria en réxime de concorrencia competitiva (código de procedemento
  IG300F).
range: Corrección de resolución
url: 'https://www.xunta.gal/dog/Publicados/2023/20230207/AnuncioO92-060223-1_gl.html'
---
<p>Advertido erro na dita resolución, publicada no <em>Diario Oficial de Galicia</em> número 21, do martes 31 de xaneiro de 2023, cómpre facer a seguinte modificación:</p>
    <p>Despois da páxina 10461, e antes do anexo V (páxina 10462), debe incluírse, por omisión, o seguinte anexo IV:</p>
    <h2>ANEXO IV</h2>
    <h2>Requisitos de comunicación do financiamento público</h2>
    <h2>Axudas á implantación de solucións avanzadas para o desenvolvemento da economía circular na Comunidade Autónoma de Galicia</h2>
    <p>Responsabilidade do beneficiario.</p>
    <p>Ao tratarse de subvencións cofinanciadas con fondos da Unión Europea, en relación coa publicidade do financiamento, de conformidade co previsto no artigo 50 do Regulamento (UE) 2021/1060 do Parlamento Europeo e do Consello, do 24 de xuño, o beneficiario, durante o período de mantemento do investimento, recoñecerá a axuda dos Fondos Europeos, a través do Feder, e para iso: </p>
    <p>a) Na súa páxina web oficial, cando exista a dita web, e nas súas contas de redes sociais fará unha breve descrición da operación, de forma proporcionada en relación co nivel de axuda, cos seus obxectivos e resultados, e destacará a axuda económica da Unión Europea.</p>
    <p>b) Nos documentos e materiais de comunicación destinados ao público e relacionados coa execución da actuación achegará unha declaración que destaque de forma visible as axudas da Unión Europea.</p>
    <p>c) Expoñerá nun lugar ben visible para o público polo menos un cartel de tamaño A3, como míc) nimo, ou unha pantalla electrónica equivalente con información da actuación, onde se destaque a axuda de fondos europeos.</p>
    <p>Durante o período de obriga de conservar a documentación deberá conservar, perfectamente en formato dixital, unha copia de todos os materiais de comunicación e publicidade que elabore no marco da actuación. Este material deberase poñer á disposición do organismo intermedio ou das institucións da Unión Europea se así o solicitan.</p>
    <p>Respectaranse en todo caso as directrices contidas no documento sobre o uso do emblema europeo (https://ec.europa.eu/info/sites/default/files/eu-emblem-rules_es.pdf) e as características técnicas descritas no anexo IX do RDC.</p>

