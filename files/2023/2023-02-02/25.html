---
date: '2023-02-02'
id: G0532-210622-0001
page: 11080
number: 23
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 16 de xuño de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Green Procesoil, S.L. para o seu centro de transferencia e tratamento de
  residuos industriais (Narón) (expediente 2022-IPPC-M-84).
range: Anuncio
url: >-
  https://www.xunta.gal/dog/Publicados/2023/20230202/AnuncioG0532-210622-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, a documentación presentada polo titular, para que calquera persoa interesada poida consultala e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela).</p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 16 de xuño de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expediente: 2022-IPPC-M-84.</p>
    <p>Núm. da autorización ambiental integrada: 2011-IPPC-I-2.</p>
    <p>Categoría principal da actividade: anexo I, categoría 5.6 do Real decreto lexislativo 1/2016, do 16 de decembro.</p>
    <p>Titular: Green Procesoil, S.L.</p>
    <p>Dirección da instalación: rúa dos Muiñeiros 9, polígono industrial Río do Pozo, 15578 Narón (A Coruña).</p>
    <p>Actividade principal: centro de transferencia e tratamento de residuos industriais (clasificación, separación, almacenamento de residuos industriais e tratamento mecánico de residuos metálicos).</p>
    <p>Verteduras: as augas industrias do proceso (resultantes do lavado dos residuos metálicos) son almacenadas e entregadas a un xestor de residuos.</p>
    <p>As augas pluviais recollidas na parcela e cuberta da nave envíanse á rede municipal existente.</p>
    <p>As augas sanitarias procedentes de aseos, duchas e laboratorio e da súa limpeza son vertidas ao colector municipal.</p>

