---
date: '2023-10-27'
id: G0003-231023-0001
page: 59030
number: 205
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 20 de outubro de 2023, da Dirección Xeral de Recursos Humanos,
  relativa á publicación do modelo definitivo de respostas dos distintos
  exercicios e das puntuacións provisionais da fase de oposición do proceso
  selectivo para o ingreso  en diversas clases de persoal funcionario sanitario
  da escala de saúde pública e administración sanitaria (Lei 17/1989, do 23 de
  outubro), convocado pola Resolución do 24 de novembro de 2021.
range: Resolución
url: >-
  https://www.xunta.gal/dog/Publicados/2023/20231027/AnuncioG0003-231023-0001_gl.html
---
<p>A base oitava da Resolución do 24 de novembro de 2021, da Dirección Xeral de Recursos Humanos (DOG núm. 235, do 9 de decembro), modificada pola Resolución do 27 de decembro de 2022 (DOG núm. 3, do 4 de xaneiro de 2023), pola que se convoca o concurso-oposición para o ingreso en diversas clases de persoal funcionario sanitario da escala de saúde pública e administración sanitaria (Lei 17/1989, do 23 de outubro), establece un prazo de cinco días hábiles seguintes ao da publicación dos modelos provisionais de respostas para que os/as interesados/as poidan presentar reclamación contra os exercicios.</p>
    <p>Se o tribunal, de oficio ou con base nas reclamacións presentadas, anula algunha ou algunhas das preguntas incluídas nun exercicio, anunciarao na páxina web do Servizo Galego de Saúde (www.sergas.es).</p>
    <p>Neste caso, teranse en conta as preguntas de reserva, que terán unha puntuación igual que o resto das preguntas do correspondente exercicio. </p>
    <p>A estimación ou desestimación das reclamacións entenderase implícita na resolución pola que se publiquen as puntuacións provisionais e as respostas definitivas dos distintos exercicios, que se efectuará na páxina web do Servizo Galego de Saúde (www.sergas.es).</p>
    <p>Á vista das reclamacións presentadas en prazo, este centro directivo, de conformidade coa dita base,</p>
    <h2>RESOLVE:</h2>
    <p>Primeiro. Dar publicidade, a través da páxina web do Servizo Galego de Saúde (www.sergas.es) do modelo definitivo de respostas, aprobado polo órgano de selección, correspondente a cada un dos exercicios que integran a fase de oposición do proceso selectivo para o ingreso en diversas clases de persoal funcionario sanitario da escala de saúde pública e administración sanitaria (Lei 17/1989, do 23 de outubro), convocado pola Resolución do 24 de novembro de 2021, da Dirección Xeral de Recursos Humanos (DOG núm. 235, do 9 de decembro).</p>
    <p>Segundo. Publicar, na páxina web do Servizo Galego de Saúde (www.sergas.es), as puntuacións provisionais obtidas polos/as aspirantes presentados/as aos exercicios da fase de oposición do citado proceso selectivo.</p>
    <p>Terceiro. Contra esta resolución, as persoas interesadas poderán presentar reclamación, ante o tribunal no prazo de cinco días hábiles seguintes ao da súa publicación, unicamente de existiren erros na confección aritmética da puntuación obtida.</p>
    <p>A reclamación deberá presentarse nun rexistro administrativo ou a través de calquera dos procedementos previstos no artigo 16.4 da Lei 39/2015, do 1 de outubro, do procedemento administrativo común das administracións públicas, e deberá dirixirse á sede do tribunal para os efectos de comunicacións, situada na Dirección Xeral de Recursos Humanos do Servizo Galego de Saúde; Edificio Administrativo San Lázaro, s/n, 15703, Santiago de Compostela.</p>
    <p>A estimación ou desestimación das ditas reclamacións entenderase implícita na resolución pola que se aproben as puntuacións definitivas dos distintos exercicios, que se publicará no <em>Diario Oficial de Galicia</em>. Se no mesmo período, o tribunal, de oficio, aprecia algún erro na confección aritmética da puntuación obtida na fase de oposición por algún/algunha aspirante, poderá proceder á súa corrección.</p>
    <p>Santiago de Compostela, 20 de outubro de 2023</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

