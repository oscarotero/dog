---
date: '2023-10-27'
id: O90-201023-0001
page: 59093
number: 205
agency: Axencia Galega de Desenvolvemento Rural
section: VI. Anuncios. a) Administración autonómica.
title: >-
  ANUNCIO do 19 de outubro de 2023 polo que se emprazan as persoas interesadas
  para seren notificadas no expediente de revisión do parcelario e estado das
  parcelas e trámites previos da investigación da titularidade das parcelas no
  polígono agroforestal de iniciativa pública de Cualedro (expediente PA-21-02).
range: Anuncio
url: >-
  https://www.xunta.gal/dog/Publicados/2023/20231027/AnuncioO90-201023-0001_gl.html
---
<p>De conformidade co disposto nos artigos 90.d) e 92.2 da Lei 11/2021, do 14 de maio, de recuperación da terra agraria de Galicia, e nos artigos 44 e 46 da Lei 39/2015, do 1 de outubro, do procedemento administrativo común das administracións públicas, por ignorar o lugar de notificación, ou logo de intentada a notificación sen que se puidese efectuar, notifícanselles ás persoas interesadas a resolución dos trámites previos da investigación da titularidade así coma os prezos mínimos de transmisión e arrendamento dos predios afectados polo polígono Agroforestal de Cualedro.</p>
    <p>Este anuncio publicarase no <em>Diario Oficial de Galicia</em> (DOG) e no taboleiro de edictos do Concello de Cualedro, ben que a eficacia do acto notificado quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Para coñecer o contido íntegro do acto que se notifica, as persoas interesadas poderán comparecer, no prazo de quince (15) días hábiles, contado desde o seguinte ao da publicación deste anuncio no TEU do BOE:</p>
    <p>a) De xeito presencial, nas dependencias da Axencia Galega de Desenvolvemento Rural (lugar da Barcia, nº 56, Laraño, Santiago de Compostela, A Coruña), das 9.00 ás 14.00 horas, de luns a venres.</p>
    <p>b) Na sede electrónica https://sede.xunta.gal/portada, se é un suxeito que opta por relacionarse electronicamente coas administracións públicas, ou está obrigado a relacionarse de tal xeito. De tratarse dun procedemento que aínda non estea habilitado na sede electrónica, pode solicitar que se lle remita ou se poña á súa disposición o expediente.</p>
    <p>Santiago de Compostela, 19 de outubro de 2023</p>
    <footer><p>Inés Santé Riveira<br>Directora xeral da Axencia Galega<br>de Desenvolvemento Rural</p></footer>
    <h2>Anexo</h2>
    <h2>Persoas interesadas ás que logo de intentada a notificación,<br>esta non se puido efectuar</h2>
    <table>
     <tbody>
      <tr>
       <td>Referencia catastral</td>
       <td>Nome e apelidos</td>
      </tr>
      <tr>
       <td>32029A5******6****HS</td>
       <td>Sara Toro Rúa</td>
      </tr>
      <tr>
       <td>32029A5******8****HU</td>
       <td>Herdeiros de Concepción Casas Sanmamed</td>
      </tr>
      <tr>
       <td>32029A5******2****HH</td>
       <td>María de los Ángeles Carnero Fernández</td>
      </tr>
      <tr>
       <td>32029A5******4****HT</td>
       <td>Rogelio Casas Martínez</td>
      </tr>
      <tr>
       <td>32029A5******3****HL</td>
       <td>Araceli Arias Medeiros</td>
      </tr>
     </tbody>
    </table>

