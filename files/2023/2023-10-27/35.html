---
date: '2023-10-27'
id: G0691-191023-0002
page: 59060
number: 205
agency: 'Vicepresidencia Segunda e Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 19 de outubro de 2023, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Calvo Conservas, S.L.U., da planta de fabricación de conservas localizada na
  estrada Coruña-Fisterra, quilómetro 34.5, Carballo (expediente
  2020-IPPC-M-45).
range: Anuncio
url: >-
  https://www.xunta.gal/dog/Publicados/2023/20231027/AnuncioG0691-191023-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, de 18 de outubro, polo que se aproba o Regulamento de emisións industriais e de desenvolvemento da Lei 16/2002, de 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, se somete a información pública, durante un período de 20 días hábiles contados a partir do día seguinte o da publicación deste anuncio no <em>Diario Oficial de Galicia</em>, o documento titulado:</p>
    <p>– Revisión de autorización ambiental integrada de Calvo Conservas, S.L.U., centro de Carballo.</p>
    <p>Para que calquera persoa interesada poida consultalo e, de ser o caso, presentar dentro do citado prazo as alegacións, suxestións u observacións que considere convenientes.</p>
    <p>A documentación estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente y sostenibilidad&gt;&gt;prevención y control de actividades&gt;&gt;autorización ambiental integrada&gt;&gt;proyectos en información pública).</p>
    <p>Santiago de Compostela, 19 de outubro de 2023</p>
    <footer><p>María Sagrario Pérez Castellanos<br>Directora xeral de Calidade Ambiental,<br>Sostibilidade e Cambio Climático</p></footer>
    <h2>ANEXO</h2>
    <p>Expediente: 2020-IPPC-M-45.</p>
    <p>Número da autorización ambiental integrada: 2012-IPPC-I-14.</p>
    <p>Categoría principal da actividade: anexo I, categoría 9.1.b.i do Real decreto lexislativo 1/2016, do 16 de decembro.</p>
    <p>Titular: Calvo Conservas, S.L.U.</p>
    <p>NIF: B15584642.</p>
    <p>Localización da instalación: estrada Coruña-Fisterra, quilómetro 34.5, Carballo (A Coruña).</p>
    <p>Referencia catastral da parcela: 4037101NH2843N0001XI e 15019A002000770000IT.</p>
    <p>Actividade principal: fabricación de conservas.</p>
    <p>A planta de fabricación de conservas de Calvo Conservas, S.L.U. está localizada no punto quilométrico 34.5 da estrada Coruña-Fisterra en Carballo (A Coruña). </p>
    <p>A instalación está dentro dunha parcela de forma irregular cunha superficie de 165.956 m2.</p>
    <p>Dentro desta parcela desenvólvense diferentes actividades como a nave principal destinada á transformación de produtos frescos en conservas, unha nave de envases na que se almacena o produto final, unha nave de fabricación de envases destinada ao almacenamento e fabricación de envases e instalacións auxiliares como a estación depuradora de augas residuais industriais, planta de tratamento de lodos e talleres.</p>

