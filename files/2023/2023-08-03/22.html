---
date: '2023-08-03'
id: G0692-270723-0002
page: 47039
number: 147
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 20 de xullo de 2023, da Xefatura Territorial de Pontevedra, pola
  que se somete a información pública o estudo de impacto ambiental e as
  solicitudes de autorización administrativa previa e de construción e a
  aprobación do proxecto sectorial de incidencia supramunicipal (proxecto de
  interese autonómico), do proxecto de solución de evacuación conxunta dos
  parques eólicos Outeiro Grande e Monte Festeiros, emprazado nos concello de
  Silleda, A Estrada e Forcarei da provincia de Pontevedra (IN408A 2020/180).
range: Resolución
url: >-
  https://www.xunta.gal/dog/Publicados/2023/20230803/AnuncioG0692-270723-0002_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Solicitante: AV Monte Festeiros, S.L.U.</p>
    <p>Denominación do proxecto: solución de evacuación conxunta dos parques eólicos Outeiro Grande e Monte Festeiros.</p>
    <p>Concellos afectados: Silleda, A Estrada e Forcarei da provincia de Pontevedra (Pontevedra).</p>
    <p>Orzamento total (execución material): 8.462.077,23 euros.</p>
    <p>Obxecto: evacuar a enerxía xerada polos seguintes parques eólicos obxecto deste expediente:</p>
    <p>– Parque eólico Outeiro Grande de AV Outeiro Rubio, S.L.U., 18 MW, co número de expediente (IN661A 2011/1-4).</p>
    <p>– Parque eólico Monte Festeiros de AV Monte Festeiros, S.L.U., 48 MW, co número de expediente (IN661A 2011/2-4).</p>
    <p>– Pico Touriñán de ENEL Green Power España, S.L., 24 MW, co número de expediente (IN661A 2010/3-4).</p>
    <p>Alcance:</p>
    <p>– LAT 132 kV PE Outeiro Grande-PE Monte Festeiros-subestación colectora Arela.</p>
    <p>– Subestación colectora Arela 400/132 kV.</p>
    <p>Características técnicas recollidas no proxecto:</p>
    <p>– LAT 132 kV PE Outeiro Grande-PE Monte Festeiros-subestación colectora Arela.</p>
    <p>– A liña iníciase na subestación transformadora (en adiante, SET) do parque eólico Outeiro Grande, desde alí diríxese ata a subestación do parque eólico Monte Festeiros de onde recollerá a enerxía producida por este e polo parque eólico Pico Touriñán. De aí iría ata a subestación colectora (en adiante, SEC) Arela. Constaría de 5 tramos cun total de 21.871,077 m.</p>
    <p>Tramo I.</p>
    <p>Circuíto simple de condutor tipo LA-280 simplex, de 9.783,77 m aproximadamente sobre 38 apoios.</p>
    <p>Orixe: SET PE Outeiro Grande (concello da Estrada).</p>
    <p>Final: apoio 38 (concello de Silleda).</p>
    <p>Tramo II.</p>
    <p>Configuración en dobre circuíto con entrada e saída na SET Monte Festeiros de lonxitude 1.308,091 m sobre 5 apoios . Divídese á súa vez en dous circuítos: </p>
    <p>Circuíto 1 (con condutor LA-280 simplex).</p>
    <p>Orixe: apoio 38 (concello de Silleda).</p>
    <p>Final: SET Monte Festeiros (concello de Silleda).</p>
    <p>Circuíto 2 (con condutor LA-280 duplex).</p>
    <p>Orixe: SET Monte Festeiros (concello de Silleda).</p>
    <p>Final: apoio 38 (concello de Silleda).</p>
    <p>Tramo III.</p>
    <p>Circuíto simple de condutor tipo LA-280 duplex, de 5.107,17 m sobre 21 apoios.</p>
    <p>Orixe: apoio 38 (concello de Silleda).</p>
    <p>Final: apoio 59 (PAS) (concello de Silleda).</p>
    <p>Tramo IV.</p>
    <p>Liña soterrada RHZ1-RA+2OL(S) 76/132 kV 1×630 mm2 AL+H165 con tubaxe de formigón, de 400 m.</p>
    <p>Orixe: apoio 59 (PAS) (concello de Silleda).</p>
    <p>Final: apoio 60 (PAS) (concello de Silleda).</p>
    <p>Tramo V.</p>
    <p>Circuíto simple de condutor tipo LA-280 duplex, de 5.272,01 m con 27 apoios.</p>
    <p>Orixe: apoio 60 (PAS) (concello de Silleda).</p>
    <p>Final: SET Arelas (concello de Silleda).</p>
    <p>Desde o apoio 84 ata o apoio 86 terá unha configuración en dobre circuíto para incorporar o circuíto de Greenalia Wind Power, S.L.U., que finaliza na SEC Silleda 400/132 kV (obxecto doutro proxecto).</p>
    <p>En todas as liñas anteriores, levará un cable de fibra óptica do tipo OPGW-48 para comunicacións.</p>
    <p>Subestación colectora Arela 132/400 kV.</p>
    <p>Estará situada no concello de Silleda e constará dunha parte a intemperie, onde se instalará a aparellaxe eléctrica, e dun edificio de control.</p>
    <table>
     <tbody>
      <tr>
       <td colspan="3">SEC Arela</td>
      </tr>
      <tr>
       <td></td>
       <td>X (ETRS89)</td>
       <td>Y (ETRS89)</td>
      </tr>
      <tr>
       <td>A</td>
       <td>561.629,423</td>
       <td>4.732.992,516</td>
      </tr>
      <tr>
       <td>B</td>
       <td>561.698,427</td>
       <td>4.733.002,783</td>
      </tr>
      <tr>
       <td>C</td>
       <td>561.759,656</td>
       <td>4.732.950,293</td>
      </tr>
      <tr>
       <td>D</td>
       <td>561.725,063</td>
       <td>4.732.910,156</td>
      </tr>
     </tbody>
    </table>
    <p>Estará composta polos seguintes elementos:</p>
    <p>– Unha (1) posición de liña-transformador de 132 kV, con tecnoloxía convencional para a LAT 132 kV PE Outeiro Grande-PE Monte Festeiros-SEC Arela.</p>
    <p>– Unha (1) posición de transformación 400 kV, con tecnoloxía convencional.</p>
    <p>– Embarrado de 400 kV.</p>
    <p>– Un transformador de 400/132 kV de 200 MVA de potencia nominal.</p>
    <p>Para a alimentación dos servizos auxiliares da subestación colectora, instalarase un centro de transformación de 20/0,4 kV que se alimentará a través dunha liña de 20 kV existente na zona propiedade de UFD Distribución Electricidad, S.A. O seu trazado descorre pola zona onde se está proxectando esta subestación polo que será necesario realizar un recuamento desta. Ademais contará con un grupo electróxeno exterior de 100 kVA. </p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.a) da Lei 21/2013, do 9 de decembro, de avaliación ambiental.</p>
    <p>De acordo co establecido no artigo 43 da Lei 5/2017, do 19 de outubro, de fomento de implantación de iniciativas empresariais en Galicia, o Consello da Xunta de Galicia, na súa reunión do 17 de xuño de 2021, acordou declarar iniciativa empresarial prioritaria os parques eólicos Monte Festeiros e Outeiro Grande e as súas infraestruturas de evacuación, e con base nos artigos 44 da mencionada Lei 5/2017, do 19 de outubro, e 33 da Lei 39/2015, do 1 de outubro, do procedemento administrativo común das administracións públicas, o 29 de xullo de 2021, a Dirección Xeral de Planificación Enerxética e Recursos Naturais resolveu declarar a tramitación de urxencia do procedemento administrativos correspondente ao expediente IN408A 2020/180, o que supón a redución á metade dos prazos establecidos para o procedemento ordinario, salvo os relativos á presentación de solicitudes e recursos.</p>
    <p>De acordo co disposto no artigo 33 da Lei 8/2009, do 22 de decembro, e polas demais normas de aplicación relacionadas ao inicio desta resolución, constitúen o obxecto da información pública os seguintes documentos: proxecto de execución, estudo de impacto ambiental e o proxecto sectorial de incidencia supramunicipal (proxecto de interese autonómico).</p>
    <p>O que se fai público de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para coñecemento xeral, e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións no prazo de trinta (30) días, contados a partir do día seguinte ao da última publicación desta resolución.</p>
    <p>A consulta da documentación realizarase preferentemente a través da seguinte ligazón da web da Consellería de Economía, Industria e Innovación: https://ceei.xunta.gal/transparencia/documentos-sometidos-a-informacion-publica, na epígrafe de instalacións de xeración. A atención será telefónica no número 986 80 52 51.</p>
    <p>Cando sexa indispensable a atención presencial, poderase acudir á Xefatura Territorial da Consellería de Economía, Industria e Innovación (avenida Mª Victoria Moreno, 43, 5º, 36071 Pontevedra), mediante cita previa no número de teléfono indicado, así como nas dependencias dos concellos de Silleda (rúa Trasdeza, 55, 36540 Silleda), A Estrada (praza da Constitución, 1, 36680 A Estrada) e Forcarei (praza da Igrexa, 1, 36550 Forcarei).</p>
    <p>Pontevedra, 20 de xullo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

