---
date: '2023-04-11'
id: G0003-290323-0004
page: 22914
number: 69
agency: Servizo Galego de Saúde
section: IV. Oposicións e concursos.
title: >-
  ANUNCIO do 28 de marzo de 2023, da Xerencia da Área Sanitaria de Ferrol, polo
  que se dá publicidade da resolución da mesma data pola que se convoca a
  provisión do posto de coordinador/a de admisión.
range: Anuncio
url: >-
  https://www.xunta.gal/dog/Publicados/2023/20230411/AnuncioG0003-290323-0004_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, así como na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Sergas; polo Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, e pola Orde do 22 de abril de 2020 (DOG núm. 82, do 29 de abril), sobre delegación de competencias en órganos centrais e periféricos da Consellería de Sanidade e do Servizo Galego de Saúde,</p>
    <h2>RESOLVO:</h2>
    <p>Primeiro. Anunciar a convocatoria, para a súa provisión polo sistema de avaliación colexiada, dun posto de coordinador/a de admisión da Xerencia da Área Sanitaria de Ferrol.</p>
    <p>Segundo. As bases da citada convocatoria estarán expostas no taboleiro de anuncios de Recursos Humanos, sito na planta baixa do Hospital Arquitecto Marcide, ademais de na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexada que conteña a xustificación dos requisitos e méritos alegados deberán presentarse no Rexistro da Área Sanitaria de Ferrol, dirixidas ao xerente, no prazo de quince (15) días hábiles, contados desde o seguinte ao da data de publicación do anuncio desta convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos na Lei 39/2015, do 1 de outubro, do procedemento administrativo común das administracións públicas.</p>
    <p>Ferrol, 28 de marzo de 2023</p>
    <footer><p>Ángel Facio Villanueva<br>Xerente da Área Sanitaria de Ferrol</p></footer>
    <h2>ANEXO</h2>
    <p>Denominación do posto: coordinador/a de admisión.</p>
    <p>Requisitos: posuír a condición de persoal estatutario fixo licenciado sanitario, en situación de servizo activo en institucións sanitarias do Sistema nacional de saúde ou ser titular de praza vinculada docente-asistencial na mesma especialidade, así como acreditar un mínimo de tres anos de experiencia profesional na súa categoría en institucións sanitarias do Sistema nacional de saúde ou desempeñando praza vinculada docente-asistencial.</p>
    <p>Procedemento de provisión: avaliación colexiada.</p>
    <p>Institución: Xerencia da Área Sanitaria de Ferrol.</p>

