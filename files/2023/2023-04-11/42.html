---
date: '2023-04-11'
id: C3Q2-240323-0001
page: 22978
number: 69
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 23 de marzo de 2023 polo que se notifica o prazo de alegacións no
  procedemento de acceso á información pública.
range: Anuncio
url: >-
  https://www.xunta.gal/dog/Publicados/2023/20230411/AnuncioC3Q2-240323-0001_gl.html
---
<p>De conformidade co establecido no artigo 55 da Lei 1/2021, do 8 de xaneiro, de ordenación do territorio de Galicia, foi sometido a información pública o proxecto de interese autonómico para a ampliación do parque empresarial de Palas de Rei (fase III), Lugo, mediante o Anuncio do 13 de abril de 2022 (DOG núm. 86, do 4 de maio e BOP núm. 161, do 15 de xullo).</p>
    <p>De acordo co establecido polo artigo 27 da Lei 1/2016, do 18 de xaneiro, de transparencia e bo goberno, e no artigo 19 da Lei 19/2013, do 9 de decembro, de transparencia, acceso á información pública e bo goberno, dado que o acceso á información solicitada pode afectar dereitos ou intereses de terceiros, concederáselles un prazo de quince (15) días hábiles para que poidan realizar as alegacións que consideren oportunas, e producirase a suspensión do prazo para resolver ata que se reciban as alegacións ou transcorra o prazo concedido para a súa presentación.</p>
    <p>Ao non poderse realizar a notificación persoal do prazo de alegacións ás persoas titulares das parcelas relacionadas no anexo, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles o dito trámite por medio dun anuncio no Boletín Oficial del Estado. O prazo previsto para a súa presentación contarase desde o día seguinte ao da publicación deste anuncio no Boletín Oficial del Estado.</p>
    <p>Para que conste e lles sirva de notificación ás persoas interesadas, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 23 de marzo de 2023</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>
    <h2>ANEXO</h2>
    <table>
     <tbody>
      <tr>
       <td>Referencia catastral</td>
       <td>Persoas que se notifican</td>
      </tr>
      <tr>
       <td>27040A00100013</td>
       <td>Manuel Pereiro Orozco</td>
      </tr>
      <tr>
       <td>27040A00100577</td>
       <td>Remedios García García<br>(herdeiros de)</td>
      </tr>
     </tbody>
    </table>

