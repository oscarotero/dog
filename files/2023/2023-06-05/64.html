---
date: '2023-06-05'
id: L238-300523-0002
page: 34641
number: 105
agency: Concello de Pontevedra
section: VI. Anuncios. b) Administración local.
title: >-
  ANUNCIO de convocatoria para cubrir prazas vacantes incluídas na oferta de
  emprego público para o ano 2021 e na ampliación da oferta de emprego público
  do ano 2021.
range: Anuncio
url: >-
  https://www.xunta.gal/dog/Publicados/2023/20230605/AnuncioL238-300523-0002_gl.html
---
<p>No <em>Boletín Oficial </em>da provincia de Pontevedra (BOP) número 101, do 29 de maio de 2023, publicáronse as bases xerais e específicas que regulan a convocatoria de procesos selectivos para cubrir prazas vacantes no Concello de Pontevedra incluídas na OEP do ano 2021 e na ampliación da OEP do ano 2021.</p>
    <p>A concelleira delegada do Servizo de Persoal e Cultura convocou, mediante a Resolución do 16 de maio de 2023, os procesos selectivos para a cobertura de varias prazas vacantes no Concello de Pontevedra incluídas na OEP do ano 2021 e na ampliación da OEP do ano 2021, que a continuación se sinalan:</p>
    <p>– Grupo segundo o artigo 76 do texto refundido da Lei do Estatuto básico do empregado público, aprobado polo Real decreto lexislativo 5/2015: A. Subgrupo A1. Clasificación: escala de Administración xeral, subescala técnica. Número de vacantes: 1. Denominación: técnico/a, mediante o procedemento de promoción interna.</p>
    <p>– Grupo segundo o artigo 76 do texto refundido da Lei do Estatuto básico do empregado público, aprobado polo Real decreto lexislativo 5/2015: A. Subgrupo A1. Clasificación: escala de Administración especial, subescala técnica, clase técnicos superiores. Número de vacantes: 1. Denominación: técnico/a de infraestruturas culturais, mediante quenda libre.</p>
    <p>– Grupo segundo o artigo 76 do texto refundido da Lei do Estatuto básico do empregado público, aprobado polo Real decreto lexislativo 5/2015: C. Subgrupo C2. Clasificación: escala de Administración especial, subescala servizos especiais, clase persoal oficios. Número de vacantes: 1. Denominación: oficial electricista, mediante quenda libre.</p>
    <p>O prazo de presentación de instancias será de vinte días naturais contados a partir do día seguinte ao da publicación deste anuncio no <em>Boletín oficial del Estado</em>. Os sucesivos anuncios publícanse no <em>Boletín Oficial </em>da provincia de Pontevedra e no taboleiro de edictos da Corporación nos termos establecidos nas bases.</p>
    <p>Pontevedra, 29 de maio de 2023</p>
    <footer><p>O alcalde<br>P.D. (Acordo da Xunta de Goberno Local do 15.6.2019)<br>María del Carmen Fouces Díaz<br>Concelleira delegada do Servizo de Persoal e Cultura</p></footer>

