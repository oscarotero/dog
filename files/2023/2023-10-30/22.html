---
date: '2023-10-30'
id: O90-211023-0001
page: 59364
number: 206
agency: Axencia Galega de Desenvolvemento Rural
section: IV. Oposicións e concursos.
title: >-
  RESOLUCIÓN do 20 de outubro de 2023 pola que se fai público o nomeamento do
  posto de subdirector/a de Mobilidade de Terras convocado pola Resolución do 8
  de xuño de 2023 (Diario Oficial de Galicia número 152).
range: Resolución
url: >-
  https://www.xunta.gal/dog/Publicados/2023/20231030/AnuncioO90-211023-0001_gl.html
---
<p>Primeiro. Que mediante Resolución do 7 de xuño de 2023 (DOG núm. 107), convocouse a provisión dun posto de persoal directivo vacante na Axencia Galega de Desenvolvemento Rural.</p>
    <p>Segundo. O 21.9.2023 constituíuse o tribunal cualificador do proceso selectivo para a cobertura dun posto de persoal directivo na Axencia Galega de Desenvolvemento Rural, Subdirección de Mobilidade de Terras, nomeado pola Resolución da Dirección da Axencia Galega de Desenvolvemento Rural do 30.6.2023.</p>
    <p>Terceiro. O 19.10.20203 o tribunal acordou conceder as seguintes puntuacións definitivas: </p>
    <table>
     <tbody>
      <tr>
       <td>Fase</td>
       <td>Puntuación máxima</td>
       <td>Puntuación obtida</td>
       <td>Candidato</td>
      </tr>
      <tr>
       <td>Fase A</td>
       <td>55</td>
       <td>43</td>
       <td rowspan="3">Digna Irene López Campos</td>
      </tr>
      <tr>
       <td>Fase B</td>
       <td>5</td>
       <td>4,8</td>
      </tr>
      <tr>
       <td>Total</td>
       <td>60</td>
       <td>47,8</td>
      </tr>
     </tbody>
    </table>
    <p>Cuarto. Sendo Digna Irene López Campos a única candidata e á vista das puntuacións obtidas, o tribunal considerou a candidata apta e propúxoa para o seu nomeamento como subdirectora de Mobilidade de Terras, do cal deu traslado á Presidencia da Axencia para os efectos oportunos. </p>
    <p>Quinto. Segundo o disposto no Acordo do Consello de Dirección da Axencia Galega, do 21 de xuño de 2007 (DOG núm. 134, do 11 de xullo), sobre delegación de competencias na Presidencia e na Dirección Xeral, delégase na persoa titular da Presidencia da Axencia Galega de Desenvolvemento Rural o acordo e formalización dos contratos do persoal de alta dirección da Axencia en relación coa función regulada no artigo 6.1.f) do Regulamento da entidade.</p>
    <p>Así, no exercicio desta competencia, resolvo esta convocatoria e a persoa seleccionada para o desempeño do posto de traballo referenciado é a que se expresa no anexo desta resolución.</p>
    <p>Sexto. O vínculo formalizarase mediante contrato laboral de alta dirección, ao amparo do previsto no Real decreto 1382/1985, do 1 de agosto, polo que se regula a relación laboral de carácter especial do persoal de alta dirección, no Decreto 11/2012, do 3 de maio, polo que se regulan as retribucións e percepcións económicas aplicables aos órganos de goberno ou dirección e ao persoal directivo das entidades do sector público autonómico, e a Lei 16/2010, do 17 de decembro, de organización e funcionamento da Administración xeral do sector publico autonómico de Galicia.</p>
    <p>A persa titular da subdirección estará suxeita ao réxime de incompatibilidades establecido na normativa estatal e da Comunidade Autónoma de Galicia respecto do persoal ao seu servizo.</p>
    <p>Sétimo. Esta resolución entrará en vigor o día da súa publicación no <em>Diario Oficial de Galicia</em>. </p>
    <p>Oitavo. Contra esta resolución os/as interesados/as poderán interpor recurso potestativo de reposición no prazo dun mes, contado a partir do día seguinte ao da súa publicación, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán interpor recurso contencioso-administrativo, ante o órgano competente da orde xurisdicional contencioso-administrativa, no prazo de dous meses, contados a partir do día seguinte ao da súa publicación, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de outubro de 2023</p>
    <footer><p>José González Vázquez<br>Presidente da Axencia Galega de Desenvolvemento Rural</p></footer>
    <h2>ANEXO</h2>
    <p>Apelido e nome: López Campos, Digna Irene.</p>
    <p>Denominación do posto: subdirectora de Mobilidade de Terras.</p>
    <p>código: AGDR 05 00 00.</p>
    <p>Directivo: grupo III, nivel 2.</p>
    <p>Tipo de persoal: alta dirección </p>
    <p>Forma de provisión: persoal directivo (artigo 79 da Lei 16/2010, do 17 de decembro, Decreto 119/2012, do 3 de maio).</p>
    <p>Dependencia: Axencia Galega de Desenvolvemento Rural.</p>
    <p>Localidade: Santiago de Compostela.</p>

