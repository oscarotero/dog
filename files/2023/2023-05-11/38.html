---
date: '2023-05-11'
id: G0533-280423-0001
page: 29545
number: 90
agency: Consellería de Infraestruturas e Mobilidade
section: VI. Anuncios. a) Administración autonómica.
title: >-
  RESOLUCIÓN do 28 de abril de 2023, da Dirección Xeral de Mobilidade, pola que
  se fai público o Acordo do Consello da Xunta de Galicia do 20 de abril de 2023
  polo que se declara de interese autonómico o proxecto aparcadoiro de vehículos
  pesados na ligazón da Balsa, da VG-20 coa PO-010, que dea servizo ao polígono
  de Balaídos (Vigo).
range: Resolución
url: >-
  https://www.xunta.gal/dog/Publicados/2023/20230511/AnuncioG0533-280423-0001_gl.html
---
<p>En cumprimento do disposto no artigo 42.4 da Lei 1/2021, do 8 de xaneiro, de ordenación do territorio de Galicia, a Dirección Xeral de Mobilidade dispón que se publique no <em>Diario Oficial de Galicia</em> e no <em>Boletín Oficial</em> da provincia de Pontevedra o Acordo do Consello da Xunta de Galicia, do 20 de abril de 2023, polo que se declara de interese autonómico o proxecto aparcadoiro de vehículos pesados na ligazón da Balsa, da VG-20 coa PO-010, que dea servizo ao Polígono de Balaídos (Vigo), que figura como anexo a esta resolución.</p>
    <p>Contra o devandito acordo do Consello da Xunta de Galicia, que pon fin á vía administrativa, poderase interpoñer recurso potestativo de reposición no prazo dun mes contado desde o día seguinte ao da súa notificación ou publicación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contado desde o día seguinte ao da súa notificación ou publicación, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa, sen prexuízo de que os interesados poidan interpoñer calquera outro recurso que consideren pertinente.</p>
    <p>Santiago de Compostela, 28 de abril de 2023</p>
    <footer><p>Ignacio Maestro Saavedra<br>Director xeral de Mobilidade</p></footer>
    <h2>ANEXO </h2>
    <h2>Acordo do Consello da Xunta de Galicia do 20 de abril de 2023 polo que se declara de interese autonómico o proxecto do aparcadoiro de vehículos pesados na ligazón da Balsa, da VG-20 coa PO-010, que dea servizo ao Polígono de Balaídos (Vigo) </h2>
    <p>Primeiro. Declarar de interese autonómico o proxecto do aparcadoiro de vehículos pesados na ligazón da Balsa, da VG-20 coa PO-010, que dea servizo ao Polígono de Balaídos (Vigo), por considerar que transcende o ámbito municipal, pola súa incidencia territorial e polas súas singularidades características que o fan portador dun interese supramunicipal cualificado.</p>
    <p>Segundo. Designar a Consellería de Infraestruturas e Mobilidade como competente para a tramitación do procedemento de aprobación do proxecto.</p>
    <p>As actuacións previstas no proxecto contribúen ao desenvolvemento das políticas autonómicas sectoriais de seguridade viaria e de operatividade loxística de mercadorías, que inciden no desenvolvemento económico, social e territorial de Galicia. </p>
    <p>A declaración de interese autonómico é necesaria para garantir a adecuada inserción no territorio das actuacións que constitúen o obxecto da proposta, a súa conexión coas redes e servizos correspondentes, sen menoscabo da funcionalidade dos existentes e a súa adaptación á contorna en que se localicen.</p>

