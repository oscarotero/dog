---
date: '2023-05-11'
id: G0656-030523-0002
page: 29370
number: 90
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 26 de abril de 2023, da Secretaría Xeral Técnica da Consellería
  de Promoción do Emprego e Igualdade, pola que se dá publicidade da encomenda
  de xestión á Fundación Semana Verde de Galicia pola que se encarga a esta
  fundación a posta á disposición dos espazos precisos e dos traballos de apoio
  para a realización da décimo séptima convocatoria das probas de avaliación en
  competencias clave para acceder á formación dos certificados de
  profesionalidade dos niveis 2 e 3 de cualificación profesional.
range: Resolución
url: >-
  https://www.xunta.gal/dog/Publicados/2023/20230511/AnuncioG0656-030523-0002_gl.html
---
<p>De conformidade co previsto nos artigos 8.4 e 9.3 da Lei 16/2010, do 17 de decembro, de organización e funcionamento da Administración xeral do sector público autonómico de Galicia, e no artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á Resolución do 13 de abril de 2023, da Consellería de Promoción do Emprego e Igualdade, pola que se encomenda á Fundación Semana Verde de Galicia a posta á disposición dos espazos precisos e dos traballos de apoio para a realización da décimo sétima convocatoria das probas de avaliación en competencias clave para acceder á formación dos certificados de profesionalidade dos niveis 2 e 3 de cualificación profesional, coas seguintes características:</p>
    <p>– A actividade obxecto da encomenda é realizar os traballos de apoio para o desenvolvemento da décimo sétima convocatoria das probas de avaliación en competencias clave para acceder á formación dos certificados de profesionalidade dos niveis 2 e 3 de cualificación profesional, programadas para o día 20 de maio de 2023, de conformidade cos requirimentos técnicos que se detallan na correspondente resolución, relativos ás obrigas da entidade encomendante, ás directrices de execución e ao cronograma de actividades que se van desenvolver.</p>
    <p>– A Fundación Semana Verde de Galicia é unha fundación do sector público autonómico de Galicia, de acordo co artigo 113 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, na medida no que o seu patrimonio fundacional, con carácter de permanencia, está formado en máis dun 50% por bens e dereitos achegados ou cedidos pola Xunta de Galicia. De acordo co artigo 47 da citada Lei 16/2010, ten a consideración de medio propio e servizo técnico da Xunta de Galicia.</p>
    <p>– Prazo de vixencia: do 15 de maio ao 23 de maio de 2023.</p>
    <p>– Importe: o importe da encomenda ascende a cincuenta e tres mil douscentos sesenta euros con oitenta e un céntimos (53.260,81 €) con cargo á aplicación orzamentaria 11.50.323A.226.13.</p>
    <p>Santiago de Compostela, 26 de abril de 2023</p>
    <footer><p>José Ramón Pardo Carbarcos<br>Secretario xeral técnico da Consellería de Promoción do Emprego e Igualdade</p></footer>

