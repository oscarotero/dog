---
date: '2023-03-23'
id: V0653-020323-0013
page: 19982
number: 58
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de febreiro de 2023, da Xefatura Territorial de Pontevedra,
  de autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción dunha instalación eléctrica no
  concello de Mos (expediente IN407A 2022/383-4).
range: Resolución
url: >-
  https://www.xunta.gal/dog/Publicados/2023/20230323/AnuncioV0653-020323-0013_gl.html
---
<p>Expediente: IN407A 2022/383-4.</p>
    <p>Promotora: UFD Distribución Electricidad, S.A.</p>
    <p>Denominación: substitución de apoios na LMT MOS707 no tramo MOS7070361 e LMTA.</p>
    <p>Concello: Mos.</p>
    <p>Feitos:</p>
    <p>Primeiro. O 3 de outubro de 2022, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada substitución de apoios na LMT MOS707 no tramo MOS7070361 e LMTA.</p>
    <p>Examinado o proxecto de execución, conclúese que ten como finalidade a substitución do apoio de madeira A3N3IN17 por mal estado e do apoio A3MDKHCX por non cumprir cos coeficientes mínimos. Como consecuencia se proxecta a substitución de 36 metros de liña aérea e o retensado do vans contiguos aos apoios proxectados. As actuacións están prevista no lugar de Seixabre, na parroquia de Torroso, no concello de Mos (Pontevedra).</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Mos e a Telefónica de España, S.A.U. A empresa promotora manifestou a súa conformidade cos condicionados emitidos polos organismos.</p>
    <p>Terceiro. Mediante o escrito do 30 de novembro de 2022, esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da referida instalación eléctrica á persoa afectada pola declaración de utilidade pública conforme a relación de bens e dereitos achegada pola empresa promotora. </p>
    <p>Debido á imposibilidade de efectuar a notificación á persoa afectada, esta xefatura publicou un anuncio no Diario Oficial de Galicia do 19 de xaneiro de 2023 e no Boletín Oficial del Estado do 6 de febreiro de 2023.</p>
    <p>Cuarto. O proxecto someteuse ao trámite de información pública mediante a Resolución do 30 de novembro de 2022, publicada nos seguintes medios:</p>
    <p>– DOG (Diario Oficial de Galicia): 2 de xaneiro de 2023.</p>
    <p>– Xornal Faro de Vigo: 23 de decembro de 2022.</p>
    <p>– Taboleiro de anuncios do Concello de Mos desde o 9 de decembro de 2022 ata o 23 de xaneiro de 2023, conforme certificado emitido polo propio Concello.</p>
    <p>Durante o mencionado trámite non se recibiron alegacións.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 3/2007, do 9 de abril, de prevención e defensa contra os incendios forestais de Galicia.</p>
    <p>– Lei do 16 de decembro de 1954, sobre expropiación forzosa.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceira. As características técnicas da instalación son as que a seguir se describen:</p>
    <p>– Substitución dos apoios A3MDKHCX e A3N3IN17 da LMTA MOS707, no tramo M087070361, e tendido de 36 metros de liña de media tensión aérea (LMTA) con condutor LA-56, entre ambos os apoios. Retensado dos vans contiguos aos apoios proxectados. A instalación está situada en Seixabre, Torroso, no municipio de Mos (Pontevedra).</p>
    <p>Conforme o indicado,</p>
    <h2>Resolvo:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada substitución de apoios na LMT MOS707 no tramo MOS7070361 e LMTA (expediente IN407A 2022/383-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Declarar a utilidade pública, en concreto, da citada instalación eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 28 de febreiro de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

