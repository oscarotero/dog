---
date: '2023-03-23'
id: V0653-010323-0006
page: 19966
number: 58
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 17 de febreiro de 2023, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de Padrenda (expediente IN407A 2022/115-3).
range: Resolución
url: >-
  https://www.xunta.gal/dog/Publicados/2023/20230323/AnuncioV0653-010323-0006_gl.html
---
<p>Examinado o expediente instruído por solicitude de San Miguel 2000 Distribución Eléctrica, S.L. sobre a autorización administrativa previa e de construción e a declaración, en concreto, de utilidade pública da instalación eléctrica que a seguir se describe:</p>
    <p>Solicitante: San Miguel 2000 Distribución Eléctrica, S.L.U.; CIF: B32274680.</p>
    <p>Domicilio social: rúa Coruña, nº 20, 36700 Tui (Pontevedra).</p>
    <p>Denominación: modificación LMTA Lavandeira (3071-AT).</p>
    <p>Situación: lugar Lavandeira, concello de Padrenda.</p>
    <p>Orzamento: 52.104,89 €.</p>
    <p>Características principais do proxecto de execución, que foi asinado en xullo de 2022 polo enxeñeiro técnico industrial Rubén Francisco Fernández Vayo, colexiado núm. 2880 do COITIV, e visado polo dito colexio o 15.7.2022:</p>
    <p>• Modificación da LMTA Lavandeira, a 20 kV, con novo trazado en soterrado en canalización entubada entre os apoios 2 e 3 de proxecto, apoios de celosía metálica C-4500/20 e C-3000/18 respectivamente con paso A/S, en condutor tipo RHZ1-OL-12/20 kV 3×240 Al de 110 m de lonxitude, e modificación do tramo aéreo existente coa instalación do novo apoio, tamén de celosía metálica do tipo C-3000/20, en substitución do existente de formigón.</p>
    <p>A información pública do proxecto foi realizada mediante o Acordo desta xefatura territorial do 25.8.2022, que foi inserido no DOG do 21.9.2022 e no xornal La Voz de Galicia do 23.9.2022. O proxecto tamén estivo en exposición pública nesta xefatura territorial e no portal de transparencia desta vicepresidencia durante o prazo regulamentario. Dentro do prazo establecido para iso non foron presentadas alegacións.</p>
    <p>No expediente consta a comunicación do promotor en que manifesta que chegou a acordo cos titulares dos bens e dereitos afectados.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 17 de febreiro de 2023</p>
    <footer><p>Alicia María López Míguez<br>Xefa territorial de Ourense</p></footer>

