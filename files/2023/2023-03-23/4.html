---
date: '2023-03-23'
id: G0532-140323-0001
page: 19829
number: 58
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 14 de marzo de 2023, da Dirección Xeral de Ordenación do
  Territorio e Urbanismo, pola que se fai pública a aprobación definitiva do
  Plan xeral de ordenación municipal do Incio (Lugo).
range: Resolución
url: >-
  https://www.xunta.gal/dog/Publicados/2023/20230323/AnuncioG0532-140323-0001_gl.html
---
<p>En cumprimento do disposto no artigo 82 da Lei 2/2016, do 10 de febreiro, do solo de Galicia, e nos artigos 144.18 e 199 do Decreto 143/2016, do 23 de setembro, polo que se aproba o seu regulamento, faise pública a aprobación definitiva do Plan xeral de ordenación municipal do Incio (Lugo), mediante a Orde da conselleira de Medio Ambiente, Territorio e Vivenda do 6 de marzo de 2023, que figura como anexo.</p>
    <p>Unha vez inscrito o Plan xeral de ordenación municipal no Rexistro de Ordenación do Territorio e Planeamento Urbanístico de Galicia, a documentación íntegra deste, incluído o extracto ambiental, poderá consultarse na seguinte ligazón: https://cmatv.xunta.gal/rexistro-de-planeamento-urbanistico-de-galicia</p>
    <p>Así mesmo, o informe ambiental estratéxico e a demais documentación do procedemento de avaliación ambiental do referido plan poderá ser consultada na seguinte ligazón:</p>
    <p>https://cmatv.xunta.gal/plans-e-programas-por-tipoloxia?p_p_id=aaeTipology_WAR_aae&amp;p_p_lifecycle=0&amp;p_p_state=normal&amp;p_p_mode=view&amp;p_p_col_id=column-2&amp;p_p_col_count=1&amp;_aaeTipology_WAR_aae__spage=%2Fportlet_action%2Faae%2FdetalleProxecto%3Fid%3D1349&amp;_aaeTipology_WAR_aae_id=1349</p>
    <p>Santiago de Compostela, 14 de marzo de 2023</p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>
    <footer><p>ANEXO</p></footer>
    <h2>Orde de aprobación definitiva do<br>Plan xeral de ordenación municipal do Incio (Lugo)</h2>
    <p>O Concello do Incio, con data do 23 de decembro de 2022, remite para a súa aprobación definitiva o expediente completo do Plan xeral de ordenación municipal (PXOM), conforme o disposto na disposición transitoria 2.2 da Lei 2/2016, do 10 de febreiro, do solo de Galicia (LSG), en relación co artigo 85.7 da Lei 9/2002, do 30 de decembro, de ordenación urbanística e protección do medio rural de Galicia (Louga). Consonte esta disposición, o plan, que na data de entrada en vigor da LSG contaba con aprobación inicial, poderá continuar a súa tramitación a teor do disposto na Louga, ben que as súas determinacións deberán adaptarse plenamente á LSG.</p>
    <p>Unha vez analizada a documentación achegada e vista a proposta literal que eleva a Dirección Xeral de Ordenación do Territorio e Urbanismo, resulta:</p>
    <p>I. Antecedentes e tramitación.</p>
    <p>1. O municipio do Incio réxese actualmente polo PXOM aprobado definitivamente (AD) con data do 7.12.2005, adaptado á Louga, con dúas modificacións puntuais (AD do 3.6.2008), e o Plan parcial do sector URB-DE-I1 (AD do 2.4.2007).</p>
    <p>2. Como instrumentos de ordenación do territorio con incidencia no concello constan:</p>
    <p>– Directrices de ordenación do territorio, do 10.2.2011.</p>
    <p>– Plan sectorial de implantación e desenvolvemento das infraestruturas da Xunta de Galicia xestionadas por Retegal, do 2.5.2013.</p>
    <p>– Programa coordinado de actuación Primeira revisión do Plan forestal de Galicia cara á neutralidade carbónica 2021-2040, do 30.9.2021.</p>
    <p>– Plan sectorial eólico de Galicia, primeira modificación, Serra da Trapa.</p>
    <p>3. O Concello do Incio remitiulle ao órgano ambiental o 8.2.2012 o documento de inicio do PXOM para tramitarse de acordo co establecido na Louga, para comezar o trámite da avaliación ambiental estratéxica. A Secretaría Xeral de Calidade e Avaliación Ambiental formulou o documento de referencia o 4.4.2012.</p>
    <p>4. En virtude do artigo 85.1 da Louga, o Concello achegou á Secretaria Xeral de Ordenación do Territorio e Urbanismo o PXOM, que emite o informe previo á aprobación inicial o 26.12.2012.</p>
    <p>5. Con data do 11.9.2015 o Concello en Pleno aprobou inicialmente o PXOM (DOG do 21 de outubro de 2015).</p>
    <p>6. Foi sometido a información pública durante dous meses, mediante anuncios no DOG e nos xornais <em>La Voz de Galicia</em> e <em>El Progreso</em> o día 19 de outubro de 2015. Simultaneamente, déuselles audiencia aos concellos limítrofes de Sarria, Samos, O Courel, A Pobra de Brollón, Bóveda e Paradela, e leváronse a cabo as consultas ás administracións e organismos afectados.</p>
    <p>7. Tendo en conta a data de aprobación inicial do PXOM, e de acordo coa disposición transitoria primeira do Decreto 143/2016, do 22 de setembro, polo que se aproba o Regulamento da Lei 2/2016, o disposto nese regulamento non será de aplicación obrigatoria.</p>
    <p>8. Con data do 24.1.2019 o Concello presentoulle ao órgano ambiental a documentación do PXOM adaptada á LSG. Mediante a Resolución do 22 de abril de 2019, a Dirección Xeral de Calidade Ambiental e Cambio Climático formulou a memoria ambiental correspondente ao procedemento de avaliación ambiental estratéxica do PXOM do Incio (DOG do 14 de maio de 2019).</p>
    <p>9. Con data do 11.5.2019 o Concello en Pleno aprobou provisionalmente o PXOM, logo de informe dos servizos xurídicos e técnicos municipais. Con data do 5.11.2021 o Pleno do Concello acorda unha segunda aprobación provisional do PXOM, logo dos informes xurídicos e técnicos municipais.</p>
    <p>10. Durante o procedemento solicitáronse informes sectoriais aos seguintes organismos:</p>
    <p>• Ministerio de Facenda e Administracións Públicas-Dirección Xeral de Patrimonio do Estado-Dirección Xeral do Catastro. Xerencia Rexional do Catastro en Galicia: informes do 15.12.2011 e do 22.10.2015.</p>
    <p>• Ministerio de Industria, Enerxía e Telecomunicacións-Secretaría de Estado de Telecomunicacións: informe do 12.11.2015, desfavorable, e de 15.1.2018, favorable.</p>
    <p>• Ministerio de Industria, Enerxía e Turismo - Dirección Xeral de Política Enerxética e de Minas: informe do 1.4.2015.</p>
    <p>• Ministerio de Medio Ambiente-Confederación Hidrográfica Miño-Sil: informes do 18.2.2016, 7.3.2017, 21.8.2018 e 13.12.2017, desfavorables, e do 11.10.2018, favorable con condicións.</p>
    <p>• Subdelegación do Gobierno: informes da Dirección Xeral de Telecomunicacións e Ordenación dos Servicios de Comunicación Audiovisual do 18.5.2022 e 15.7.2022, desfavorables, e do 12.8.2022, favorable; da Dirección Xeral de Política Enerxética e Minas, do 25.4.2022, favorable; da Dirección Xeral de Planificación e Avaliación da Rede Ferroviaria do 28.4.2022, 3.8.2022 e 5.10.2022, desfavorables, e do 8.11.2022, favorable; Confederación Hidrográfica Miño-Sil, do 12.5.2022, que ratifica o informe do 11.10.2018; ADIF, do 4.5.2022, con alegacións.</p>
    <p>• Dirección Xeral de Patrimonio do Estado: informe do 22.3.2016, non afección.</p>
    <p>• Dirección Xeral de Patrimonio Cultural: informes do 19.11.2015, desfavorable, e de 30.5.2016, favorable condicionado.</p>
    <p>• Dirección Xeral de Enxeñería e Minas: informe do 6.11.2015, con información.</p>
    <p>• Axencia Galega de Infraestruturas (AXI): informes do 10.2.2016 e 9.5.2017, desfavorables, e do 14.8.2017, favorable.</p>
    <p>• Instituto Galego da Vivenda e Solo (IGVS): informe do 10.11.2015, non procede.</p>
    <p>• Dirección Xeral de Conservación da Natureza: informe do 7.4.2016, con información.</p>
    <p>• Secretaría Xeral de Calidade e Avaliación Ambiental: informe sobre o ISA do 12.1.2016, con consideracións. Informe sobre solos contaminados do 12.1.2016, favorable.</p>
    <p>• Instituto de Estudios do Territorio (IET): informe do 4.2.2016, favorable condicionado.</p>
    <p>• Dirección Xeral de Desenvolvemento Rural: informe do 24.2.2016, con información.</p>
    <p>• Dirección Xeral de Emerxencias e Interior: informe do 8.4.2022, favorable.</p>
    <p>• Dirección Xeral de Planificación e Ordenación Forestal-Dirección Xeral de Defensa do Monte: informes do 20.9.2016, favorables.</p>
    <p>• Augas de Galicia: informe no trámite de AAE en que remite a competencia á CH Miño- Sil.</p>
    <p>• Consellerías de Economía, Emprego e Industria e de Sanidade: sen resposta.</p>
    <p>• Consellería de Facenda: informe do 8.4.2016, sen afeccións.</p>
    <p>• Dirección Xeral de Mobilidade: sen resposta.</p>
    <p>• Dirección Xeral de Centros e Recursos Humanos: sen resposta.</p>
    <p>• Deputación Provincial de Lugo: informes do 23.1.2016, 4.4.2017 e 7.12.2017, desfavorables, e do 21.3.2018, favorable.</p>
    <p>• Concello de Sarria: informe do 15.2.2016.</p>
    <p>• Concello de Samos: informe do 2.12.2015.</p>
    <p>• Concellos de Folgoso do Courel, A Pobra de Brollón, Bóveda e Paradela: sen resposta.</p>
    <p>II. Análise e consideracións.</p>
    <p>Analizado o PXOM do Incio que se somete á aprobación definitiva pola Xunta de Galicia, púidose comprobar que se axusta ao establecido na normativa urbanística de aplicación.</p>
    <p>Porén, cómpre facer as seguintes consideracións:</p>
    <p>II.1. Adaptación á lexislación urbanística, estrutura xeral e orgánica, e modelo de ordenación.</p>
    <p>1. Na normativa urbanística (NU) e na memoria xustificativa (MX) eliminaranse as referencias e determinacións da Louga, adaptando os textos á LSG. </p>
    <p>2. Respecto ás dotacións (públicas ou privadas) na memoria xustificativa, detectouse:</p>
    <p>– Os cemiterios parroquiais constarán como equipamentos privados, mentres que as paraxes de autobús e as fontes deberán cualificarse como sistema de infraestruturas e servizos urbanos.</p>
    <p>– Xustificarase o cumprimento dos límites de sostenibilidade para o P02.</p>
    <p>3. O plano de estrutura xeral e orgánica sinala as dotacións do sistema xeral SX-Dpv-EQ-AS-158-Ex e SX-Dpv-IS-ABS-167-Ex como privadas (código Dpv), cando deben ser públicas (Dpb).</p>
    <p>II.2. Determinacións en solo urbano.</p>
    <p>1. Solo urbano consolidado:</p>
    <p>a) Adecuarase a ordenanza de espazos libres e zonas verdes das NU (artigo 246) ao uso característico correspondente a esa clase de solos.</p>
    <p>b) Na folla 03 do plano de ordenación, na zona sur con ordenanza 02, gráfase unha aliñación que tamén é límite final do solo urbano, lindeiro co solo rústico, que cómpre eliminar.</p>
    <p>2. Solo urbano non consolidado (P-1 con ordenación detallada e de iniciativa pública, e P-2 remitido á redacción de planeamento e de iniciativa privada):</p>
    <p>– No P-1 corrixiranse na ficha o índice de edificabilidade e as superficies de cada dotación.</p>
    <p>– No P-2 completarase a ficha coas reservas mínimas para sistemas locais e a superficie máxima edificable (artigo 54.2.b) e c).</p>
    <p>II.3. Determinación do solo de núcleo rural.</p>
    <p>1. Algunha das aliñacións sinaladas non permiten o acceso rodado público do artigo 24.2 e 5 da LSG. As aliñacións deberán axustarse ao establecido no artigo 92 da LSG, en especial nas frontes a parcelas baleiras nas zonas de núcleo común, agás que existan edificacións e peches tradicionais (que deberán estar sinalados).</p>
    <p>2. Detéctase falta de aliñacións na zona sur de Valbón, no leste de Calvos, no norte de Pedrouzos e na zona común de Pacios.</p>
    <p>3. En Laiosa-Codesido, gráfanse aliñacións no que semellan servidumes ou camiños rurais.</p>
    <p>4. Eliminaranse as zonas comúns de Trascastro.</p>
    <p>II.4. Determinacións en solo urbanizable.</p>
    <p>1. Nas fichas, engadirase a iniciativa de actuación pública ou privada.</p>
    <p>2. Na ficha do sector SUB-01, cuxo planeamento se incorpora como subsistente, deberá figurar a determinación solicitada polo punto 1 da memoria ambiental (que figura no artigo 260.4 NU).</p>
    <p>3. Na ficha do sector SUB-02 recollerase o aproveitamento tipo e a edificabilidade máxima permitida, o sistema de actuación, tipoloxías edificatorias e as reservas mínimas para dotacións públicas segundo a LSG. O sistema xeral viario SX.Dpb.IC.VIA.SUB2.Ob está grafado na ficha e nos planos de ordenación fóra do ámbito (aínda que na ortofoto da MX (pax. 52) está incluído), pero despréndese da EE e EA que é un sistema adscrito, polo que deberá corrixirse. Completaranse as determinacións indicando condicións respecto do reforzo e conexión coas redes de servizos da MX, e recollendo a determinación solicitada no punto 2 da memoria ambiental.</p>
    <p>II.5. Determinacións en solo rústico.</p>
    <p>1. Recollerase na NU o establecido nas determinacións 5 e 7 da memoria ambiental.</p>
    <p>A competencia para resolver sobre a aprobación definitiva do planeamento xeral correspóndelle á conselleira de Medio Ambiente, Territorio e Vivenda, de conformidade co disposto nos artigos 60, 61.1, 83.5 da LSG e nos artigo 146.1 e 200.5 do RLSG en relación co Decreto 88/2018, do 26 de setembro, polo que se establece a estrutura orgánica da Xunta de Galicia; e nos artigos 1 e 4 do Decreto 167/2015, do 13 de novembro, polo que se establece a estrutura orgánica da CMAOT, en relación coa disposición transitoria segunda do Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia, modificado parcialmente polo Decreto 106/2018, do 4 de outubro.</p>
    <p>III. Resolución.</p>
    <p>En consecuencia, e visto o que antecede,</p>
    <h2>RESOLVO:</h2>
    <p>1. Outorgar a aprobación definitiva ao Plan xeral de ordenación municipal do Incio, con suxeición ao cumprimento das condicións sinaladas no punto II anterior.</p>
    <p>Esas condicións deberán ser integradas nun documento refundido, debidamente dilixenciado, que o Concello lle enviará á Dirección Xeral de Ordenación do Territorio e Urbanismo.</p>
    <p>2. De conformidade co artigo 88 da Lei 2/2016, do 10 de febreiro, do solo de Galicia, e co artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio o PXOM no Rexistro de Planeamento Urbanístico de Galicia.</p>
    <p>3. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no BOP a normativa e ordenanzas do PXOM aprobado definitivamente.</p>
    <p>4. Notifíqueselle esta orde ao Concello e publíquese no <em>Diario Oficial de Galicia</em>.</p>
    <p>5. Contra esta orde cabe interpor recurso contencioso-administrativo ante a Sala do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>

