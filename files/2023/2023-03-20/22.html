---
date: '2023-03-20'
id: V0653-270223-0003
page: 19036
number: 55
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 24 de febreiro de 2023, da Xefatura Territorial da Coruña, polo que
  se somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Boiro (expediente IN407A 2022/230-1).
range: Acordo
url: >-
  https://www.xunta.gal/dog/Publicados/2023/20230320/AnuncioV0653-270223-0003_gl.html
---
<p>Expediente: IN407A 2022/230-1.</p>
    <p>Solicitante/promotora: UFD Distribución Electricidad, S.A.</p>
    <p>Denominación: LMTS pechamento Cabo de Cruz-2ª fase.</p>
    <p>Concello: Boiro.</p>
    <p>1. Características técnicas:</p>
    <p>– Desconexión e desmontaxe (pechamento e desmantelamento) do CT tipo intemperie Fonte do Mouro (expedientes 30.988 e IN407A 2016/1355-1/matrícula 15AAI5) de 160 kVA de potencia e relación de transformación 20/0,4-0,23 kV, instalado no apoio nº 61-5-CT de formigón sito no lugar de Fonte do Mouro.</p>
    <p>– Desconexión e desmontaxe da LMT aérea a 20 kV rexistrada no expediente IN407A 2016/2129-1, de alimentación ao CT Fonte do Mouro, de 273 metros de lonxitude en condutor tipo LA-30, con orixe no apoio nº 61 (matrícula 90G10CBR) de formigón tipo HVH-2500/15 da LMT BOI-802 e remate no apoio nº 61-5-CT de formigón en que se atopa emprazado o CT Fonte do Mouro. Esta operación implica a retirada dos apoios nº 61-1, nº 61-2, nº 61-3, nº 61-4 e nº 61-5-CT.</p>
    <p>– Desconexión e desmontaxe da liña eléctrica de media tensión soterrada, a 20 kV, de 1.089 metros de lonxitude en condutor tipo RHV 12/20 kV 3(1×95 mm² Al), con orixe no paso aéreo-soterrado (PA/S) instalado no apoio nº 61-5-CT de formigón en que se atopa instalado o CT Fonte do Mouro e remate en cela de liña do CS Angazos (matrícula 15CIM4) sito na rúa Angazos.</p>
    <p>– En substitución do CT Fonte do Mouro, proxéctase a instalación dun centro de transformación prefabricado de formigón, compacto de manobra exterior, de 250 kVA de potencia, relación de transformación 20/0,4-0,23 kV e configuración de celas 2L+1P, con cadro de baixa tensión con catro (4) saídas (unha de reserva) e equipamento de telecontrol e telexestión, para instalar na parcela con referencia catastral 0683502NH1108S0001PG sita no lugar de Fonte do Mouro (termo municipal de Boiro). </p>
    <p>– Coa finalidade de darlle continuidade á LMT BOI-802, proxéctase a instalación dun centro de seccionamento prefabricado de formigón, compacto de manobra exterior, cunha configuración de celas 3L e dotado de equipamento de telecontrol, na parcela con referencia catastral 15011A006000370000XB sita no lugar de Arróns (termo municipal de Boiro).</p>
    <p>– Liña eléctrica de media tensión soterrada, a 20 kV, de 1.387 metros de lonxitude en condutor tipo RHZ1-2OL 12/20 kV 3(1×240 mm² Al), con orixe na cela de liña que queda liberada do CS Angazos e remate en cela de liña do novo CS proxectado, tras entrar e saír no novo CT proxectado.</p>
    <p>– Liña eléctrica de media tensión soterrada, a 20 kV, de 961 metros de lonxitude en condutor tipo RHZ1-2OL 12/20 kV 3(1×240 mm² Al), con orixe en cela de liña do novo CS proxectado e remate en cela de liña do CT da torre existente (matrícula 15CNA4), sito na aldea de Bandalrío.</p>
    <p>– Liña eléctrica de media tensión soterrada, a 20 kV, de 26 metros de lonxitude en condutor tipo RHZ1-2OL 12/20 kV 3(1×240 mm² Al), con orixe en cela de liña do novo CS proxectado e remate no paso soterrado-aéreo (PS/A), para instalar no apoio nº 61 (matrícula 90G10CBR) de formigón tipo HVH-2500/15 da LMT BOI-802.</p>
    <p>– Reordenación da rede de baixa tensión actualmente alimentada desde o CT Fonte do Mouro que se vai desmantelar, consistente na instalación de dous (2) circuítos soterrados (RBTS), de 209 metros de lonxitude, en condutor tipo XZ1 0,6/1 kV 4(1×240 mm² Al), con orixe no cadro de baixa tensión (CBT) do CT proxectado e remate no acoplamento coa rede de baixa tensión existente, e na instalación dun (1) circuíto aéreo (RBTA), de 61 metros de lonxitude, en condutor tipo 2 (1×25 mm² Al).</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta a este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 24 de febreiro de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h2>LMTS pechamento Cabo de Cruz-2ª fase</h2>
    <h2>Relación de bens e dereitos afectados-termo municipal de Boiro</h2>
    <table>
     <tbody>
      <tr>
       <td rowspan="2">Parcela proxecto</td>
       <td rowspan="2">Propietario/titular</td>
       <td rowspan="2">Referencia catastral</td>
       <td rowspan="2">Lugar</td>
       <td colspan="2">Afección pleno dominio<br>(LMT, CT e/ou apoios)</td>
       <td colspan="2">LMT soterrada
        (servidume de paso<br>de enerxía eléctrica)</td>
       <td rowspan="2">Natureza do&amp;nbsp;terreo</td>
      </tr>
      <tr>
       <td>CT/nº&amp;nbsp;do apoio</td>
       <td>Superficie (m²)</td>
       <td>Lonxitude (m)</td>
       <td>Superficie (m²)</td>
      </tr>
      <tr>
       <td>1</td>
       <td>Josefa Lojo Sánchez</td>
       <td>0683502NH1108S0001PG</td>
       <td>Fonte do Mouro</td>
       <td>CT e acceso</td>
       <td>18,81</td>
       <td></td>
       <td></td>
       <td>Urbano</td>
      </tr>
      <tr>
       <td>2</td>
       <td>María de los Ángeles Vidal López</td>
       <td>15011A006000370000XB</td>
       <td>Arróns</td>
       <td>CS e beirarrúa perimetral</td>
       <td>10,2</td>
       <td>8,2</td>
       <td>23,9</td>
       <td>Rústico</td>
      </tr>
     </tbody>
    </table>

