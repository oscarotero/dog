---
date: '2023-03-20'
id: G1096-070323-0001
page: 19075
number: 55
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 6 de marzo de 2023 polo que se notifica a resolución de imposición
  dunha segunda multa coercitiva, derivada do expediente de reposición da
  legalidade urbanística LUG/20/2017-RP1.
range: Anuncio
url: >-
  https://www.xunta.gal/dog/Publicados/2023/20230320/AnuncioG1096-070323-0001_gl.html
---
<p>O director da Axencia de Protección da Legalidade Urbanística, con data do 18 de xaneiro de 2023, ditou resolución pola que se impón unha segunda multa coercitiva, como consecuencia de incumprir o ordenado nas resolucións do 22 de xuño de 2020 e do 6 de setembro de 2021, en relación coas obras consistentes na construción dunha edificación de planta baixa e cuberta a dúas augas coas características propias dun uso residencial e dunha construción de planta baixa auxiliar dese uso residencial, no lugar dos Salgueiros, Duarría, no termo municipal de Castro de Rei, provincia de Lugo.</p>
    <p>Ao non poderse realizar a notificación persoal da resolución á persoa interesada con documento nacional de identidade número 33554184J, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada a dita resolución mediante un anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícaselle á persoa interesada que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sita na rúa dos Camiños da Vida, s/n, no Edificio Witland, 1º andar, Salgueiriños, en Santiago de Compostela, para a súa consulta no prazo de dez días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcorrido o dito prazo, a notificación entenderase producida.</p>
    <p>Contra esta resolución, a persoa interesada pode interpor recurso de reposición, ante o director da Axencia de Protección da Legalidade Urbanística, no prazo dun mes contado a partir do día seguinte a aquel en que se producise a notificación, ou ben, se non exerce o seu dereito a presentar recurso potestativo de reposición, pode interpor directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación á citada persoa interesada, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 6 de marzo de 2023</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

