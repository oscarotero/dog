---
date: '2023-03-20'
id: L181-270223-0001
page: 19082
number: 55
agency: Concello das Somozas
section: VI. Anuncios. b) Administración local.
title: >-
  ANUNCIO de aprobación inicial da modificación puntual número 1 do Plan xeral
  de ordenación municipal.
range: Anuncio
url: >-
  https://www.xunta.gal/dog/Publicados/2023/20230320/AnuncioL181-270223-0001_gl.html
---
<p>Unha vez aprobada inicialmente polo Pleno municipal, en sesión do 21 de decembro de 2022, a modificación puntual núm. 1 do Plan xeral de ordenación municipal do Concello das Somozas, para aumentar a dotación de solo industrial, en cumprimento dese acordo e das prescricións contidas no artigo 60 da Lei 2/2016, do 10 de febreiro, do solo de Galicia, sométese o expediente á información pública polo prazo de dous (2) meses, mediante o anuncio que se publicará no <em>Diario Oficial de Galicia</em>, no xornal <em>La Voz de Galicia</em>, así como na sede electrónica deste concello: https://assomozas.sedelectronica.gal, contados desde o día seguinte ao da publicación deste anuncio no <em>Diario Oficial de Galicia</em>. Durante o período de información pública quedará o expediente á disposición de calquera que queira examinalo, para os efectos de que se presenten as alegacións que se consideren pertinentes, no seguinte enderezo: </p>
    <p>https://assomozas.es/documentacion-de-la-modificaciond-el-pxom-del-concello-de-as-somozas/</p>
    <p>A aprobación inicial comporta a suspensión do outorgamento de licenzas nas áreas afectadas pola modificación do PXOM. A duración máxima da suspensión será de dous anos.</p>
    <p>As Somozas, 27 de febreiro de 2023</p>
    <footer><p>Juan Alonso Tembrás<br>Alcalde</p></footer>

