---
date: '2023-06-09'
id: V0653-300523-0036
page: 35948
number: 109
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 30 de maio de 2023, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Mondoñedo  (expediente IN407A
  2022/251-2).
range: Resolución
url: >-
  https://www.xunta.gal/dog/Publicados/2023/20230609/AnuncioV0653-300523-0036_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a continuación se describe:</p>
    <p>Peticionario: Begasa.</p>
    <p>Domicilio social: rúa Ramón María Aller Ulloa, 9, 27003 Lugo.</p>
    <p>Denominación: novo CS As Abidueiras e LSAT 20 kV Riotorto de interconexión.</p>
    <p>Situación: concello de Mondoñedo.</p>
    <p>Características técnicas principais:</p>
    <p>• Liña subterránea de alta tensión a 20 kV Riotorto, entrada desde SE Mondoñedo, con orixe nun paso aéreo a subterráneo proxectado no apoio existente A98425 e final no novo CS As Abidueiras, cunha lonxitude de 149 metros en condutor HEPRZ1-240 mm. </p>
    <p>• Liña subterránea de alta tensión a 20 kV Riotorto, saída cara ao CT 1947 Valiñadares, con orixe no CS As Abidueiras e final nun paso aéreo a subterráneo proxectado no apoio existente A98425, cunha lonxitude de 149 metros en condutor HEPRZ1-240 mm. </p>
    <p>• Liña subterránea de alta tensión a 20 kV Riotorto, saída cara ao CT 1620 Santalla, con orixe no CS As Abidueiras e final nun paso aéreo a subterráneo proxectado no apoio existente A98425, cunha lonxitude de 149 metros en condutor HEPRZ1-240 mm. </p>
    <p>• Centro de seccionamento prefabricado As Abidueiras, no cal se instalan tres celas de liña telemandadas e unha cela de protección con transformador para servizos auxiliares.</p>
    <p>Finalidade da instalación: mellora de instalacións.</p>
    <p>Orzamento: 83.188,23 euros.</p>
    <p>Documentación que se xunta:</p>
    <p>• Separata para o Concello de Mondoñedo.</p>
    <p>• Separata para Augas de Galicia.</p>
    <p>• Separata para a Consellería de Cultura, Educación, Formación Profesional e Universidades.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da Consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>RESOLVE:</h2>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionada ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e a dirección de obra deberá levala a cabo un técnico competente.</p>
    <p>Segunda. O peticionario asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular canto establecen a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada, ante o vicepresidente primeiro e conselleiro de Economía, Industria e Innovación, no prazo dun mes a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente en dereito.</p>
    <p>Lugo, 30 de maio de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

