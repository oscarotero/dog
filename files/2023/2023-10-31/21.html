---
date: '2023-10-31'
id: G0528-201023-0002
page: 60358
number: 207
agency: Axencia Galega da Calidade Alimentaria
section: IV. Oposicións e concursos.
title: >-
  RESOLUCIÓN do 19 de outubro de 2023 pola que se nomea a persoa seleccionada no
  proceso selectivo extraordinario de estabilización, pola quenda de acceso
  libre e mediante o sistema de concurso, para o ingreso como persoal laboral
  fixo na praza de xefatura de negociado referenciada no anexo I do Decreto
  79/2022, do 25 de maio, polo que se aproba a oferta de emprego público
  extraordinaria de prazas de persoal funcionario e laboral da Administración
  xeral e das entidades instrumentais do sector público autonómico da Comunidade
  Autónoma de Galicia, correspondente ao proceso de estabilización derivado da
  Lei 20/2021, do 28 de decembro, de medidas urxentes para a redución da
  temporalidade no emprego público, e de prazas de persoal laboral obxecto de
  funcionarización, de conformidade coa Lei 2/2015, do 29 de abril, do emprego
  público de Galicia, e se propón a persoa seleccionada.
range: Resolución
url: >-
  https://www.xunta.gal/dog/Publicados/2023/20231031/AnuncioG0528-201023-0002_gl.html
---
    <p>No <em>Diario Oficial de Galicia</em> do 29 de decembro de 2022 publicouse o Anuncio do 28 de decembro de 2022 polo que se convoca o proceso selectivo para a cobertura, pola quenda de acceso libre e mediante o sistema de concurso, dunha praza de xefe/a de negociado (categoría 002 do grupo III) con destino na xerencia da Axencia Galega da Calidade Alimentaria.</p>
    <p>O prazo de presentación de solicitudes, de 20 días hábiles, iniciouse o 16 de xaneiro de 2023, ás 00.00 horas, e rematou o 10 de febreiro de 2023 ás 23.59 horas. Transcorrido este prazo, de acordo coa prescrición do artigo 7 das bases, o día 1 de marzo de 2023 publicouse a lista provisional de admitidos e excluídos, así como a lista de aspirantes pendentes de acreditar a posesión do título Celga 4, e abríuse un prazo de 10 días hábiles, contados a partir do seguinte ao da publicación, para a presentación de emendas. Rematado o prazo outorgado sen constar ningunha emenda, o 30 de marzo de 2023 publicouse a lista definitiva. </p>
    <p>O 12 de maio de 2023 publicouse a Resolución do 2 de maio de 2023, da Axencia Galega da Calidade Alimentaria, pola que se nomean os membros das comisións de selección das prazas de persoal laboral adscritas á Axencia Galega da Calidade Alimentaria, referenciadas no anexo I do Decreto 79/2022, e identifícanse unha Comisión A, para a selección da persoa que ocupará a praza da xefatura de negociado (grupo III, categoría II), adscrita á Xerencia da Axencia Galega da Calidade Alimentaria (Santiago de Compostela), e outra Comisión B, para a selección das persoas que ocuparán as dúas prazas de titulado/a superior investigador/a (grupo I, categoría IV), adscritas ao Centro de Investigación Forestal de Lourizán, e as dúas de doutor/a investigador/a (grupo I, categoría IV), adscritas ao Centro de Investigacións Agrarias de Mabegondo.</p>
    <p>O 16 de xuño de 2023, a presidencia da Comisión A asina a resolución pola que se comunican as puntuacións definitivas do concurso para a selección da persoa que ocupará a praza da xefatura de negociado e se propón a selección da única candidata admitida.</p>
    <p>Por todo o exposto, o presidente da Axencia, no exercicio das competencias previstas no artigo 13 do Decreto 52/2018, polo que se crea a Axencia Galega da Calidade Alimentaria e se aproban os seus estatutos,</p>
    <h2>RESOLVE:</h2>
    <p>Primeiro. <em> Puntuación definitiva</em></p>
    <p>Publicar as puntuacións definitivas do concurso do proceso selectivo para ocupar o posto de persoal laboral da Axencia Galega da Calidade Alimentaria na praza da xefatura de negociado (grupo III, categoría II), adscrita á xerencia da Axencia (Santiago de Compostela), que se recollen no anexo I.</p>
    <p>Segundo. <em>Nomeamento</em></p>
    <p>Nomear a Susana Camino Monje Santos, DNI ****915**, como persoal laboral da Axencia Galega da Calidade Alimentaria na praza da xefatura de negociado (grupo III, categoría II), adscrita á xerencia da Axencia (Santiago de Compostela).</p>
    <p>Terceiro. <em> Entrada en vigor</em></p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Cuarto. <em>Impugnación</em></p>
    <p>Contra esta resolución as persoas interesadas poderán interpoñer recurso de reposición, no prazo dun mes, contado desde o día seguinte ao da súa publicación, perante o presidente da Axencia Galega da Calidade Alimentaria, nos termos previstos nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo, perante o órgano competente da orde xurisdicional contencioso-administrativa, no prazo de dous meses, nos termos previstos na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de outubro de 2023</p>
    <footer><p>José Luis Cabarcos Corral<br>Director da Axencia Galega da Calidade Alimentaria</p></footer>
    <h2>ANEXO</h2>
    <table>
     <tbody>
      <tr>
       <td rowspan="2">Apelidos e nome</td>
       <td rowspan="2">DNI</td>
       <td colspan="2">Experiencia</td>
       <td colspan="2">Formación</td>
       <td rowspan="2">Total</td>
      </tr>
      <tr>
       <td>1A)</td>
       <td>1B)</td>
       <td>Cursos</td>
       <td>Galego</td>
      </tr>
      <tr>
       <td>Monje Santos, Susana Camino</td>
       <td>****915**</td>
       <td>51</td>
       <td>5,75</td>
       <td>20</td>
       <td>5</td>
       <td>81,75</td>
      </tr>
     </tbody>
    </table>
   
