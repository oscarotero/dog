---
date: '2023-10-31'
id: G0533-161023-0001
page: 60332
number: 207
agency: Consellería de Infraestruturas e Mobilidade
section: IV. Oposicións e concursos.
title: >-
  ORDE do 11 de outubro de 2023 pola que se anuncia a convocatoria pública para
  a provisión, polo sistema de libre designación, de varios postos de traballo
  vacantes na entidade pública empresarial Augas de Galicia.
range: Orde
url: >-
  https://www.xunta.gal/dog/Publicados/2023/20231031/AnuncioG0533-161023-0001_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia (DOG núm. 82, do 4 de maio), e nos artigos 25 e 26 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico (DOG núm. 173, do 12 de setembro), e no uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I desta orde.</p>
    <p>Segundo. Poderá concorrer a ela o persoal funcionario de carreira que reúna as condicións que para os postos de traballo se sinalan no anexo I.</p>
    <p>Terceiro. As solicitudes dirixiranse á entidade pública empresarial Augas de Galicia e presentaranse obrigatoriamente por medios electrónicos no prazo de quince días hábiles, contados a partir do seguinte ao da publicación da convocatoria no <em>Diario Oficial de Galicia</em>, conforme o modelo que se inclúe como anexo II. Para achegar a dita solicitude, na sede electrónica da Xunta de Galicia https://sede.xunta.gal está dispoñible o formulario normalizado correspondente ao procedemento administrativo PR004A, e para a presentación electrónica poderase empregar calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365).</p>
    <p>De acordo co artigo 68.4 da Lei 39/2015, do 1 de outubro, do procedemento administrativo común das administracións públicas, se algunha das persoas interesadas presenta a súa solicitude presencialmente, será requirida para que a emende a través da súa presentación electrónica. Para estes efectos, considerarase data de presentación da solicitude aquela en que fose realizada a emenda.</p>
    <p>Cuarto. As persoas aspirantes deberán xuntar coa súa solicitude un <em>curriculum vitae</em> e xustificar documentalmente os méritos que aleguen.</p>
    <p>Quinto. No caso de que resulten seleccionados/as para ocupar os postos de traballo que se relacionan no anexo I desta orde funcionarios/as con destino noutra Administración pública, tramitarase o seu traslado a esta comunidade autónoma conforme o previsto no artigo 29 do Decreto 151/2022, do 4 de agosto, e demais disposicións concordantes. </p>
    <p>Sexto. A resolución desta convocatoria farase pública no <em>Diario Oficial de Galicia</em> e poderá declararse deserto o posto de traballo, de considerarse oportuno.</p>
    <p>Sétimo. O prazo para tomar posesión do novo destino obtido será de tres días hábiles se non implica cambio de residencia ou de sete días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, conforme o establecido no artigo 8 do Decreto 151/2022, do 4 de agosto.</p>
    <p>O prazo de toma de posesión empezará a contarse a partir do día seguinte ao do cesamento, que se deberá producir dentro dos tres días hábiles seguintes ao da publicación da resolución no <em>Diario Oficial de Galicia</em>, ou desde a data en que se comunique a resolución do traslado á Comunidade Autónoma, para o caso de persoal funcionario doutras administracións públicas. </p>
    <p>Se a resolución comporta o reingreso ao servizo activo, o prazo de toma de posesión deberá computarse desde o día seguinte ao da publicación da resolución no <em>Diario Oficial de Galicia</em>.</p>
    <p>Oitavo. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante a conselleira de Infraestruturas e Mobilidade, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de outubro de 2023</p>
    <footer><p>Ethel Vázquez Mourelle<br>Conselleira de Infraestruturas e Mobilidade</p></footer>
    <h2>ANEXO I</h2>
    <p>Denominación do posto: subdirector/a xeral de réxime xurídico.</p>
    <p>Código do posto: IV.E10.00.002.15770.001.</p>
    <p>Dependencia: entidade pública empresarial Augas de Galicia.</p>
    <p>Localidade: Santiago de Compostela.</p>
    <p>Subgrupo: A1.</p>
    <p>Nivel: 30.</p>
    <p>Corpo ou escala: xeral.</p>
    <p>Titulación académica: 2062 (licenciado/a en Dereito).</p>
    <p>Complemento específico: 24.428,04 €.</p>
    <p>Adscr. adm. públ.: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Formación específica: 640 (para persoal doutra Administración, curso de perfeccionamento de galego) (R.I.).</p>
    <p>Denominación do posto: xefatura do servizo territorial de Augas de Galicia.</p>
    <p>Código do posto: IV.E19.20.000.15770.001.</p>
    <p>Dependencia: entidade pública empresarial Augas de Galicia.</p>
    <p>Localidade: Santiago de Compostela.</p>
    <p>Subgrupo: A1-A2.</p>
    <p>Nivel: 28.</p>
    <p>Corpo ou escala: EME1/ESE1/ESE2/ESE5.</p>
    <p>Complemento específico: 16.964,92 €.</p>
    <p>Adscr. adm. públ.: A12 (adscrición indistinta a funcionarios da Xunta de Galicia, Estado e CC.AA. e Administración local).</p>
    <p>Formación específica: 640 (para persoal doutra Administración, curso de perfeccionamento de galego) (R.I.).</p>
    <p>Denominación do posto: xefatura do servizo territorial de Augas de Galicia.</p>
    <p>Código do posto: IV.E19.20.000.27001.001.</p>
    <p>Dependencia: entidade pública empresarial Augas de Galicia.</p>
    <p>Localidade: Lugo.</p>
    <p>Subgrupo: A1-A2.</p>
    <p>Nivel: 28.</p>
    <p>Corpo ou escala: EME1/ESE1/ESE2/ESE5.</p>
    <p>Complemento específico: 16.964,92 €.</p>
    <p>Adscr. adm. públ.: A12 (adscrición indistinta a funcionarios da Xunta de Galicia, Estado e CC.AA. e Administración local).</p>
    <p>Formación específica: 640 (para persoal doutra Administración, curso de perfeccionamento de galego) (R.I.).</p>
    <p>Denominación do posto: xefatura do servizo territorial de Augas de Galicia.</p>
    <p>Código do posto: IV.E19.20.000.36560.001.</p>
    <p>Dependencia: entidade pública empresarial Augas de Galicia.</p>
    <p>Localidade: Vigo.</p>
    <p>Subgrupo: A1-A2.</p>
    <p>Nivel: 28.</p>
    <p>Corpo ou escala: EME1/ESE1/ESE2/ESE5.</p>
    <p>Complemento específico: 16.964,92 €.</p>
    <p>Adscr. adm. públ.: A12 (adscrición indistinta a funcionarios da Xunta de Galicia, Estado e CC.AA. e Administración local).</p>
    <p>Formación específica: 640 (para persoal doutra Administración, curso de perfeccionamento de galego) (R.I.).</p>

