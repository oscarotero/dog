---
date: '2023-07-17'
id: V0653-120623-0014
page: 43810
number: 135
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 12 de xuño de 2023, da Xefatura Territorial de Lugo, polo que se
  someten a información pública o proxecto de explotación, o estudo de impacto
  ambiental e o plan de restauración, achegados xunto coa solicitude de
  outorgamento da concesión de explotación de recursos mineiros da sección C)
  denominada Riocobo número 5863, presentada por Sílices de Fuentes, S.L. e
  situada nos concellos de Vilalba e Xermade, na provincia de Lugo.
range: Acordo
url: >-
  https://www.xunta.gal/dog/Publicados/2023/20230717/AnuncioV0653-120623-0014_gl.html
---
<p>En cumprimento do disposto no artigo 23 da Lei 3/2008, de ordenación da minaría de Galicia, no artigo 36 da Lei 21/2013, do 9 de decembro, de avaliación ambiental, e no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométense ao trámite de información pública o proxecto de explotación, o estudo de impacto ambiental e o plan de restauración, presentados xunto coa solicitude de outorgamento da concesión de explotación de recursos mineiros da sección C) denominada Riocobo número 5863, presentada por Sílices de Fuentes, S.L. e situada nos termos municipais de Vilalba e Xermade, na provincia de Lugo.</p>
    <p>O que se fai público facendo constar que, durante o prazo de trinta días hábiles contados a partir do día seguinte ao da publicación deste anuncio no Diario Oficial de Galicia, o proxecto de explotación, o estudo de impacto ambiental e o plan de restauración atópanse dispoñibles ao público, para a súa consulta, no Servizo de Enerxía e Minas da Xefatura Territorial da Consellería de Economía, Industria e Innovación de Lugo, e no portal web da dita consellería https://economia.xunta.gal/transparencia/informacion-publica/en-tramitacion/explotacions-mineiras. As posibles alegacións presentaranse durante o prazo sinalado, dirixidas ao xefe territorial, en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Lugo, 12 de xuño de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

