---
date: '2023-01-04'
id: G0003-271222-0006
page: 1286
number: 3
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 27 de decembro de 2022, da Dirección Xeral de Recursos Humanos,
  pola que se modifica a Resolución do 24 de novembro de 2021 pola que se
  convoca concurso-oposición para o ingreso en diversas clases de persoal
  funcionario sanitario da escala de saúde pública e administración sanitaria
  (Lei 17/1989, do 23 de outubro), para ampliar o número de prazas.
range: Resolución
url: >-
  https://www.xunta.gal/dog/Publicados/2023/20230104/AnuncioG0003-271222-0006_gl.html
---
<p>Os decretos 162/2018, do 13 de decembro, 34/2019, do 28 de marzo, 219/2020, do 3 de decembro, e 74/2021, do 8 de abril, aprobaron as ofertas de emprego público do persoal sanitario funcionario da escala de saúde pública e administración sanitaria ao servizo da Comunidade Autónoma de Galicia (Lei 17/1989, do 23 de outubro) para os anos 2018, 2019, 2020 e 2021, respectivamente.</p>
    <p>Nelas autorizouse a convocatoria dun total de noventa e catro (94) prazas correspondentes ás clases de farmacéutico/a inspector/a de saúde pública (18), inspector/a farmacéutico/a (5), inspector/a médico/a (19), licenciado/a en ciencias biolóxicas (3), licenciado/a en ciencias químicas (5), licenciado/a en farmacia (6), licenciado/a en medicina e cirurxía (19), licenciado/a en psicoloxía (2), ATS/DUE (11) e subinspector/a sanitario/a (6) .</p>
    <p>Pola Resolución do 24 de novembro de 2021, da Dirección Xeral de Recursos Humanos (<em>Diario Oficial de Galicia</em> núm. 235, do 9 de decembro), convocouse concurso oposición para o ingreso en tales clases.</p>
    <p>O Decreto 82/2022, do 25 de maio, polo que se aproba a oferta de emprego público extraordinaria para a estabilización do emprego temporal do persoal sanitario funcionario da escala de saúde pública e administración sanitaria da Comunidade Autónoma de Galicia, en desenvolvemento do artigo 2 da Lei 20/2021, do 28 de decembro, de medidas urxentes para a redución da temporalidade no emprego público (<em>Diario Oficial de Galicia</em> núm. 102, do 30 de maio), autoriza a convocatoria, polo sistema de concurso-oposición, dun total de dúas (2) prazas, unha pertencente á clase de inspector/a médico/a e outra á clase de ATS/DUE.</p>
    <p>No artigo 3.1 deste mesmo decreto establécese que o sistema de selección para a cobertura de tales prazas será o de concurso-oposición, cunha fase de oposición que terá unha valoración do sesenta por cento da puntuación total do proceso, e a fase de concurso, cunha valoración do corenta por cento da puntuación total, que terá en conta maioritariamente a experiencia profesional no corpo, escala, categoría ou equivalente de que se trate. Así mesmo, prevé a posibilidade de acumulación de probas nun mesmo exercicio e sesión, así como o carácter non eliminatorio dalgún/s exercicio/s.</p>
    <p>O proceso selectivo en tramitación respecta as exixencias contidas neste decreto, aprobado en execución da Lei 20/2021, do 28 de decembro, de medidas urxentes para a redución da temporalidade no emprego público.</p>
    <p>A puntuación máxima que se pode obter no proceso convocado é de 100 puntos, dos cales 60 corresponden á fase de oposición e 40 á fase de concurso. Na fase de concurso, a valoración da experiencia profesional representa o mérito cuantitativamente máis relevante; a maior puntuación, dentro desta parte, atribúese á experiencia profesional en postos da mesma clase.</p>
    <p>Razóns organizativas, asistenciais e de eficiencia na xestión dos procesos de selección fan oportuna a tramitación dun único proceso, ampliando o número de prazas convocadas coas resultantes da aprobación do Decreto 82/2022, do 25 de maio, de oferta de emprego público extraordinaria para a estabilización do emprego temporal do persoal sanitario funcionario da escala de saúde pública e administración sanitaria.</p>
    <p>En virtude do exposto, este centro directivo, logo do seu tratamento na Mesa Xeral de Negociación dos Empregados Públicos e no uso das competencias que lle atribúe o artigo 18 do Decreto 137/2019, do 10 de outubro, polo que se establece a estrutura orgánica do Servizo Galego de Saúde (<em>Diario Oficial de Galicia</em> núm. 208, do 31 de outubro),</p>
    <h2>RESOLVE:</h2>
    <p>Primeiro. Modificar o anexo I da Resolución do 24 de novembro de 2021, da Dirección Xeral de Recursos Humanos, pola que se convoca concurso-oposición para o ingreso en diversas clases de persoal funcionario sanitario da escala de saúde pública e administración sanitaria, Lei 17/1989, do 23 de outubro (<em>Diario Oficial de Galicia</em> núm. 235, do 9 de decembro).</p>
    <p>O número total de prazas que se convoca neste proceso selectivo é o que se indica no anexo desta resolución, con expresión diferenciada para cada unha das clases.</p>
    <p>Segundo. Reabrir o prazo de quince días contado a partir do día seguinte ao da publicación desta resolución no <em>Diario Oficial de Galicia</em> para a presentación de solicitudes de participación neste proceso, nas clases de ATS/DUE e inspector/a médico/a.</p>
    <p>As persoas aspirantes que presentasen a solicitude de participación para estas clases neste proceso no prazo de inscrición comprendido entre o 10 de decembro de 2021 e o 10 de xaneiro de 2022 non terán que presentar nova instancia de participación, ben que deberán presentar os méritos obtidos con posterioridade ao 9 de decembro de 2021 ata o día de publicación desta resolución no <em>Diario Oficial de Galicia</em>, para os efectos da súa valoración no proceso.</p>
    <p>Terceiro. As bases, programas das probas selectivas, exercicios, baremos e procedemento de acreditación de méritos para este proceso serán os aprobados pola Resolución da Dirección Xeral de Recursos Humanos do 24 de novembro de 2021 (<em>Diario Oficial de Galicia</em> núm. 235, do 9 de decembro).</p>
    <p>Os requisitos de participación no proceso deberán reunirse dentro do prazo de presentación de solicitudes e no momento da toma de posesión como persoal funcionario de carreira.</p>
    <p>Os méritos que se terán en conta na fase de concurso serán os recollidos no anexo IV da resolución de convocatoria e valoraranse con referencia ao día de publicación desta resolución no <em>Diario Oficial de Galicia</em>.</p>
    <p>Cuarto. Contra esta resolución, que pon fin á vía administrativa, poderase interpoñer recurso potestativo de reposición ante esta dirección, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou poderase impugnar directamente na xurisdición contencioso-administrativa nos termos da Lei 29/1998, do 13 de xullo.</p>
    <p>Santiago de Compostela, 27 de decembro de 2022</p>
    <footer><p>Ana María Comesaña Álvarez<br>Directora xeral de Recursos Humanos</p></footer>
    <h2>ANEXO I</h2>
    <h2>Prazas e titulación</h2>
    <table>
     <thead>
      <tr>
       <td>Clase</td>
       <td>Grupo</td>
       <td>Subgrupo</td>
       <td>Acceso libre</td>
       <td>Promoción interna</td>
       <td>Reserva discapacidade</td>
       <td>Total</td>
       <td>Titulación</td>
      </tr>
     </thead>
     <tbody>
      <tr>
       <td>Farmacéutico/a inspector/a de saúde pública</td>
       <td>A</td>
       <td>A1</td>
       <td>11</td>
       <td>5</td>
       <td>2</td>
       <td>18</td>
       <td>Título oficial de graduado/licenciado en Farmacia.</td>
      </tr>
      <tr>
       <td>Inspector/a farmacéutico/a</td>
       <td>A</td>
       <td>A1</td>
       <td>3</td>
       <td>1</td>
       <td>1</td>
       <td>5</td>
       <td>Título oficial de graduado/licenciado en Farmacia.</td>
      </tr>
      <tr>
       <td>Inspector/a médico/a</td>
       <td>A</td>
       <td>A1</td>
       <td>13</td>
       <td>5</td>
       <td>2</td>
       <td>20</td>
       <td>Título oficial de graduado/licenciado en Medicina.</td>
      </tr>
      <tr>
       <td>Licenciado/a en ciencias biolóxicas</td>
       <td>A</td>
       <td>A1</td>
       <td>2</td>
       <td>1</td>
       <td></td>
       <td>3</td>
       <td>Título oficial de graduado/licenciado en Bioloxía.</td>
      </tr>
      <tr>
       <td>Licenciado/a en ciencias químicas</td>
       <td>A</td>
       <td>A1</td>
       <td>4</td>
       <td>1</td>
       <td></td>
       <td>5</td>
       <td>Título oficial de graduado/licenciado en Química.</td>
      </tr>
      <tr>
       <td>Licenciado/a en farmacia</td>
       <td>A</td>
       <td>A1</td>
       <td>5</td>
       <td>1</td>
       <td></td>
       <td>6</td>
       <td>Título oficial de graduado/licenciado en Farmacia.</td>
      </tr>
      <tr>
       <td>Licenciado/a en medicina e cirurxía</td>
       <td>A</td>
       <td>A1</td>
       <td>12</td>
       <td>5</td>
       <td>2</td>
       <td>19</td>
       <td>Título oficial de graduado/licenciado en Medicina.</td>
      </tr>
      <tr>
       <td>Licenciado/a en psicoloxía</td>
       <td>A</td>
       <td>A1</td>
       <td>1</td>
       <td>1</td>
       <td></td>
       <td>2</td>
       <td>Título oficial de graduado/licenciado en Psicoloxía.</td>
      </tr>
      <tr>
       <td>ATS/DUE</td>
       <td>A</td>
       <td>A2</td>
       <td>8</td>
       <td>3</td>
       <td>1</td>
       <td>12</td>
       <td>Título oficial de graduado/diplomado en Enfermaría ou equivalente.</td>
      </tr>
      <tr>
       <td>Subinspector/a sanitario/a</td>
       <td>A</td>
       <td>A2</td>
       <td>5</td>
       <td>1</td>
       <td></td>
       <td>6</td>
       <td>Título oficial de graduado/diplomado en Enfermaría ou equivalente.</td>
      </tr>
     </tbody>
    </table>

