---
date: '2023-01-04'
id: G1440-141222-0003
page: 1357
number: 3
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO da acta de entrega ao Concello de Allariz da estrada OU-0152 Allariz
  (OU-320)-Allariz (N-525), entre os puntos quilométricos 0+000 e 1+100.
range: Anuncio
url: >-
  https://www.xunta.gal/dog/Publicados/2023/20230104/AnuncioG1440-141222-0003_gl.html
---
<p>De conformidade co establecido no artigo 18 do Decreto 66/2016, do 26 de maio, polo que se aproba o Regulamento xeral de estradas, faise pública a seguinte acta de entrega ao Concello de Allariz da estrada OU-0152 Allariz (OU-320)-Allariz (N-525), entre os puntos quilométricos 0+000 e 1+100.</p>
    <p>Ourense, 5 de decembro de 2022</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>
    <h3>Acta de entrega ao Concello de Allariz da estrada OU-0152 Allariz <br>(OU-320)-Allariz (N-525), entre os puntos quilométricos 0+000 e 1+100</h3>
    <p>Comparecen:</p>
    <p>Dunha parte, José Manuel Baltar Blanco, na súa condición de presidente da Deputación Provincial de Ourense, en representación desta entidade.</p>
    <p>Doutra parte, María Cristina Cid Fernández, alcaldesa do Concello de Allariz, en representación do Concello.</p>
    <p>Expoñen:</p>
    <p>A Deputación Pronvincial de Ourense solicitoulle ao Concello de Allariz o cambio de titularidade da estrada OU-0152 Allariz (OU-320)-Allariz (N-525), entre os puntos quilométricos 0+000 e 1+100, a prol do Concello, tendo en conta o compromiso adquirido polo Concello de asumir a cesión desta estrada se a Deputación promovía as obras de remodelación da OU-0152 para camiño escolar CEIP Padre Feijóo. O Concello de Allariz amosou a súa conformidade co cambio proposto.</p>
    <p>A Comunidade Autonómica de Galicia, mediante o Decreto 132/2022, do 14 de xullo, publicado no <em>Diario Oficial de Galicia </em>o 29 de xullo de 2022, aprobou o cambio de titularidade proposto.</p>
    <p>Acordos adoptados:</p>
    <p>De conformidade co artigo 18.6 do Decreto 66/2016, do 26 de maio, polo que se aproba o Regulamento xeral de estrada de Galicia, formalizar o cambio de titularidade a prol do Concello de Allariz.</p>
    <table>
     <tbody>
      <tr>
       <td>Clave</td>
       <td>Denominación</td>
       <td>p.q. 
        inicial</td>
       <td>Coordenadas
        UTM 29-ETRS 89</td>
       <td>p.q.
        fin</td>
       <td>Coordenadas
        UTM 29-ETRS 89</td>
      </tr>
      <tr>
       <td>OU-0152</td>
       <td>Allariz (OU-320)-Allariz (N-525)</td>
       <td>0+000</td>
       <td>599.152, 4.671.355</td>
       <td>1+100</td>
       <td>599.963, 4.671.657</td>
      </tr>
     </tbody>
    </table>
    <p>O que en proba de conformidade asinan os comparecentes dixitalmente.</p>
    <table>
     <tbody>
      <tr>
       <td>O presidente da Deputación <br>Provincial de Ourense</td>
       <td>A alcadesa do Concello de Allariz</td>
      </tr>
     </tbody>
    </table>

