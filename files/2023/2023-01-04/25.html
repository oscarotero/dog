---
date: '2023-01-04'
id: V0653-091222-0003
page: 1293
number: 3
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 4 de decembro de 2022, da Xefatura Territorial de Ourense, polo que
  se somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Cartelle (expediente IN407A 2022/207-3).
range: Acordo
url: >-
  https://www.xunta.gal/dog/Publicados/2023/20230104/AnuncioV0653-091222-0003_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77 28033 Madrid.</p>
    <p>Denominación: substitución CT A Seara-I 32CT69 (Cartelle).</p>
    <p>Situación: A Seara, concello de Cartelle.</p>
    <p>Características principais recollidas no proxecto:</p>
    <p>– LMT derivación da CAS805 de alimentación a CTI proxectado, de 56 m de lonxitude en condutor tipo LA-56, substitución do apoio núm. D23-67-15, tipo HV, por deterioración, así como renovación do condutor no tramo afectado, tamén en LA-56.</p>
    <p>– Novo CTI proxectado en substitución do CT A Seara I 32CT69, en apoio proxectado de tipo C-FL-12/2000-H35. Illante en aceite mineral. Coordenadas UTM ETRS89 fuso29 X: 580.861 e Y 4.677.858.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado número 1534 do ICOIIG, o 7 de setembro de 2022.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar nesta Xefatura Territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez, núm. 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 4 de decembro de 2022</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Núm. de expediente: IN407A 2022/207-3.</p>
    <p>Termo municipal: Cartelle.</p>
    <p>Denominación da instalación: substitución CT A Seara-I 32CT69 (Cartelle).</p>
    <p>Predio núm. en proxecto: 1, referencia catastral: 32021A065001010000IT.</p>
    <p>Lugar: Cruz dos Xudeus.</p>
    <p>Cultivo: labradío.</p>
    <p>Titular: Carmen Álvarez Seara.</p>
    <p>Afección: apoio número D23-67-15 ocupación de 2 m2; servidume: 144 m2.</p>
    <p>Predio núm. en proxecto: 2, referencia catastral: 32021A065000780000IX.</p>
    <p>Lugar: Cruz dos Xudeus.</p>
    <p>Cultivo: matogueira.</p>
    <p>Titular: Isaac Rodríguez Álvarez.</p>
    <p>Afección: apoio número D23-67-15-1- CT ocupación de 10 m2; servidume: 57 m2.</p>

