---
date: '2023-05-03'
id: G1096-180423-0002
page: 27416
number: 84
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 18 de abril de 2023 polo que se notifica a aprobación da
  liquidación definitiva correspondente aos gastos de execución subsidiaria do
  expediente 107K-2009-281-0.
range: Anuncio
url: >-
  https://www.xunta.gal/dog/Publicados/2023/20230503/AnuncioG1096-180423-0002_gl.html
---
<p>O día 29 de marzo de 2023, o director da Axencia de Protección da Legalidade Urbanística ditou resolución pola que se aproba a liquidación definitiva correspondente aos gastos de execución subsidiaria das obras de demolición de dúas vivendas unifamiliares, no lugar das Mariñas-Mougás, concello de Oia, provincia de Pontevedra, e se require a persoa con documento nacional de identidade 35278246H para que efectúe o seu aboamento.</p>
    <p>Ao non poderse realizar a notificación persoal desta resolución á devandita persoa, mediante este anuncio e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada a devandita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber á persoa interesada que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>A presente resolución ten a consideración de mero acto de trámite, non susceptible de recurso nos termos do artigo 112.1 da Lei 39/2015, do 1 de outubro, do procedemento administrativo común das administracións públicas, ao quedar suxeita esta liquidación a unha ulterior e definitiva, sen prexuízo de que, de o consideraren oportuno os interesados, se alegue oposición a ela, que será tida en consideración na resolución que poña fin ao procedemento.</p>
    <p>Para que conste e lle sirva de notificación á persoa interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 18 de abril de 2023</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

