---
date: '2023-10-16'
id: G0655-061023-0002
page: 57159
number: 196
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 5 de outubro de 2023 pola que se establecen as bases
  reguladoras para a concesión de axudas para financiar os gastos por asistencia
  a actividades de formación do profesorado non universitario e se convocan para
  o ano 2023 (código de procedemento ED303A).
range: Orde
url: >-
  https://www.xunta.gal/dog/Publicados/2023/20231016/AnuncioG0655-061023-0002_gl.html
---
<p>BDNS (Identif.): 720661.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Persoas beneficiarias</p>
    <p>O persoal docente funcionario de carreira que imparta as ensinanzas establecidas na Lei orgánica 2/2006, do 3 de maio, de educación, con destino en centros docentes públicos e que exerza docencia directa co alumnado, equipos de orientación específicos, postos de asesoría dentro da estrutura administrativa da consellería e na Inspección educativa.</p>
    <p>O persoal docente funcionario en prácticas poderá solicitar unha axuda das reguladas nesta convocatoria para a realización de actividades formativas.</p>
    <p>Así mesmo, poderá cursar solicitude o persoal docente funcionario interino que manteña esta condición tanto no momento da presentación da solicitude como no momento da resolución de concesión. Estas persoas farán indicación expresa desta circunstancia.</p>
    <p>O profesorado substituto poderá cursar a solicitude sempre que a actividade se desenvolva integramente durante o período do seu nomeamento.</p>
    <p>Segundo. Obxecto</p>
    <p>Convocar en réxime de competencia competitiva axudas para financiar gastos derivados da participación como asistente a actividades de formación non organizadas polas estruturas de formación da consellería que se desenvolvan na Comunidade Autónoma de Galicia, no resto do territorio español ou no estranxeiro, entre os días 1 de xaneiro e 30 de novembro de 2023.</p>
    <p>Estas axudas cobren exclusivamente os gastos de matrícula e desprazamento, sen incluíren os gastos de mantenza e aloxamento.</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Orzamento e contía das axudas</p>
    <p>O importe global previsto na orde é de 100.000 euros.</p>
    <p>As axudas concederanse segundo os seguintes tipos e límites que se indican:</p>
    <p>Tipo I, para actividades realizadas na Comunidade Autónoma de Galicia, ata un máximo de 175 euros.</p>
    <p>Tipo II, para actividades realizadas no resto do territorio español, ata un máximo de 290 euros.</p>
    <p>Tipo III, para actividades realizadas no estranxeiro, ata un máximo de 700 euros.</p>
    <p>Quinto. Prazo de presentación de solicitudes</p>
    <p>Será dun (1) mes contado desde o día seguinte ao da publicación da convocatoria no <em>Diario Oficial de Galicia</em>.</p>
    <p>Santiago de Compostela, 5 de outubro de 2023</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 29.7.2022)<br>Manuel Vila López<br>Secretario xeral técnico da Consellería de Cultura, <br>Educación, Formación Profesional e Universidades</p></footer>

