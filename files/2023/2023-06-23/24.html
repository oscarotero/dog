---
date: '2023-06-23'
id: G0655-150623-0001
page: 39355
number: 119
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 8 de xuño de 2023 pola que se modifica a denominación da
  Hermandad de Caballeros Apóstol Santiago pola de Asociación Círculo Chileno de
  Amigos del Camino de Santiago de Compostela no Rexistro de Entidades de
  Promoción do Camiño de Santiago.
range: Resolución
url: >-
  https://www.xunta.gal/dog/Publicados/2023/20230623/AnuncioG0655-150623-0001_gl.html
---
<p>A Hermandad de Caballeros Apóstol Santiago presenta unha solicitude de modificación da inscrición no Rexistro de Entidades de Promoción do Camiño de Santiago o día 12 de maio de 2022, co obxecto de cambiar a denominación da entidade por Asociación Círculo Chileno de Amigos del Camino de Santiago de Compostela.</p>
    <p>A solicitude foi presentada segundo o modelo que figura como anexo I do Decreto 45/2001, do 1 de febreiro, de refundición da normativa en materia do Camiño de Santiago (DOG núm. 36, de 20 de febreiro), modificado polo Decreto 209/2002, do 13 de xuño, DOG núm. 121, do 25 de xuño), e con ela foi presentada a documentación pertinente segundo o artículo 26 do citado decreto. </p>
    <p>Fundamentos de dereito:</p>
    <p>É de aplicación especificamente ao procedemento a seguinte normativa:</p>
    <p> ▪ Decreto 106/2018, do 4 de outubro, polo que se establece a estrutura orgánica das consellerías da Xunta de Galicia.</p>
    <p> ▪ Decreto 45/2001, do 1 de febreiro, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 2 de xuño de 2023 sobre a solicitude en que se constata que se cumpren os requisitos para o dito cambio.</p>
    <p>A solicitude presentada cumpre as normas establecidas no citado Decreto 45/2001, do 1 de febreiro. Por iso,</p>
    <h2>RESOLVO:</h2>
    <p>Que se modifique a denominación Hermandad de Caballeros Apóstol Santiago por Asociación Círculo Chileno de Amigos del Camino de Santiago de Compostela no Rexistro de Entidades de Promoción do Camiño de Santiago e quede inscrita co número 231.</p>
    <p>Réxime de recursos:</p>
    <p>A presente resolución pon fin á vía administrativa. Contra ela poderase interpoñer potestivamente un recurso de reposición ante este mesmo órgano no prazo dun mes, contado a partir do día seguinte ao da notificación desta resolución. Tamén pode ser impugnada directamente cun recurso contencioso-administrativo, no prazo de dous meses desde a recepción desta notificación, ante esa orde xurisdicional.</p>
    <p>En ningún caso, non se poderá interpoñer recurso contencioso-administrativo ata que o recurso de reposición, de presentarse, sexa resolto expresamente ou se produza a súa desestimación presunta. O anterior, de acordo co que dispoñen os artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 8 de xuño de 2023</p>
    <footer><p>O conselleiro de Educación, Formación Profesional e Universidades<br>P.D. (Orde do 29.7.2022)<br>María Carmen Martínez Insua<br>Directora xeral de Patrimonio Cultural</p></footer>

