---
date: '2023-04-26'
id: V0653-310323-0022
page: 26161
number: 80
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 30 de marzo de 2023, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Baralla (expediente IN407A 2022-105 AT).
range: Resolución
url: >-
  https://www.xunta.gal/dog/Publicados/2023/20230426/AnuncioV0653-310323-0022_gl.html
---
<p>Visto o expediente para outorgamento da autorización administrativa previa e de construción da instalación eléctrica que a continuación se describe:</p>
    <p>Peticionario: Unión Fenosa Distribución, S.A.</p>
    <p>Domicilio social: A Batundeira, 2. Velle, Ourense.</p>
    <p>Denominación: regulamentación LAMT CRG806 en AP C8J9KLTL//80-12-1-CT e CT 27C970 Piñeira-Baralla (Lugo).</p>
    <p>Situación: concello de Baralla.</p>
    <p>Características técnicas:</p>
    <p>• LMTA CRG806 (expediente 3399-AT), con orixe no apoio existente nº C8J9KLU5//80-12 e final no apoio proxectado nº C8J9KLTL//80-12-1-CT, cunha lonxitude de 12 metros en condutor LA-56.</p>
    <p>• CTI 27C970 Piñeira, cunha potencia proxectada de 100 kVA sobre apoio metálico tipo C-2000-12, cunha relación de transformación de 20.000/400-230 V.</p>
    <p>• Demolición do CTC 27C970 cunha potencia de 100 kVA por encontrarse en mal estado de conservación.</p>
    <p>Finalidade da instalación: mellora de instalacións.</p>
    <p>Orzamento: 16.392,88 €.</p>
    <p>Documentación que se acompaña:</p>
    <p>• Separata para o Concello de Baralla.</p>
    <p>• Separata para a Confederación Hidrográfica Miño Sil.</p>
    <p>• Separata para Telefónica.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>RESOLVE:</h2>
    <p>En relación coa instalación de alta tensión, conceder a autorización administrativa previa e de construción as ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e a dirección de obra deberá ser realizada por técnico competente.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>En relación coa instalación de baixa tensión , deberase seguir o disposto no artigo 18 do Real decreto 842/2002 para a súa posta en servizo, así como na súa instrución ITC-BT-04, e deberá achegar, no seu momento, a documentación exixida con carácter previo á posta en servizo da instalación, para a súa revisión por esta Administración e posterior inscrición da instalación no correspondente rexistro.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que xulgue pertinente o seu dereito.</p>
    <p>Lugo, 30 de marzo de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

