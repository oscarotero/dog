---
date: '2023-04-26'
id: V0653-310323-0026
page: 26148
number: 80
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 29 de marzo de 2023, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello de Redondela (expediente IN407A 2023/140-4).
range: Resolución
url: >-
  https://www.xunta.gal/dog/Publicados/2023/20230426/AnuncioV0653-310323-0026_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida de América, 38, 28028 Madrid.</p>
    <p>Denominación: LMTS, CT estrada Lamosa.</p>
    <p>Situación: Redondela.</p>
    <p>Características técnicas: liña de media tensión subterránea (LMTS) a 15 kV, con condutor RHZ1 de 378 metros de lonxitude, con orixe no centro de transformación 36CQF8 Pazo-Lamosa e final no centro de transformación (CT) proxectado. Centro de transformación a 160 kVA, con RT de 15 kV/400 V, situado na parcela con referencia catastral 36045A049004510000WZ, na estrada da Lamosa, Chapela. A instalación está situada na parroquia de Trasmañó (San Vicente), no concello de Redondela (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual. </p>
    <p>O proxecto encóntrase á disposición do público para a súa consulta no portal da Vicepresidencia Primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 29 de marzo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <p>Nº expediente: IN407A 2023/140-4.</p>
    <p>Denominación: LMTS, CT estrada Lamosa.</p>
    <p>Concello: Redondela.</p>
    <table>
     <tbody>
      <tr>
       <td rowspan="2">Nº</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titular</td>
       <td rowspan="2">CT (m2)</td>
       <td colspan="2">Afeccións</td>
      </tr>
      <tr>
       <td>ml sub.</td>
       <td>m2 sub.</td>
      </tr>
      <tr>
       <td>1</td>
       <td>Quinta-Chapela</td>
       <td>Urbana</td>
       <td>8394606NG2789S0001AX</td>
       <td>Descoñecido/a</td>
       <td></td>
       <td>38,36</td>
       <td>226,31</td>
      </tr>
      <tr>
       <td>2</td>
       <td>Eido do Castaño</td>
       <td>Eucalipto</td>
       <td>36045A049004510000WZ</td>
       <td>Descoñecido/a</td>
       <td>14,96</td>
       <td>9,85</td>
       <td>118,00</td>
      </tr>
     </tbody>
    </table>

