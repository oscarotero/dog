---
date: '2023-04-26'
id: V0653-100423-0003
page: 26185
number: 80
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 11 de abril de 2023, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Ribadeo (expediente IN407A 2022-121 AT).
range: Resolución
url: >-
  https://www.xunta.gal/dog/Publicados/2023/20230426/AnuncioV0653-100423-0003_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a continuación se describe:</p>
    <p>Peticionario: Begasa.</p>
    <p>Domicilio social: rúa Aller Ulloa, Ramón María, 9, 27003 Lugo.</p>
    <p>Denominación: nuevo CS Devesa y LSAT 20 kV Devesa de interconexión.</p>
    <p>Situación: concello de Ribadeo.</p>
    <p>Características técnicas principais:</p>
    <p>• Liña soterrada de alta tensión a 20 kV dirección CT 11298 Irmandiños (particular), con orixe no novo CS Devesa e final nun empalme para realizar nunha arqueta existente, cunha lonxitude de 20 metros en condutor RZ1-150 mm. </p>
    <p>• Liña soterrada de alta tensión a 20 kV Devesa, entrada desde SE Ribadeo, con orixe nun empalme para realizar nunha arqueta existente e final no novo CS Devesa, cunha lonxitude de 20 metros en condutor RZ1-150 mm. </p>
    <p>• Liña soterrada de alta tensión a 20 kV Devesa, saída dirección CT 14781 Reinante, con orixe no novo CS Devesa e final nun paso aéreo a soterrado situado no apoio A84985 existente, cunha lonxitude de 35 metros en condutor HEPRZ1-240 mm. </p>
    <p>• Centro de seccionamento prefabricado Devesa Novo Illade, no cal se instalan dúas celas de liña telemandadas, dúas celas de protección con interruptor automático telemandadas e unha cela de protección con transformador para servizos auxiliares.</p>
    <p>Finalidade da instalación: mellora de instalacións.</p>
    <p>Orzamento: 79.005,36 euros.</p>
    <p>Documentación que se xunta:</p>
    <p>• Separata para o Concello de Ribadeo.</p>
    <p>• Separata para Augas de Galicia.</p>
    <p>• Separata para o Ministerio de Fomento.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece la estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>RESOLVE:</h2>
    <p>En relación coa instalación de alta tensión, conceder a autorización administrativa previa e de construción das ditas instalacións, sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución e deberá realizar a dirección de obra un técnico competente.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico; o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución. Tamén se poderá interpor calquera outro recurso que se considere pertinente conforme dereito.</p>
    <p>Lugo, 11 de abril de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

