---
date: '2023-04-04'
id: L234-140323-0001
page: 22280
number: 66
agency: Concello das Neves
section: VI. Anuncios. b) Administración local.
title: >-
  ANUNCIO da aprobación inicial do proxecto de Plan especial de infraestruturas
  e dotacións (PEID) para o equipamento do cemiterio da parroquia de San Xoán de
  Cerdeira (expediente 299/2022).
range: Anuncio
url: >-
  https://www.xunta.gal/dog/Publicados/2023/20230404/AnuncioL234-140323-0001_gl.html
---
<p>En cumprimento do establecido no artigo 75.1 da Lei 2/2016, do 10 de febreiro, do solo de Galicia, infórmase que polo Acordo da Xunta de Goberno Local do 28 de febreiro se aprobou inicialmente o proxecto de Plan especial de infraestruturas e dotacións (PEID) para o equipamento do cemiterio da parroquia de San Xoán de Cerdeira e se somete, xunto co estudo ambiental estratéxico, a un período de información pública por un prazo de dous meses desde a publicación deste anuncio. </p>
    <p>Durante o período de información pública, poderá examinarse o PEID por calquera persoa e formularse as alegacións que procedan. </p>
    <p>O PEID afecta a terreos localizados no lugar da Fenteira, cualificados como solo rústico segundo o Plan xeral vixente, e comprenden unha superficie aproximada de 11.827,00 m2 e forman parte da parcela con número de referencia catastral 36034A125000170000WB, de superficie 2.316.019,00 m2, de titularidade catastral da Comunidade de Montes en Man Común de San Xoán de Cerdeira. </p>
    <p>Acordouse tamén a suspensión do outorgamento de licenzas urbanísticas na área afectada polo PEID e cuxas novas determinacións supoñen modificación da ordenación urbanística vixente. A suspensión terá unha duración de dous (2) anos, contados desde a devandita aprobación inicial, e extinguirase, en calquera caso, coa aprobación definitiva do plan. </p>
    <p>As Neves, 10 de marzo de 2023</p>
    <footer><p>Xosé Manuel Rodríguez Méndez<br>Alcalde presidente</p></footer>

