---
date: '2023-04-04'
id: G0657-270323-0001
page: 22134
number: 66
agency: Consellería de Política Social e Xuventude
section: III. Outras disposicións.
title: >-
  RESOLUCIÓN do 6 de marzo de 2023, da Dirección Xeral de Familia, Infancia e
  Dinamización Demográfica, pola que se publica a Resolución do 2 de marzo de
  2023 pola que se declara deserto o procedemento de selección de entidade
  privada sen ánimo de lucro para a atención residencial e a intervención
  educativa integral e terapéutica con persoas menores que teñen que cumprir
  medidas xudiciais privativas de liberdade previstas na Lei orgánica 5/2000, do
  12 de xaneiro, reguladora da responsabilidade penal dos menores no centro de
  reeducación de Monteledo e no centro de atención específica de Montefiz do
  complexo de Montealegre en Ourense (código de procedemento BS213A).
range: Resolución
url: >-
  https://www.xunta.gal/dog/Publicados/2023/20230404/AnuncioG0657-270323-0001_gl.html
---
<p>No <em>Diario Oficial de Galicia</em> número 17, do 25 de xaneiro de 2023, publicase a Resolución do 11 de xaneiro de 2023 pola que se convoca o procedemento de selección de entidade privada sen ánimo de lucro para a atención residencial e a intervención educativa integral e terapéutica con persoas menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores no centro de reeducación de Monteledo e no centro de atención específica de Montefiz do complexo de Montealegre en Ourense (código de procedemento BS213D).</p>
    <p>No anexo I da Resolución do 11 de xaneiro de 2023 recóllense as bases polas que se rexe o procedemento de selección das entidades privadas sen ánimo de lucro para a referida atención residencial e a intervención educativa integral e terapéutica, e a base cuarta establece un prazo de presentación de solicitudes de 20 días hábiles desde o día seguinte á publicación da resolución no <em>Diario Oficial de Galicia</em>.</p>
    <p>De conformidade coa base décimo terceira, unha vez revisadas e avaliadas pola Comisión de Valoración as solicitudes presentadas e emitido o informe, o órgano instrutor elevará á persoa titular da Consellería de Política Social e Xuventude unha proposta de resolución en que se especificará a entidade seleccionada para levar a cabo a dita atención residencial e a intervención educativa integral e terapéutica no centro de reeducación de Monteledo e no centro de atención específica de Montefiz, integrantes do complexo de Montealegre en Ourense. A resolución que poña fin ao procedemento de selección de entidade colaboradora ditaraa a persoa titular da Consellería de Política Social e Xuventude no prazo máximo de tres meses desde a publicación da Resolución do 11 de xaneiro de 2023. Transcorrido o dito prazo sen que se dite resolución expresa, poderase entender desestimada a solicitude por silencio, ao abeiro do establecido no artigo 25 da Lei 39/2015, do 1 de outubro. </p>
    <p>A base décimo cuarta do anexo I da Resolución do 11 de xaneiro de 2023, establece que a resolución do procedemento publicarase no <em>Diario Oficial de Galicia</em>, de conformidade co previsto no artigo 45 da Lei 39/2015, do 1 de outubro. Esta publicación producirá os efectos de notificación.</p>
    <p>No presente procedemento, a ausencia de solicitudes que concorran á convocatoria determina que, o 2 de marzo de 2023, a persoa titular da Consellería de Política Social e Xuventude emita a decisión, coa declaración de deserto o procedemento de selección de entidade privada para a atención residencia e a intervención educativa integral e terapéutica no centro de reeducación de Monteledo e no centro de atención específica de Montefiz do complexo de Montealegre en Ourense.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 2 de marzo de 2023, ditada no procedemento BS213A de selección de entidade privada sen ánimo de lucro para a atención residencial e a intervención educativa integral terapéutica con persoas menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores no centro de reeducación de Monteledo e no centro de atención específica de Montefiz do complexo de Montealegre en Ourense, que se xunta a esta resolución no anexo.</p>
    <p>Segundo. Comunicar que a Resolución do 2 de marzo de 2023, que finaliza este procedemento, esgota a vía administrativa e contra ela poderase interpoñer recurso potestativo de reposición ante o mesmo órgano que a ditou, no prazo dun mes contado a partir do día seguinte da publicación desta resolución no <em>Diario Oficial de Galicia</em> ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte da súa publicación no <em>Diario Oficial de Galicia</em>.</p>
    <p>Santiago de Compostela, 6 de marzo de 2023</p>
    <footer><p>Jacobo Rey Sastre<br>Director xeral de Familia, Infancia e Dinamización Demográfica</p></footer>
    <h2>ANEXO</h2>
    <h2>Resolución do 2 de marzo de 2023 pola que se declara deserto o procedemento de selección de entidade privada sen ánimo de lucro para a atención residencial e a intervención educativa integral e terapéutica con persoas menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores no centro de reeducación de Monteledo e no centro de atención específica de Montefiz do complexo de Montealegre en Ourense (código de procedemento BS213A)</h2>
    <p>1. O día 25 de xaneiro de 2023 publicouse no <em>Diario Oficial de Galicia</em> a resolución pola que se convoca o procedemento de selección de entidades privadas sen ánimo de lucro para levar a cabo a intervención educativa integral e terapéutica con persoas menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores no centro de reeducación de Monteledo e no centro de atención específica de Montefiz do complexo de Montealegre en Ourense a través dun convenio de colaboración.</p>
    <p>2. De acordo co indicado na dita resolución, a entidade coa que se asine un convenio de colaboración percibirá da Consellería de Política Social e Xuventude con cargo á aplicación orzamentaria 13.02.312B.228 dos orzamentos xerais da Comunidade Autónoma de Galicia unha compensación máxima polos gastos en que incorra no desenvolvemento da actividade conveniada de 10.111.663,52 €, que en ningún caso suporá un beneficio económico para a entidade conveniante. O dito importe será distribuído como segue:</p>
    <table>
     <tbody>
      <tr>
       <td rowspan="2">Convenio de colaboración para a execución das medidas xudiciais privativas de liberdade no centro de reeducación de Monteledo e no centro de atención específica de Montefiz (Ourense)</td>
       <td>2023</td>
       <td>3.791.873,82 €</td>
      </tr>
      <tr>
       <td>2024</td>
       <td>5.055.831,76 €</td>
      </tr>
      <tr>
       <td>2025</td>
       <td>1.263.957,94 €</td>
      </tr>
     </tbody>
    </table>
    <p>3. Transcorrido o prazo legal previsto na resolución para a presentación de solicitudes, non concorreu ningunha entidade ao proceso de selección para a intervención educativa integral e terapéutica con persoas menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores no centro de reeducación de Monteledo e no centro de atención específica de Montefiz do complexo de Montealegre en Ourense.</p>
    <p>Consideracións legais e técnicas:</p>
    <p>1. Resolución do 11 de xaneiro de 2023 pola que se convoca o procedemento de selección de entidade privada sen ánimo de lucro para a atención residencial e a intervención educativa integral e terapéutica con persoas menores que teñen que cumprir medidas xudiciais privativas de liberdade previstas na Lei orgánica 5/2000, do 12 de xaneiro, reguladora da responsabilidade penal dos menores no centro de reeducación de Monteledo e no centro de atención específica de Montefiz do complexo de Montealegre en Ourense (código de procedemento BS213D).</p>
    <p>2. De acordo co establecido no punto décimo terceiro do anexo II da Resolución do 11 de xaneiro, a persoa titular da Consellería de Política Social e Xuventude ditará a resolución que poña fin ao procedemento no prazo máximo de tres meses desde a publicación da resolución pola que se convoca o procedemento no <em>Diario Oficial de Galicia</em>.</p>
    <p>De acordo con todo o indicado,</p>
    <h2>RESOLVO:</h2>
    <p>Poñer fin ao procedemento de selección de entidades sen ánimo de lucro sen levar a cabo a selección de ningunha entidade, por non se ter presentado ningunha proposta para a sinatura do convenio.</p>
    <p>Contra esta resolución, que pon fin á vía administrativa, as persoas interesadas poderán interpoñer recurso potestativo de reposición no prazo dun mes a partir do día seguinte ao da súa notificación, ao abeiro do establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas ou, de ser o caso, recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día seguinte á notificación desta resolución, de conformidade co disposto no artigo 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 2 de marzo de 2023. Fabiola García Martínez, conselleira de Política Social e Xuventude</p>

