---
date: '2023-10-04'
id: G0597-280923-0004
page: 55705
number: 189
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 21 de setembro de 2023, do tribunal cualificador do proceso
  selectivo para o ingreso, no corpo facultativo de grao medio de Administración
  especial da Comunidade Autónoma de Galicia, subgrupo A1, escala de enxeñeiros,
  especialidade enxeñaría de minas, convocado pola Resolución do 30 de marzo de
  2022 (Diario Oficial de Galicia número 65, do 4 de abril), pola que se fan
  públicos os acordos do tribunal.
range: Resolución
url: >-
  https://www.xunta.gal/dog/Publicados/2023/20231004/AnuncioG0597-280923-0004_gl.html
---
<p>En sesión que tivo lugar o 21 de setembro de 2023, o tribunal nomeado pola Resolución do 27 de abril de 2023 pola que se nomea o tribunal que deberá cualificar o proceso selectivo para o ingreso no corpo facultativo de grao medio de Administración especial da Comunidade Autónoma de Galicia, subgrupo A1, escala de enxeñeiros, especialidade enxeñaría de minas, convocado pola Resolución do 30 de marzo de 2022 (DOG núm. 65, do 4 de abril), </p>
    <h2>ACORDOU:</h2>
    <p>Primeiro. Ao abeiro do previsto na base II.1.2.7 da convocatoria que establece: Se o tribunal, de oficio ou con base nas reclamacións que as persoas aspirantes poden presentar nos tres (3) días hábiles seguintes ao da realización do exercicio, anula algunha ou algunhas das súas preguntas ou modifica o modelo de corrección de respostas, publicarao no DOG.</p>
    <p>O tribunal, de oficio, de conformidade co anterior, acorda:</p>
    <p>– Acceso libre: anular a pregunta 85. Pasaría a utilizarse a seguinte pregunta de reserva: 184.</p>
    <p>– Promoción interna: anular a pregunta 45. Pasaría a utilizarse a seguinte pregunta de reserva: 142.</p>
    <p>– Desestímanse na súa totalidade as restantes alegacións.</p>
    <p>Segundo. De conformidade co disposto na base II.1.1.1 o exercicio cualificarase de 0 a 50 puntos e, para superalo, será necesario obter un mínimo de 25 puntos. Para estes efectos, nos criterios de corrección, valoración e superación do primeiro exercicio aprobados polo tribunal o 29 de maio e publicados na páxina web da Xunta de Galicia, funcionpublica.xunta.gal, estableceuse:</p>
    <p>Superaron o primeiro exercicio:</p>
    <p>Acceso libre: tres (3) persoas aspirantes que obtiveron unha puntuación mínima de 25 puntos, fixándose esta puntuación en 72 o número de respostas correctas necesarias para acadar a dita puntuación, (56 na 1ª parte e 16 na 2ª parte), unha vez feitas as deducións previstas na base II.1.1.1 da convocatoria.</p>
    <p>Promoción libre: dúas (2) persoas aspirantes que obtiveron unha puntuación mínima de 25 puntos, fixándose esta puntuación en 56 o número de respostas correctas necesarias para acadar a dita puntuación (40 na 1ª parte e 16 na 2ª parte) unha vez feitas as deducións previstas na base II.1.1.1 da convocatoria.</p>
    <p>As persoas declaradas aptas terán unha cualificación distribuída entre os 25 e os 50 puntos, proporcional ao número de respostas correctas.</p>
    <p>Coa anulación desta pregunta faise outra corrección que non fai variar as persoas aspirantes que tiñan superado o exercicio, aínda que se produce un cambio nas puntuacións nalgúns deles.</p>
    <p>Terceiro. Publicar as puntuacións obtidas polas persoas aspirantes que superaron o primeiro exercicio do proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1 no portal web corporativo funcionpublica.xunta.gal, así como a relación das que non acadaron os mínimos establecidos na base II.1.1.1 da convocatoria.</p>
    <p>Procederase, de conformidade coa antedita base II.1.2.7 a publicar o acordo no DOG xunto coas notas do primeiro exercicio.</p>
    <p>Cuarto. De acordo co disposto na base II.1.2.8 da convocatoria, os aspirantes poderán presentar as alegacións que consideren oportunas con relación ás puntuacións, no prazo de 10 días hábiles contados desde o seguinte ao da publicación desta resolución do <em>Diario Oficial de Galicia.</em></p>
    <p>Quinto. De conformidade co disposto na base III.13, contra este acordo poderase interpoñer recurso de alzada ante o conselleiro de Facenda e Administración Pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 21 de setembro de 2023</p>
    <footer><p>María Dolores Pérez Ayuso<br>Presidenta do tribunal</p></footer>

