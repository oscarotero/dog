---
date: '2023-10-04'
id: G0692-260923-0002
page: 55609
number: 189
agency: 'Consellería de Economía, Industria e Innovación'
section: III. Outras disposicións.
title: >-
  RESOLUCIÓN do 25 de setembro de 2023, da Secretaría Xeral Técnica da
  Consellería de Economía, Industria e Innovación, pola que se dá publicidade
  aos convenios de colaboración subscritos no segundo cuadrimestre do ano 2023.
range: Resolución
url: >-
  https://www.xunta.gal/dog/Publicados/2023/20231004/AnuncioG0692-260923-0002_gl.html
---
<p>O artigo 15.2 da Lei 1/2016, do 18 de xaneiro, de transparencia e bo goberno (DOG nº 30, do 15 de febreiro), impón a cada consellería da Xunta de Galicia a obriga de publicar no <em>Diario Oficial de Galicia</em> unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga, </p>
    <h2>DISPOÑO:</h2>
    <p>Darlle publicidade á relación dos convenios subscritos pola antiga Vicepresidencia Primeira e Consellería de Economía, Industria e Innovación, actual Consellería de Economía, Industria e Innovación, nos meses de maio a agosto do ano 2023, que se incorpora como anexo a esta resolución.</p>
    <p>Santiago de Compostela, 25 de setembro de 2023</p>
    <footer><p>José Ramón Pardo Cabarcos<br>Secretario xeral técnico da<br> Consellería de Economía, Industria e Innovación</p></footer>
    <h2>ANEXO</h2>
    <h2>Convenios de colaboración subscritos pola Vicepresidencia Primeira e Consellería de Economía, Industria e Innovación, actual Consellería de Economía, Industria e Innovación, nos meses de maio a agosto de 2023</h2>
    <table>
     <thead>
      <tr>
       <td>Convenio</td>
       <td>Data de sinatura</td>
       <td>Importe total do convenio</td>
      </tr>
     </thead>
     <tbody>
      <tr>
       <td>Convenio de colaboración entre a Vicepresidencia Primeira e Consellería de Economía, Industria e Innovación e á Federación Galega de Comercio para a realización de diversas actuacións de fomento do comercio retallista no ámbito da Comunidade Autónoma de Galicia 2023.</td>
       <td>10.5.2023</td>
       <td>690.000 €</td>
      </tr>
      <tr>
       <td>Convenio entre a Vicepresidencia Primeira e Consellería de Economía, Industria e Innovación e a Asociación Galega do Hidróxeno para o impulso e promoción da alianza industrial galega do hidróxeno verde.</td>
       <td>31.5.2023</td>
       <td>149.950 €</td>
      </tr>
      <tr>
       <td>Convenio de colaboración entre a Vicepresidencia Primeira e Consellería de Economía, Industria e Innovación e a Cámara Oficial Mineira de Galicia para a realización de actuacións específicas de fomento da minería sustentable.</td>
       <td>12.6.2023</td>
       <td>80.000 €</td>
      </tr>
      <tr>
       <td>Convenio entre a Vicepresidencia Primeira e Consellería de Economía, Industria e Innovación e a Asociación de Industrias do Metal e Tecnoloxías asociadas de Galicia (Asime) para o impulso da cadea de valor industrial da eólica mariña en Galicia.</td>
       <td>14.6.2023</td>
       <td>62.000 €</td>
      </tr>
     </tbody>
    </table>

