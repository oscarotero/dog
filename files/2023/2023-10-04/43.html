---
date: '2023-10-04'
id: G0426-220923-0002
page: 55782
number: 189
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 19 de setembro de 2023, da Xefatura Territorial de Ourense, polo
  que se fai pública a proposta dunha liña de deslindamento con propiedades
  particulares do monte veciñal en man común Valdegolado, pertencente á
  Comunidade de Montes Veciñais en Man Común de Langullo e Cimadevila, no
  concello de Manzaneda.
range: Anuncio
url: >-
  https://www.xunta.gal/dog/Publicados/2023/20231004/AnuncioG0426-220923-0002_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáselle publicidade á proposta de deslindamento parcial do MVMC (monte veciñal en man común) Valdegolado con propiedades particulares, presentada o 30 de setembro de 2022 pola CMVMC (Comunidade de Montes Veciñais en Man Común) de Langullo e Cimadevila.</p>
    <p>Nesa mesma data, a comunidade presentou documentación na cal consta o acordo da asemblea xeral do 28 de maio de 2022 da súa aprobación.</p>
    <p>O día 30 de marzo de 2023, o Servizo de Montes de Ourense emitiu un informe favorable ao considerar que non existe unha afección significativa sobre a integridade territorial do monte.</p>
    <p>Contra a proposta de deslindamento, no prazo dun mes, que comezará a contar a partir do día seguinte ao da publicación deste anuncio, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios estremeiros.</p>
    <p>Durante este prazo, a documentación estará dispoñible no Servizo de Montes de Ourense, na rúa Villaamil e Castro, s/n, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Ourense, 19 de setembro de 2023</p>
    <footer><p>Luis Jorge Álvarez Ferro<br>Xefe territorial de Ourense</p></footer>

