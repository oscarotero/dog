---
date: '2023-10-04'
id: C3Q2-260923-0004
page: 55701
number: 189
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 26 de setembro de 2023 pola que se amplía o prazo de
  presentación de solicitudes determinado na Resolución do 30 de decembro de
  2022, pola que se regula a xestión en Galicia do programa de axuda á
  construción de vivendas en alugueiro social en edificios enerxeticamente
  eficientes do Plan de recuperación, transformación e resiliencia, financiado
  pola Unión Europea NextGenerationEU, para promotores públicos e privados,
  distintos deste instituto e se procede á súa convocatoria (código de
  procedemento VI406J).
range: Resolución
url: >-
  https://www.xunta.gal/dog/Publicados/2023/20231004/AnuncioC3Q2-260923-0004_gl.html
---
<p>O 7 de febreiro de 2023 publícase no <em>Diario Oficial de Galicia</em> (en diante, DOG) a Resolución do 30 de decembro de 2022, pola que se regula a xestión en Galicia do programa de axuda á construción de vivendas en alugueiro social en edificios enerxeticamente eficientes do Plan de recuperación, transformación e resiliencia, financiado pola Unión Europea NextGenerationEU, para promotores públicos e privados distintos do Instituto Galego da Vivenda e Solo (IGVS) e se procede á súa convocatoria (código de procedemento VI406J).</p>
    <p>O ordinal noveno da devandita resolución determina que as axudas previstas nesta convocatoria poderanse solicitar desde o primeiro día hábil seguinte ao da súa publicación no DOG ata o 6 de outubro de 2023, agás que, con anterioridade a esa data se tivese esgotado o crédito orzamentario, o que será obxecto de publicación no DOG e na páxina web do IGVS mediante resolución ditada pola persoa titular da Dirección Xeral do IGVS.</p>
    <p>Tendo en conta o número de solicitudes presentadas, procede ampliar o prazo inicialmente establecido, coa finalidade de que podan beneficiarse da axuda o maior número posible de entidades.</p>
    <p>De conformidade con todo o anterior, no exercicio das facultades que me confire o artigo 4 do Decreto 97/2014, do 24 de xullo, polo que se establece a estrutura orgánica do Instituto Galego da Vivenda e Solo,</p>
    <h2>RESOLVO:</h2>
    <p>Primeiro. Ampliación do prazo de presentación de solicitudes</p>
    <p>Ampliar o prazo para a presentación de solicitudes de axudas á construción de vivendas en alugueiro social en edificios enerxeticamente eficientes do Plan de recuperación, transformación e resiliencia, financiado pola Unión Europea NextGenerationEU, previsto no ordinal noveno da Resolución do 30 de decembro de 2022, ata o 30 de novembro de 2023, agás que, con anterioridade a esta data, se tivese esgotado o crédito orzamentario, o que será obxecto de publicación no DOG e na páxina web do IGVS mediante resolución ditada pola persoa titular da Dirección Xeral do IGVS.</p>
    <p>Segundo. Efectos</p>
    <p>Esta resolución producirá efectos a partir do día da súa publicación no DOG.</p>
    <p>Santiago de Compostela, 26 de setembro de 2023</p>
    <footer><p>Ángeles Vázquez Mejuto<br>Presidenta do Instituto Galego da Vivenda e Solo</p></footer>

