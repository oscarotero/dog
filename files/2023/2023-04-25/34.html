---
date: '2023-04-25'
id: G0426-110423-0007
page: 25577
number: 79
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 4 de abril  de 2023, do Xurado Provincial de Clasificación de
  Montes Veciñais en Man Común de Lugo, polo que se publica a resolución dos
  recursos de reposición presentados contra o acordo de revisión do esbozo do
  monte de Vallo, concello de Navia de Suarna (expediente 109/78).
range: Anuncio
url: >-
  https://www.xunta.gal/dog/Publicados/2023/20230425/AnuncioG0426-110423-0007_gl.html
---
<p>Na sesión que tivo lugar polo xurado provincial o día 17.3.2023, figura o seguinte acordo:</p>
    <p>Monte Vallo, da parroquia de Vallo, no concello de Navia de Suarna. Expediente 109/78.</p>
    <p>O 7.3.2022 foron presentados dous recursos de reposición por Antonio López Ramos e Ermitas Álvarez González, respectivamente, contra o acordo do xurado do 20.12.2021 polo que aprobou a revisión do esbozo do monte de Vallo.</p>
    <p>O 17.6.2022, ambos recursos foron enviados á comunidade do MVMC de Vallo para que, nun prazo de 15 días, formulasen as alegacións que consideraran oportunas. A comunidade de Vallo non manifestou nada ao respecto.</p>
    <p>O 30.12.2022, tras o requirimento oportuno, os recorrentes presentaron a documentación gráfica actualizada, que permite identificar os predios obxecto dos recursos.</p>
    <p>O 1.3.2023, o Servizo de Montes elaborou un informe sobre os predios reclamados, coas seguintes indicacións:</p>
    <p>Os predios reclamados por Antonio López Ramos, denominados Canago e Lamouco, xa se atopaban parcialmente clasificados como MVMC e no catastro están a favor da comunidade de Vallo.</p>
    <p>Os predios reclamados por Ermitas Álvarez González, denominados Souto Guímara e Pena Cabada, xa se atopaban clasificados como MVMC e no catastro están a favor do monte veciñal.</p>
    <p>Os terreos reclamados xa se atopaban, parcial ou totalmente, clasificados como veciñais en man común. Así mesmo, dada a proximidade ao límite estremeiro do monte, a súa definición podería ser concretada cun procedemento de deslindamento, pois a revisión do esbozo só ten por obxecto o axuste gráfico.</p>
    <p>Examinados os devanditos recursos, o xurado, por unanimidade, acorda desestimalos, de conformidade cos fundamentos que se recollen na correspondente resolución.</p>
    <p>Contra esta resolución, no prazo de dous meses contados desde o día seguinte á súa notificación ou publicación no <em>Diario Oficial de Galicia</em>, poderá interpoñerse recurso contencioso-administrativo perante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 4 de abril de 2023</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes <br>Veciñais en Man Común de Lugo</p></footer>

