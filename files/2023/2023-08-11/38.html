---
date: '2023-08-11'
id: G0426-310723-0001
page: 48367
number: 153
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 28 de xullo de 2023, da Xefatura Territorial de Lugo, polo que se
  fai pública a proposta dunha liña de deslindamento con propiedades
  particulares do monte veciñal en man común de Guimarei, concello de Baralla
  (expediente 2023_1DES).
range: Anuncio
url: >-
  https://www.xunta.gal/dog/Publicados/2023/20230811/AnuncioG0426-310723-0001_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáselle publicidade á proposta de deslindamento parcial do monte veciñal en man común de Guimarei con propiedades particulares, presentada o 6.7.2023 pola comunidade propietaria do monte.</p>
    <p>Con data do 20.7.2023 o Servizo de Montes de Lugo emitiu un informe favorable relativo a esta proposta.</p>
    <p>Contra o deslindamento proposto, no prazo dun mes, que comezará a contar a partir do día seguinte ao da publicación deste anuncio, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios afectados.</p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Lugo, 28 de xullo de 2023</p>
    <footer><p>A xefa territorial de Lugo<br>P.S. (Resolución do 1.7.2019)<br>María Pérez Folgueira<br>Xefa do Servizo de Infraestruturas Agrarias</p></footer>

