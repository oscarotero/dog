---
date: '2023-08-11'
id: C3Q2-040823-0001
page: 48312
number: 153
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 3 de agosto de 2023 pola que se amplía a dotación orzamentaria
  da Resolución do 1 de xuño de 2023 pola que se convoca o Programa de axuda ás
  actuacións de rehabilitación a nivel de edificio, no marco do Plan de
  recuperación, transformación e resiliencia, financiado pola Unión
  Europea-NextGenerationEU, para o ano 2023, con carácter plurianual (código de
  procedemento VI406F).
range: Resolución
url: >-
  https://www.xunta.gal/dog/Publicados/2023/20230811/AnuncioC3Q2-040823-0001_gl.html
---
<p>O 15 de xuño de 2023 publicouse no <em>Diario Oficial de Galicia</em> (en diante, DOG) a Resolución do 1 de xuño de 2023 pola que se convoca o Programa de axuda ás actuacións de rehabilitación a nivel de edificio, no marco do Plan de recuperación, transformación e resiliencia, financiado pola Unión Europea-NextGenerationEU, para o ano 2023, con carácter plurianual (código de procedemento VI406F).</p>
    <p>O ordinal terceiro da citada resolución establece no seu número 1 que as axudas previstas nesta convocatoria faranse efectivas con cargo as aplicacións orzamentarias 08.81.451A.780.8 e 08.81.451A.770.8, dos orzamentos xerais da Comunidade Autónoma de Galicia, por un importe total de 36.436.924 euros, repartido, por aplicacións, nas seguintes anualidades:</p>
    <table>
     <tbody>
      <tr>
       <td></td>
       <td>2023</td>
       <td>2024</td>
       <td>2025</td>
       <td>2026</td>
      </tr>
      <tr>
       <td>08.81.451A.780.8</td>
       <td>14.475.627 €</td>
       <td>13.900.000 €</td>
       <td>6.000.000 €</td>
       <td>50.000 €</td>
      </tr>
      <tr>
       <td>08.81.451A.770.8</td>
       <td>605.503 €</td>
       <td>900.000 €</td>
       <td>455.794 €</td>
       <td>50.000 €</td>
      </tr>
     </tbody>
    </table>
    <p>O programa de axudas ás actuacións de rehabilitación a nivel de edificio é financiado con fondos do Mecanismo de recuperación e resiliencia, establecido polo Regulamento (UE) 2021/241 do Parlamento Europeo e do Consello, do 12 de febreiro de 2021, ao estar incluído no Plan de recuperación, transformación e resiliencia-financiado pola Unión Europea-NextGenerationEU.</p>
    <p>O número 3 do mesmo ordinal prevé que as contías establecidas nesta convocatoria poderán ser obxecto de ampliación pola resolución da persoa titular da Dirección Xeral do Instituto Galego da Vivenda e Solo (en diante, IGVS), tendo efecto despois da súa publicación no DOG, de conformidade co establecido no artigo 30 do Regulamento da Lei 9/2007, do 13 de xuño, aprobado polo Decreto 11/2009, do 8 de xaneiro.</p>
    <p>Tendo en conta que o número de solicitudes presentadas e susceptibles de obter a axuda supera o importe do crédito orzamentario previsto inicialmente na convocatoria, é necesaria a ampliación do crédito orzamentario para poder atendelas, dada a existencia de financiamento suficiente para poder realizala.</p>
    <p>De conformidade co artigo 30.2 do Regulamento da Lei 9/2007, do 13 de xuño, de subvencións de Galicia, e co ordinal terceiro da Resolución do 1 de xuño de 2023, é competente para ditar esta resolución a persoa titular da Dirección Xeral do IGVS.</p>
    <p>Polo exposto,</p>
    <p class="dog-titulo">RESOLVO:</p>
    <p>Ampliar a dotación orzamentaria para a convocatoria do programa de axuda ás actuacións de rehabilitación a nivel de edificio, no marco do Plan de recuperación, transformación e resiliencia, financiado pola Unión Europea-NextGenerationEU, para os exercicios 2024 e 2025.</p>
    <p>O incremento da dotación será de 27.000.000 euros para o exercicio 2024 e 3.000.000 euros para o exercicio 2025 na aplicación orzamentaria 08.81.451A.780.8, polo que a contía máxima das subvencións que se poderán conceder con cargo á antedita convocatoria será de 66.436.924 euros.</p>
    <p>Esta ampliación non implica a apertura do prazo para presentar novas solicitudes nin o inicio dun novo cómputo do prazo máximo para resolver.</p>
    <p>Esta resolución producirá efectos desde o día seguinte ao da súa publicación no DOG.</p>
    <p>Santiago de Compostela, 3 de agosto de 2023</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

