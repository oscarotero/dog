---
date: '2023-07-12'
id: G0692-210623-0002
page: 43061
number: 132
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 20 de xuño de 2023, da Xefatura Territorial de Pontevedra, de
  autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción da instalación eléctrica no
  concello de Vigo (expediente IN407A 2022/490-4).
range: Resolución
url: >-
  https://www.xunta.gal/dog/Publicados/2023/20230712/AnuncioG0692-210623-0002_gl.html
---
<p class="x-ning-n-estilo-de-p-rrafo-">Expediente: IN407A 2022/490-4.</p>
    <p class="x-ning-n-estilo-de-p-rrafo-">Promotora: UFD Distribución Electricidad, S.A.</p>
    <p class="x-ning-n-estilo-de-p-rrafo-">Denominación: LMTS e substitución CTI Becerreira por CTC.</p>
    <p class="x-ning-n-estilo-de-p-rrafo-">Concello: Vigo.</p>
    <p class="x-ning-n-estilo-de-p-rrafo-">Feitos:</p>
    <p class="x-ning-n-estilo-de-p-rrafo-">Primeiro. O 7 de decembro de 2022, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada LMTS e substitución CTI Becerreira por CTC.</p>
    <p class="x-ning-n-estilo-de-p-rrafo-">Examinado o proxecto de execución, conclúese que ten como finalidade as seguintes actuacións no lugar de Becerreira, na parroquia de Cabral, no concello de Vigo (Pontevedra):</p>
    <p class="x-ning-n-estilo-de-p-rrafo-">Retirada do centro de transformación intemperie (CTI) Becerreira (36AB66) de 160 kVA e dun tramo de 14 metros do tramo da liña de media tensión aérea MOS705052 que alimenta o CTI Becerreira.</p>
    <p class="x-ning-n-estilo-de-p-rrafo-">Instalación dun novo centro de transfomación de 400 kVA, compacto de manobra exterior 2L1P telecontrolado con GPRS/FO en envolvente prefabricada de hormigón con telexestión BT.</p>
    <p class="x-ning-n-estilo-de-p-rrafo-">Instalación dunha liña de media tensión subterránea (LMTS) de 48 metros para alimentar o centro de transformación.</p>
    <p class="x-ning-n-estilo-de-p-rrafo-">Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo e a Agencia Estatal de Seguridad Aérea (AESA). A empresa promotora manifestou a súa conformidade co condicionado emitido polo Concello de Vigo.</p>
    <p class="x-ning-n-estilo-de-p-rrafo-">AESA non emitiu o condicionado técnico, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lle corresponda outorgar.</p>
    <p class="x-ning-n-estilo-de-p-rrafo-">Terceiro. Mediante escrito do 29 de decembro de 2022, esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da referida instalación eléctrica á única persoa que figura afectada pola declaración de utilidade pública na relación de bens e dereitos achegada pola empresa promotora.</p>
    <p class="x-ning-n-estilo-de-p-rrafo-">Cuarto. O proxecto someteuse ao trámite de información pública mediante Resolución do 29 de decembro de 2022, publicada nos seguintes medios:</p>
    <p class="x-ning-n-estilo-de-p-rrafo-">DOG (<em>Diario Oficial de Galicia</em>): 24 de xaneiro de 2023.</p>
    <p class="x-ning-n-estilo-de-p-rrafo-">Xornal <em>Faro de Vigo</em>: 15 de febreiro de 2023.</p>
    <p class="x-ning-n-estilo-de-p-rrafo-">Taboleiro de anuncios do Concello de Vigo do 2 de xaneiro de 2023 ata o 14 de febreiro de 2023, segundo o certificado emitido polo propio concello.</p>
    <p class="x-ning-n-estilo-de-p-rrafo-">Durante este trámite non se recibiron alegacións.</p>
    <p class="x-ning-n-estilo-de-p-rrafo-">Consideracións legais e técnicas:</p>
    <p class="x-ning-n-estilo-de-p-rrafo-">Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo) e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p class="x-ning-n-estilo-de-p-rrafo-">Segunda. A lexislación de aplicación ao presente expediente é:</p>
    <p class="x-ning-n-estilo-de-p-rrafo-">Lei 24/2013, do 26 de decembro, do sector eléctrico.</p>
    <p class="x-ning-n-estilo-de-p-rrafo-">Lei 39/2015, do 1 de outubro, do procedemento administrativo común das administracións públicas.</p>
    <p class="x-ning-n-estilo-de-p-rrafo-">Lei 40/2015, do 1 de outubro, de réxime xurídico do sector público.</p>
    <p class="x-ning-n-estilo-de-p-rrafo-">Lei 3/2007, do 9 de abril, de prevención e defensa contra os incendios forestais de Galicia.</p>
    <p class="x-ning-n-estilo-de-p-rrafo-">Lei do 16 de decembro de 1954, sobre expropiación forzosa.</p>
    <p class="x-ning-n-estilo-de-p-rrafo-">Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p class="x-ning-n-estilo-de-p-rrafo-">Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p class="x-ning-n-estilo-de-p-rrafo-">Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p class="x-ning-n-estilo-de-p-rrafo-">Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p class="x-ning-n-estilo-de-p-rrafo-">Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p class="x-ning-n-estilo-de-p-rrafo-">Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p class="x-ning-n-estilo-de-p-rrafo-">Terceira. As características técnicas da instalación son as que a seguir se describen:</p>
    <p class="x-ning-n-estilo-de-p-rrafo-">Liña de media tensión subterránea (LMTS) a 15 kV, con condutor RHZ1, de 48 metros de lonxitude, con orixe e final nos empalmes proxectados coa LMTS MOS7050522, na rúa Becerreira-Cabral 198 (B), facendo entrada e saída no centro de transformación proxectado.</p>
    <p class="x-ning-n-estilo-de-p-rrafo-">Centro de transformación compacto (CTC) a 400 kVA, con RT 15 kV/400 V, situado na rúa Becerreira-Cabral 198 (B), na parcela con referencia catastral 8341301NG2784S0001JY.</p>
    <p class="x-ning-n-estilo-de-p-rrafo-">A instalación está situada en Becerreira, Cabral, no municipio de Vigo (Pontevedra).</p>
    <p class="x-ning-n-estilo-de-p-rrafo-">Conforme ao indicado,</p>
    <p class="dog-titulo">RESOLVO:</p>
    <p class="x-ning-n-estilo-de-p-rrafo-">Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS e substitución CTI Becerreira por CTC (expediente IN407A 2022/490-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p class="x-ning-n-estilo-de-p-rrafo-">Segundo. Declarar a utilidade pública, en concreto, da citada instalación eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p class="x-ning-n-estilo-de-p-rrafo-">A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p class="x-ning-n-estilo-de-p-rrafo-">Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p class="x-ning-n-estilo-de-p-rrafo-">Contra a presente resolución, que non é definitiva en vía administrativa, poderase interpoñer recurso de alzada ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p class="x-ning-n-estilo-de-p-rrafo-">Pontevedra, 20 de xuño de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

