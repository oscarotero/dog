---
date: '2023-07-12'
id: G0692-220623-0004
page: 43039
number: 132
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 20 de xuño de 2023, da Xefatura Territorial da Coruña, polo que se
  somete a información pública a solicitude de outorgamento das autorizacións
  administrativas previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Pontedeume (expediente IN407A 2023/164-1).
range: Acordo
url: >-
  https://www.xunta.gal/dog/Publicados/2023/20230712/AnuncioG0692-220623-0004_gl.html
---
<p>Expediente: IN407A 2023/164-1.</p>
    <p>Solicitante/promotor: UFD Distribución Electricidad, S.A.</p>
    <p>Denominación: LMT, CT e RBT Os Castros.</p>
    <p>Termo municipal: Pontedeume.</p>
    <p>1. Características técnicas:</p>
    <p>Modificación, sen alterar a súa actual traza, do treito da liña PED-709 en condutor tipo LA-110 autorizado no expediente 52.551, consistente en:</p>
    <p>– Instalación, na parcela con referencia catastral 15070A022001670000WK sita no lugar de Loureiro, dun novo apoio metálico de celosía tipo FL-C-1000/14-H35-CA(CS), que se identificará co nº 77-1, no cal se proxecta a instalación dun paso aéreo-soterrado (PA/S) e dun reconectador telecontrolado composto por un equipo interruptor con cámara illada en SF6 e un armario de control.</p>
    <p>– Instalación de LMT aérea destensada, de 9 metros de lonxitude en condutor tipo LA-56, coa orixe no apoio nº 77 (matrícula: ARSDPV3P), de formigón tipo AM-AL-HV-630/13-CR e remate no novo apoio nº 77-1 proxectado.</p>
    <p>– Desconexión e desmontaxe do reconectador telecontrolado existente no apoio nº 77, que pasará a seres instalado no apoio nº 82 (matrícula: ARI5R2FQ) metálico de celosía tipo AM-ANG-C-2000/18-CR.</p>
    <p>Instalación dun novo centro de transformación prefabricado de formigón tipo rural, compacto de manobra exterior, de 160 kVA de potencia, relación de transformación 15/0,4-0,23 kV e configuración de celas 1L+1P, con cadro de baixa tensión con tres (3) saídas (dúas de reserva), para instalar na parcela con referencia catastral 15070A023002440000WX, sita no lugar dos Castros.</p>
    <p>Liña eléctrica de media tensión soterrada, a 15 kV, de 1.020 metros de lonxitude en condutor tipo RHZ1-2OL 12/20 kV 3(1x150 mm2 Al), coa orixe no paso aéreo-soterrado (PA/S) a instalar no novo apoio nº 77-1 proxectado e remate en cela de liña do CT proxectado.</p>
    <p>Reordenación da rede de baixa tensión (RDBT) actualmente alimentada polo CT Andrade Loureiros (matrícula: 15AWN8), que resultará parcialmente descargado, mediante da instalación dun (1) novo circuíto soterrado de baixa tensión (RBTS) de 65 metros de lonxitude en condutor tipo XZ1 0,6/1 kV 4(1x240 mm2 Al), coa orixe no cadro de baixa tensión (CBT) do CT proxectado e remate no acoplamento coa rede aérea de baixa tensión existente a realizar no paso soterrado-aéreo (PS/A) proxectado en apoio de formigón tipo HV-630/11 existente.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE nº 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE nº 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG nº 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE nº 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE nº 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta ao presente este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Vicepresidencia Primeira e Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no Concello. Isto faise público para coñecemento xeral e particular das persoas propietarias dos predios que figuran na relación anexa a este acordo e das persoas titulares de dereitos reais ou intereses económicos, sobre os bens afectados que fosen omitidos.</p>
    <p>Poderán examinar a documentación técnica e, de ser o caso, achegar as alegacións ou observacións que consideren axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación:</p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-electricas-distribucion-e-transporte</p>
    <p>A Coruña, 20 de xuño de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>LMT, CT e RBT Os Castros</h3>
    <h3>Relación de bens e dereitos afectados-termo municipal de Pontedeume</h3>
    <table>
     <tbody>
      <tr>
       <td rowspan="3">Parcela proxecto</td>
       <td rowspan="3">Propietario/titular</td>
       <td rowspan="3">Referencia catastral</td>
       <td rowspan="3">Lugar</td>
       <td colspan="2">Afección pleno dominio &lt;br&gt;(LMT, CT e/ou apoios)</td>
       <td colspan="4">LMT
        (servidume de paso de enerxía eléctrica)</td>
       <td rowspan="3">Natureza do terreo</td>
      </tr>
      <tr>
       <td rowspan="2">CT/Nº do apoio</td>
       <td rowspan="2">Superficie (m2)</td>
       <td colspan="2">Treito aéreo-voo</td>
       <td colspan="2">Treito soterrado</td>
      </tr>
      <tr>
       <td>Lonx. (m)</td>
       <td>Sup. (m2)</td>
       <td>Lonx. (m)</td>
       <td>Sup. (m2)</td>
      </tr>
      <tr>
       <td>1</td>
       <td>Descoñecido</td>
       <td>15070A023002440000WX Polígono 23, parcela 244</td>
       <td>Andrade</td>
       <td>CT</td>
       <td>14,97</td>
       <td></td>
       <td></td>
       <td></td>
       <td></td>
       <td>Urbano.
        Solo sen edificar</td>
      </tr>
      <tr>
       <td>2</td>
       <td>Descoñecido</td>
       <td>15070A022001670000WK Polígono 22, parcela 167</td>
       <td>O Cal</td>
       <td>Apoio
        nº 77-1
        (PA/S + ITC)</td>
       <td>2</td>
       <td>9</td>
       <td>135,22</td>
       <td>9</td>
       <td>10,65</td>
       <td>Rústico. Agrario. Labor ou labradío de secaño</td>
      </tr>
     </tbody>
    </table>

