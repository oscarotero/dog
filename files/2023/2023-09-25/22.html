---
date: '2023-09-25'
id: G0692-050923-0001
page: 54228
number: 182
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 4 de setembro de 2023, da Xefatura Territorial de Pontevedra,
  pola que se anuncia o levantamento das actas previas á ocupación dos bens e
  dereitos afectados pola instalación eléctrica denominada reforma da LMT TRO718
  e substitución do CTI Parada-Teis 36AC73 por CTC, nos concellos de Vigo e
  Redondela, do que resulta como beneficiaria a empresa UFD Distribución
  Electricidad, S.A. (expediente IN407A 2022/435-4).
range: Resolución
url: >-
  https://www.xunta.gal/dog/Publicados/2023/20230925/AnuncioG0692-050923-0001_gl.html
---
<p>A instalación denominada reforma da LMT TRO718 e substitución do CTI Parada-Teis 36AC73 por CTC foi declarada de utilidade pública mediante a Resolución do 20 de xuño de 2023, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 29 de setembro de 2023, a partir das 12.30 horas, no concello de Vigo, e o día 24 de outubro de 2023, a partir das 12.00 horas, no concello de Redondela, terán lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e nos taboleiros de edictos dos concellos de Vigo e Redondela.</p>
    <p>Os interesados recibirán unha notificación individual coa debida antelación legal, na cal se lles comunicará a data e a hora en que se deberán presentar nos seus predios, informándolles de que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Igualmente, neste caso, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do <em>Boletín Oficial del Estado</em>.</p>
    <p>Vigo, 4 de setembro de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <h2>Reforma da LMT TRO718 e subst. CTI Parada-Teis 36AC73 por CTC</h2>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Lugar</td>
       <td>Titular</td>
       <td>Nº apoio</td>
       <td>m2 solo</td>
       <td>ml sub.</td>
       <td>m2 subsolo</td>
       <td>Concello</td>
       <td>Data e hora</td>
      </tr>
      <tr>
       <td>2</td>
       <td>54057A009001910000AW</td>
       <td>Pugariño</td>
       <td>José Manuel e Juan Carlos Álvarez Iglesias</td>
       <td>2</td>
       <td>3,24</td>
       <td>3,94</td>
       <td>10,52</td>
       <td>Vigo</td>
       <td>29.9.2023
        12.30 h</td>
      </tr>
      <tr>
       <td>4</td>
       <td>36045A053008260000WM</td>
       <td>Parada</td>
       <td>María Tizón Paz</td>
       <td>CT</td>
       <td>16,81</td>
       <td>3</td>
       <td>17,97</td>
       <td>Redondela</td>
       <td>24.10.2023
        12.00 h</td>
      </tr>
     </tbody>
    </table>

