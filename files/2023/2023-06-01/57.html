---
date: '2023-06-01'
id: C141-150523-0001
page: 33814
number: 103
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 11 de maio de 2023 pola que se aproba a modificación do
  documento da delimitación dos espazos e dos usos portuarios do porto de
  Sada-Fontán (Sada, A Coruña).
range: Resolución
url: >-
  https://www.xunta.gal/dog/Publicados/2023/20230601/AnuncioC141-150523-0001_gl.html
---
<p>A área de explotación e planificación portuaria da entidade pública empresarial Portos de Galicia redactou a modificación do documento da delimitación dos espazos e dos usos portuarios (DEUP) do porto de Sada-Fontán, instalacións portuarias situadas no termo municipal de Sada, na provincia da Coruña, e adscritas á entidade pública para a súa xestión.</p>
    <p>Este documento foi redactado e tramitado de acordo co disposto nos artigos 52 e 53 da Lei 6/2017, do 12 de decembro, de portos de Galicia (<em>Diario Oficial de Galicia</em> número 236, do 14 de decembro).</p>
    <p>Na reunión do Consello Reitor de Portos de Galicia que tivo lugar o día 26 de abril de 2023, este acordou dar a súa conformidade á proposta da modificación da DEUP do porto de Sada-Fontán, así como elevala e propoñela para a súa aprobación a través da Consellería do Mar.</p>
    <p>Unha vez visto o Informe da Xefa da Área de Explotación e Planificación Portuaria de Portos de Galicia, do 25 de abril de 2023, sobre o trámite da proposta da modificación da DEUP, que conta coa conformidade do director da entidade pública empresarial, así como o Acordo do seu Consello Reitor, do 26 de abril de 2023, dando a conformidade á proposta da modificación da DEUP do porto de Sada-Fontán e elevándoa e propoñéndoa para a súa aprobación, a Presidencia da entidade pública empresarial Portos de Galicia, por delegación da conselleira do Mar conferida pola Orde do 21 de febreiro de 2022,</p>
    <h2> RESOLVE:</h2>
    <p>Aprobar a modificación do documento da delimitación dos espazos e dos usos portuarios do porto de Sada-Fontán (Sada, A Coruña), datado en abril de 2023 e asinado polos enxeñeiros de camiños, canais e portos Andrés Cervantes Refojos, como xefe do Departamento de Planificación Portuaria de Portos de Galicia, e Ana Isabel Calzadilla Bouzón, como xefa da Área de Explotación e Planificación Portuaria da dita entidade pública.</p>
    <p>Santiago de Compostela, 11 de maio de 2023</p>
    <footer><p>Susana Lenguas Gil<br>Presidenta de Portos de Galicia</p></footer>

