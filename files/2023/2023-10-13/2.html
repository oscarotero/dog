---
date: '2023-10-13'
id: G0690-101023-0002
page: 56864
number: 195
agency: 'Vicepresidencia Primeira e Consellería de Presidencia, Xustiza e Deportes'
section: III. Outras disposicións.
title: >-
  ORDE do 11 de outubro de 2023 pola que se establecen os servizos mínimos
  dirixidos a garantir os servizos esenciais nos centros dependentes da Xunta de
  Galicia e outros, durante a folga  convocada polas centrais sindicais,
  Confederación Intersindical Galega (CIG), Unión Xeral de Traballadores (UGT) e
  Comisións Obreiras (CC.OO.), no sector da limpeza de edificios e locais da
  provincia de Lugo, que se desenvolverá con carácter indefinido a partir do día
  15 de outubro de 2023.
range: Orde
url: >-
  https://www.xunta.gal/dog/Publicados/2023/20231013/AnuncioG0690-101023-0002_gl.html
---
<p>O artigo 28.2 da Constitución española recoñece, como dereito fundamental da persoa, o dereito á folga. O exercicio deste dereito queda condicionado ao mantemento dos servizos esenciais definidos no artigo 2 do Decreto 155/1988, do 9 de xuño.</p>
    <p>Os representantes das centrais sindicais, Confederación Intersindical Galega (CIG), a Unión Xeral de Traballadores (UGT) e Comisións Obreiras (CC.OO.) comunicaron á Consellería de Promoción do Emprego e Igualdade a convocatoria da folga que terá lugar o día 16 de outubro de 2023 desde as 00.00 horas e con carácter indefinido. Para as empresas que teñan quendas, a folga desenvolverase desde as 22.00 horas ou 23.00 horas do día anterior. A folga afectará todas as empresas do sector da limpeza que prestan servizos na provincia de Lugo e todos os centros de traballo en que son adxudicatarias dos servizos de limpeza e, en consecuencia, a todos os/as traballadores/as que prestan servizos para estas, salvo que non apliquen o Convenio colectivo para o sector da limpeza de edificios e locais da provincia de Lugo.</p>
    <p>A este respecto, o artigo 10 do Real decreto lei 17/1977, do 4 de marzo, sobre relacións de traballo, establece que, cando a folga se declare en empresas encargadas da prestación de calquera xénero de servizos públicos ou de recoñecida e inaprazable necesidade e concorran circunstancias de especial gravidade, a autoridade gobernativa poderá adoptar as medidas necesarias para asegurar o funcionamento dos servizos.</p>
    <p>Deste xeito, a necesaria conciliación entre o exercicio do dereito constitucional de folga e o mantemento dos servizos esenciais obriga a esta Administración autonómica galega, de acordo coa normativa vixente, a fixar uns servizos mínimos indispensables para o funcionamento dos servizos esenciais que se concretan e xustifican nesta orde.</p>
    <p>A xurisprudencia do Tribunal Constitucional, entre outras STC 183/2006, do 19 de xuño, vén considerando como servizos esenciais aqueles que satisfán dereitos e intereses dos cidadáns vinculados aos dereitos fundamentais, liberdades públicas e bens constitucionalmente protexidos, como son os dereitos á protección da saúde e o dereito á seguridade e hixiene no traballo, de acordo cos seguintes criterios:</p>
    <p>a) Proporcionalidade entre os sacrificios que se impoñan aos folguistas e os que padezan os usuarios dos servizos.</p>
    <p>b) Equilibrio entre os dereitos e intereses dos traballadores en folga e dos cidadáns afectados.</p>
    <p>c) Suficiencia na realización do traballo necesario que permita a cobertura mínima do servizo, aínda sen alcanzar os niveis normais de prestación.</p>
    <p>Neste contexto, estímase necesario o establecemento duns servizos mínimos de limpeza que garantan unhas adecuadas condicións de limpeza para o desenvolvemento dos servizos públicos.</p>
    <p>De xeito máis concreto, respecto da Oficina de Turismo de Lugo, propóñense os servizos mínimos indispensables para garantir a salubridade e as condicións de hixiene mínimas, coa limpeza de baños e retirada de lixo, xa que é un lugar de gran afluencia de público.</p>
    <p>En canto aos edificios xudiciais, a fixación desta porcentaxe de servizos mínimos nos xulgados da provincia de Lugo vén xustificada pola necesidade de garantir unhas mínimas condicións de hixiene que permitan asegurar diariamente a retirada de lixo, limpeza de baños e outras necesidades urxentes e inaprazables, con especial atención ás zonas de uso común.</p>
    <p>Respecto dos centros educativos, garantir o dereito á saúde do alumnado e tamén dos traballadores non afectados pola folga implica fixar uns servizos mínimos que, sen alcanzar os niveis normais de actividade, resultan necesario nun contexto de edificios, os centros educativos, aos cales acoden numerosas persoas todos os días, entre o que se atopa alumnado menor de idade que permanece neses centros durante un tempo prolongado, o que xera un uso intenso das instalacións hixiénico-sanitarias como baños e aseos, tamén residuos orgánicos, cuxa retirada é ineludible para evitar pragas, focos de infección e propagación de xermes. Esta proposta busca atender aquelas necesidades inminentes e concilialas co dereito de folga, sen prexuízo dunha eventual modificación posterior, se as circunstancias o demandasen.</p>
    <p>Polo que se refire aos centros dependentes da Consellería de Política Social e Xuventude, a folga afecta empresas adxudicatarias dos servizos de limpeza en diversos centros e unidades da consellería na provincia de Lugo.</p>
    <p>O servizo público de asistencia social non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación con este. A paralización dos servizos de limpeza pode provocar nos centros e unidades afectadas graves problemas de salubridade con consecuencias imprevisibles se non se mantén o mínimo de actividade que garanta a prestación dos servizos públicos nos ditos centros e unidades, polo que se establecen os servizos esenciais para a comunidade ao abeiro do Decreto 155/1988, do 9 de xuño.</p>
    <p>Todo o persoal cuxa presenza se cuantifica como esencial para o mantemento dos servizos mínimos é absolutamente necesario e indispensable xa que a limpeza constitúe unha das exixencias máis relevantes neses centros e unidades.</p>
    <p>En relación cos centros dependentes da Consellería de Promoción do Emprego e Igualdade, centros de formación e oficinas de emprego, propóñense servizos mínimos por tratarse de centros onde deben preservarse as condicións hixiénico-sanitarias axeitadas, tendo en conta que son espazos con grande afluencia diaria de persoas.</p>
    <p>A Consellería de Sanidade establece servizos mínimos para o Servizo de Laboratorio de Saúde Pública de Galicia dado o carácter indefinido da folga, tendo en conta o número de traballadores afectados (150) e a presenza de gran cantidade de residuos, que ante unha folga de posible longa duración podería resultar problemática.</p>
    <p>Polo que respecta aos centros dependentes da Consellería do Medio Rural, o Laboratorio de Sanidade e Produción Animal de Galicia é un centro aberto ao público no cal traballan 70 persoas, polo que é preciso manter un nivel axeitado de limpeza por hixiene e salubridade das persoas.</p>
    <p>Ao tratarse dun laboratorio en que se realizan ensaios microbiolóxicos e se manexan produtos químicos, as condicións hixiénicas do ambiente preservan a integridade das mostras durante as manipulacións, protexen os medios de cultivo e os reactivos de posibles contaminacións e reducen os riscos sanitarios do persoal. Por todo o exposto, están establecidos métodos específicos de limpeza e desinfección de instalacións, equipamentos e superficies, así como procedementos para o tratamento de verteduras accidentais.</p>
    <p>Por último, a Consellería do Mar establece servizos mínimos para o centro de traballo situado no edificio de Celeiro-Viveiro, para manter as condición mínimas de hixiene e salubridade, con limpeza de baños e retirada de lixo.</p>
    <p>En consecuencia, de acordo coa normativa citada e cos argumentos expostos, en virtude das facultades que me confire o Decreto 117/2022, do 23 de xuño, polo que se establece a estrutura orgánica da Vicepresidencia Segunda e Consellería de Presidencia, Xustiza e Deportes; o Decreto 59/2023, do 14 de xuño, polo que se establece a estrutura orgánica da Xunta de Galicia e oído o Comité de Folga,</p>
    <h2>DISPOÑO:</h2>
    <p>Artigo 1</p>
    <p>1. A convocatoria de folga efectuada pola Confederación Intersindical Galega (CIG), a Unión Xeral de Traballadores (UGT) e Comisións Obreiras (CC.OO.) desenvolverase con carácter indefinido a partir das 00.00 horas do día 16 de outubro de 2023 e, para as empresas que teñan quendas, desde as 22.00 horas ou 23.00 horas do día anterior.</p>
    <p>A folga afectará todas as empresas do sector da limpeza que prestan servizos na provincia de Lugo e todos os centros de traballo en que son adxudicatarias dos servizos de limpeza e, en consecuencia, todos os/as traballadores/as que prestan servizos para estas, salvo que non apliquen o convenio colectivo de limpeza da provincia de Lugo. O seu desenvolvemento deberá entenderse condicionado ao mantemento dos servizos mínimos, segundo os criterios que se establecen na presente orde.</p>
    <p>2. Terán a consideración de servizos mínimos os que se relacionan no anexo á presente orde.</p>
    <p>Artigo 2</p>
    <p>O persoal necesario para a cobertura dos servizos mínimos deberá ser publicado nos taboleiros de anuncios con antelación suficiente. A designación nominal dos efectivos que deben cubrir os servizos mínimos será realizada polos empregadores e notificada ao persoal designado.</p>
    <p>Disposición derradeira</p>
    <p>Esta orde producirá efectos o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 11 de outubro de 2023</p>
    <footer><p>Diego Calvo Pouso<br>Vicepresidente primeiro e conselleiro de Presidencia, Xustiza e Deportes</p></footer>
    <h2>ANEXO</h2>
    <h2>Proposta servizos mínimos</h2>
    <p>– Servizos mínimos da Presidencia da Xunta de Galicia.</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Oficina Turismo Lugo (r/do Miño 12, baixo, Lugo)</td>
       <td>2 horas diarias</td>
       <td>50 %</td>
       <td>Limpador/a</td>
       <td>Xornada partida</td>
      </tr>
     </tbody>
    </table>
    <p>– Servizos mínimos da Vicepresidencia Primeira e Consellería de Presidencia, Xustiza e Deportes.</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Audiencia Provincial Lugo</td>
       <td>1</td>
       <td>50 %</td>
       <td>Limpador/a</td>
       <td>Quenda de tarde</td>
      </tr>
      <tr>
       <td>Xulgado de Becerreá</td>
       <td>1</td>
       <td>100 %</td>
       <td>Limpador/a</td>
       <td>Quenda de tarde</td>
      </tr>
      <tr>
       <td>Xulgado de Chantada</td>
       <td>1</td>
       <td>100 %</td>
       <td>Limpador/a</td>
       <td>Quenda de tarde</td>
      </tr>
      <tr>
       <td>Xulgados de Lugo</td>
       <td>2</td>
       <td>40 %</td>
       <td>Limpador/a</td>
       <td>1 quenda de mañá/1 quenda de tarde</td>
      </tr>
      <tr>
       <td>Xulgados de Mondoñedo</td>
       <td>1</td>
       <td>100 %</td>
       <td>Limpador/a</td>
       <td>Quenda de tarde</td>
      </tr>
      <tr>
       <td>Xulgados de Monforte de Lemos</td>
       <td>1</td>
       <td>100 %</td>
       <td>Limpador/a</td>
       <td>Quenda de tarde</td>
      </tr>
      <tr>
       <td>Xulgado de Sarria</td>
       <td>1</td>
       <td>100 %</td>
       <td>Limpador/a</td>
       <td>Quenda de tarde</td>
      </tr>
      <tr>
       <td>Xulgados de Vilalba</td>
       <td>1</td>
       <td>100 %</td>
       <td>Limpador/a</td>
       <td>Quenda de tarde</td>
      </tr>
      <tr>
       <td>Xulgados de Viveiro</td>
       <td>1</td>
       <td>100 %</td>
       <td>Limpador/a</td>
       <td>Quenda de tarde</td>
      </tr>
      <tr>
       <td>Xulgado de Paz de Ribadeo</td>
       <td>1</td>
       <td>100 %</td>
       <td>Limpador/a</td>
       <td>Quenda de tarde</td>
      </tr>
     </tbody>
    </table>
    <p>– Servizos mínimos da Vicepresidencia Segunda e Consellería de Medio Ambiente, Territorio e Vivenda.</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Edificio Instituto Galego da Vivenda e Solo. Avda. Ramón Ferreiro, Lugo</td>
       <td>2</td>
       <td>1 traballador/a</td>
       <td>Limpador/a</td>
       <td>Tarde (5 horas diarias)</td>
      </tr>
     </tbody>
    </table>
    <p>– Servizos mínimos da Consellería de Cultura, Educación, Formación Profesional e Universidades.</p>
    <table>
     <tbody>
      <tr>
       <td>Centro</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Centros educativos de titularidade pública ou privada</td>
       <td>30 % (mínimo 1 traballador/a)</td>
       <td>Limpador/a</td>
       <td>Limpeza dos baños, aseos e comedores e retirada de residuos orgánicos en días alternos</td>
      </tr>
     </tbody>
    </table>
    <p>– Servizos mínimos da Consellería de Política Social e Xuventude.</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td rowspan="2">Residencia de maiores As Gándaras</td>
       <td rowspan="2">11</td>
       <td>5</td>
       <td>Limpador/a</td>
       <td>Mañá</td>
      </tr>
      <tr>
       <td>3</td>
       <td>Limpador/a</td>
       <td>Tarde</td>
      </tr>
      <tr>
       <td rowspan="2">CAPD Sarria</td>
       <td rowspan="2">6</td>
       <td>3</td>
       <td>Limpador/a</td>
       <td>Mañá</td>
      </tr>
      <tr>
       <td>2</td>
       <td>Limpador/a</td>
       <td>Tarde</td>
      </tr>
      <tr>
       <td rowspan="2">Residencia de maiores de Monforte de Lemos</td>
       <td rowspan="2">4</td>
       <td>2</td>
       <td>Limpador/a</td>
       <td>Mañá</td>
      </tr>
      <tr>
       <td>1</td>
       <td>Limpador/a</td>
       <td>Tarde</td>
      </tr>
      <tr>
       <td rowspan="2">Centro sociocomunitario A Milagrosa de Lugo</td>
       <td rowspan="2">2</td>
       <td>1</td>
       <td>Limpador/a</td>
       <td>Mañá</td>
      </tr>
      <tr>
       <td>1</td>
       <td>Limpador/a</td>
       <td>Tarde</td>
      </tr>
      <tr>
       <td>Centro sociocomunitario Ribadeo</td>
       <td>2</td>
       <td>2</td>
       <td>Limpador/a</td>
       <td>Mañá</td>
      </tr>
      <tr>
       <td>Centro sociocomunitario Vilalba</td>
       <td>1</td>
       <td>1</td>
       <td>Limpador/a</td>
       <td>Mañá/tarde</td>
      </tr>
      <tr>
       <td>Centro sociocomunitario Mondoñedo</td>
       <td>1</td>
       <td>1</td>
       <td>Limpador/a</td>
       <td>Mañá</td>
      </tr>
      <tr>
       <td>Residencia de maiores de Burela</td>
       <td>1</td>
       <td>1</td>
       <td>Limpador/a</td>
       <td>Mañá</td>
      </tr>
      <tr>
       <td rowspan="2">Sección cualificación e valoración de discapacidades Lugo</td>
       <td rowspan="2">3</td>
       <td>1</td>
       <td>Limpador/a</td>
       <td>Mañá</td>
      </tr>
      <tr>
       <td>1</td>
       <td>Limpador/a</td>
       <td>Tarde</td>
      </tr>
      <tr>
       <td>Centro Santo Anxo de Rábade</td>
       <td>1</td>
       <td>1</td>
       <td>Limpador/a</td>
       <td>Mañá</td>
      </tr>
      <tr>
       <td>Espacio xove de Chantada</td>
       <td>1</td>
       <td>1</td>
       <td>Limpador/a</td>
       <td>Mañá</td>
      </tr>
      <tr>
       <td>Casa do mar de Burela</td>
       <td>2</td>
       <td>1</td>
       <td>Limpador/a</td>
       <td>Mañá</td>
      </tr>
      <tr>
       <td>Casa do mar de Celeiro</td>
       <td>2</td>
       <td>1</td>
       <td>Limpador/a</td>
       <td>Mañá</td>
      </tr>
      <tr>
       <td>Escolas infantís da rede pública xestionada polo Consorcio Galego de Servizos de Igualdade e Benestar</td>
       <td>1</td>
       <td>1</td>
       <td>Limpador/a</td>
       <td>Tarde</td>
      </tr>
     </tbody>
    </table>
    <p>– Servizos mínimos da Consellería de Sanidade.</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Xefatura Territorial da Consllería de Sanidade en Lugo. Servizo do Laboratorio de Saúde pública de Galicia (rúa María Balteira, núm. 1, 27001 Lugo)</td>
       <td>4</td>
       <td>1 traballador/a (25&amp;nbsp;%)</td>
       <td>Limpador/a</td>
       <td>Tarde</td>
      </tr>
     </tbody>
    </table>
    <p>– Servizos mínimos da Consellería de Promoción do Emprego e Igualdade.</p>
    <table>
     <thead>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
     </thead>
     <tbody>
      <tr>
       <td>Centro Integrado de Formación Profesional de Lugo</td>
       <td>3</td>
       <td>1</td>
       <td>Limpador/a</td>
       <td>Tarde</td>
      </tr>
      <tr>
       <td>Centro Formación Profesional Ocupacional de Viveiro</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
      <tr>
       <td>Unidade de Acción Formativa de Monforte</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
      <tr>
       <td>Oficina de Emprego de Becerrá</td>
       <td>1</td>
       <td>1 (luns e xoves)</td>
       <td>Limpador/a
        Limpador/a</td>
       <td>Tarde
        Tarde</td>
      </tr>
      <tr>
       <td>Oficina de Emprego de Burela</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
      <tr>
       <td>Oficina de Emprego de Lugo Norte</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
      <tr>
       <td>Oficina de Emprego de Lugo Sur</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
      <tr>
       <td>Oficina de Emprego de Mondoñedo</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
      <tr>
       <td>Oficina de Emprego de Monforte</td>
       <td>1</td>
       <td>1 (luns e xoves)</td>
       <td>Limpador/a
        Limpador/a</td>
       <td>Tarde
        Tarde</td>
      </tr>
      <tr>
       <td>Oficina de Emprego de Ribadeo</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
      <tr>
       <td>Oficina de Emprego de Sarria</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
      <tr>
       <td>Oficina de Emprego de Vilalba</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
      <tr>
       <td>Oficina de Emprego de Vivieiro</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
     </tbody>
    </table>
    <p>– Servizos mínimos da Consellería do Medio Rural.</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Laboratorio de Sanidade e Produción Animal de Galicia (DXGAIA)</td>
       <td>4</td>
       <td>1</td>
       <td>Limpador/a</td>
       <td>Tarde</td>
      </tr>
     </tbody>
    </table>
    <p>– Servizos mínimos da Consellería do Mar.</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Edificio Celeiro-Viveiro</td>
       <td>1</td>
       <td>1 traballador/a</td>
       <td>Limpador/a (luns e xoves)</td>
       <td>Tarde</td>
      </tr>
     </tbody>
    </table>

