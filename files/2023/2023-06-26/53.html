---
date: '2023-06-26'
id: L238-210623-0001
page: 39837
number: 120
agency: Concello de Pontevedra
section: VI. Anuncios. b) Administración local.
title: >-
  ANUNCIO referente á convocatoria para cubrir dúas prazas vacantes de
  administrativo/a de administración xeral incluídas na oferta de emprego
  público ordinaria para o ano 2022.
range: Anuncio
url: >-
  https://www.xunta.gal/dog/Publicados/2023/20230626/AnuncioL238-210623-0001_gl.html
---
<p>No <em>Boletín Oficial</em> da provincia de Pontevedra (BOP) núm. 110, do xoves 8 de xuño de 2023, publicáronse as bases xerais e específicas que rexen a convocatoria para o acceso a dúas prazas vacantes de administrativo/a de administración xeral no Concello de Pontevedra, incluídas na oferta de emprego público ordinaria do ano 2022. </p>
    <p>A concelleira delegada do Servizo de Persoal e Cultura convocou, mediante a Resolución do 29 de maio de 2023, o proceso selectivo para a cobertura de dúas prazas vacantes de administrativo/a de administración xeral no Concello de Pontevedra, incluídas na oferta de emprego público ordinaria do ano 2022 que a continuación se sinala:</p>
    <p>– Grupo segundo o artigo 76 do texto refundido da Lei do Estatuto básico do empregado público, aprobado polo Real decreto lexislativo 5/2015: C, subgrupo C1, clasificación: escala de administración xeral, subescala administrativa. Número de vacantes: 2. Denominación: administrativo/a. As dúas prazas cubriranse pola quenda libre e reservarase unha delas para persoas que acrediten calquera tipo de discapacidade (discapacidade xeral).</p>
    <p>O prazo de presentación de instancias será de vinte días naturais contados a partir do día seguinte ao da publicación do presente anuncio no <em>Boletín Oficial del Estado</em>, e os sucesivos anuncios publicaranse no <em>Boletín Oficial</em> da provincia de Pontevedra e no taboleiro de edictos da corporación nos termos establecidos nas bases.</p>
    <p>Pontevedra, 9 de xuño de 2023</p>
    <footer><p>O alcalde en funcións<br>P.D. (Acordo do 15.6.2019)<br>María del Carmen Fouces Díaz<br>Concelleira delegada do Servizo de Persoal e Cultura en funcións</p></footer>

