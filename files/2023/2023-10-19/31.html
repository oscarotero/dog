---
date: '2023-10-19'
id: G0427-270923-0005
page: 57904
number: 199
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 27 de setembro de 2023 pola que se autoriza a transmisión mortis
  causa e sucesivamente mortis causa mediante pacto de mellora da concesión
  administrativa e da batea  Alsa I.
range: Resolución
url: >-
  https://www.xunta.gal/dog/Publicados/2023/20231019/AnuncioG0427-270923-0005_gl.html
---
<p>Visto o expediente instruído para os efectos de transmisión da batea <em>Alsa I</em> e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante o escrito do 21 de xuño de 2023, José Carlos Saborido Iglesias solicitou autorización para a transmisión <em>mortis causa</em> e sucesivamente <em>mortis causa</em> mediante pacto de mellora da concesión administrativa e da batea <em>Alsa I</em>.</p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia.</p>
    <p>Segunda. A Lei 2/2006, do 14 xuño, de dereito civil de Galicia (DOG núm. 124, do 29 de xuño), nos seus artigos 209 e seguintes, regula os pactos sucesorios como negocios <em>mortis causa</em>, e coa forma de pactos de apartación ou pactos de mellora.</p>
    <p>Terceira. Os expediente seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños en augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa</em> e sucesivamente <em>mortis causa</em> mediante pacto de mellora, a favor de José Carlos Saborido Iglesias (***5509**), da concesión administrativa e do establecemento que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: <em>Alsa I</em>.</p>
    <p>Situación: </p>
    <p>Cuadrícula nº: 26.</p>
    <p>Polígono: B.</p>
    <p>Distrito: Ribeira (A Coruña).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 4.6.1974.</p>
    <p>Remate da vixencia: 15.12.2029.</p>
    <p>Actuais titulares: Manuela Iglesias Sanmartín (***7854**), (50 % ganancial) y Álvaro Saborido Lorenzo (***8450**), (50 % ganancial).</p>
    <p>Novo titular: José Carlos Saborido Iglesias (***5509**), (100 % privativa).</p>
    <p>O novo titular da concesión subrógase nos dereitos e obrigas dos anteriores.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 27 de setembro de 2023</p>
    <footer><p>O conselleiro do Mar<br>P.D. (Orde do 21.2.2022)<br>María José Cancelo Baquero<br>Xefa territorial da Coruña</p></footer>

