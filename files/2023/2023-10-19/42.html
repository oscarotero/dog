---
date: '2023-10-19'
id: L158-280923-0001
page: 57916
number: 199
agency: Concello de Oleiros
section: VI. Anuncios. b) Administración local.
title: >-
  ANUNCIO de aprobación definitiva do convenio urbanístico entre este concello e
  os promotores para a elaboración e execución do proxecto de urbanización da
  UA-31 Finca Urioste (Xoez-Serantes).
range: Anuncio
url: >-
  https://www.xunta.gal/dog/Publicados/2023/20231019/AnuncioL158-280923-0001_gl.html
---
<p>Mediante o Decreto número 2023004316, do 25 de agosto de 2023, acordouse:</p>
    <p>Primeiro. En relación co NRE 2023008698, do 14 de maio, que contén alegacións presentadas por Enrique S. Roel Estrada, estímase a alegación en canto a incluílo como interesado no procedemento, e dáse traslado do conflito en relación coa propiedade de 45,00 m² no linde das parcelas 3440796NJ5033N0001GU (propiedade do interesado) e 3440775NJ5033N0001KU (propiedade de Promociones Coruñesas Siglo XXI, S.L.) para que se inicien as operacións conducentes á resolución do conflito polas vías oportunas.</p>
    <p>Tómase coñecemento do ofrecemento de cesión de terreos destinados a vía por parte de Enrique S. Roel para o caso de que fose útil no proceso de desenvolvemento do ámbito.</p>
    <p>Segundo. Aprobar e ratificar o texto definitivo do convenio urbanístico para a elaboración e execución do proxecto de urbanización na UA-31 Finca Urioste (Xoez-Serantes), contido no anexo deste decreto.</p>
    <p>Terceiro. Convocar a Víctor Manuel García Rodríguez, con DNI número **7777***, en nome e representación da sociedade mercantil Promociones Coruñesas Siglo XXI, S.L., domiciliada na rúa Cubelos, número 21 D, baixo, 15172 Perillo, Oleiros (A Coruña), con CIF B-15765993, constituída por tempo indefinido en escritura pública nº 5147 do 28 de novembro de 2000 outorgada polo notario Ramón González Gómez, e inscrita no Rexistro Mercantil desta provincia, tomo 2.415, folio 78, folla C-25.874, inscrición 1ª para a aceptación e sinatura electrónica do texto definitivo de conformidade co artigo 168.3 da LSG, e 401.4 RSG.</p>
    <p>Cuarto. Publicar no <em>Diario Oficial de Galicia </em>o presente acordo, co texto definitivo do mencionado convenio urbanístico, unha vez formalizado, debendo en todo caso asinarse este dentro dos quince días seguintes á notificación da aprobación do texto definitivo pola/s persoa/persoas interesadas.</p>
    <p>Quinto. Notificar a resolución á entidade promotora e ás persoas titulares catastrais das parcelas afectadas.</p>
    <p>O texto íntegro do convenio pode consultarse na seguinte ligazón: https://www.oleiros.org/documents/39407/55937/Certificado_convenio_UA-313771072643554362592.pdf/9497c8bb-fa8b-9686-1017-36a9e5ea950e?t=1694079852408 </p>
    <p>Oleiros, 7 de setembro de 2023</p>
    <footer><p>Ángel García Seoane<br>Alcalde presidente</p></footer>

