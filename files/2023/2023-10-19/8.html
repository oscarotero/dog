---
date: '2023-10-19'
id: G0533-091023-0004
page: 57847
number: 199
agency: Consellería de Infraestruturas e Mobilidade
section: IV. Oposicións e concursos.
title: >-
  ORDE do 9 de outubro de 2023 pola que se anuncia a convocatoria pública para a
  provisión, polo sistema de libre designación, dun posto de traballo nesta
  consellería.
range: Orde
url: >-
  https://www.xunta.gal/dog/Publicados/2023/20231019/AnuncioG0533-091023-0004_gl.html
---
<p>De conformidade co disposto no artigo 92 da Lei 2/2015, do 29 de abril, do emprego público de Galicia, e no artigo 26 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e no uso das atribucións conferidas polo artigo 17.2.c) da citada lei, esta consellería </p>
    <h2>DISPÓN:</h2>
    <p>Primeiro</p>
    <p>Anunciar a convocatoria para cubrir, polo sistema de libre designación, o posto de traballo que se indica no anexo I desta orde.</p>
    <p>Segundo</p>
    <p>Poderán concorrer a ela o persoal funcionario que reúnan as condicións que para o posto de traballo se sinalan no anexo I desta orde.</p>
    <p>Terceiro</p>
    <p>As solicitudes para participar na presente convocatoria dirixiranse á Consellería de Infraestruturas e Mobilidade e presentaranse obrigatoriamente por medios electrónicos, no prazo de quince (15) días, contados a partir do día seguinte ao da publicación desta orde no <em>Diario Oficial de Galicia</em>, segundo o modelo que se inclúe como anexo II. Para achegar a dita solicitude, na sede electrónica da Xunta de Galicia, https://sede.xunta.gal, está dispoñible o formulario normalizado correspondente ao procedemento PR004A, e poderase empregar para a presentación electrónica calquera dos mecanismos de identificación e sinatura admitidos pola sede electrónica, incluído o sistema de usuario e clave Chave 365 (https://sede.xunta.gal/chave365).</p>
    <p>De conformidade co artigo 68.4 da Lei 39/2015, do 1 de outubro, do procedemento administartivo común das administracións públicas, se algunha das persoas interesadas presenta a súa solicitude presencialmente, será requirida para que a emende a través da súa presentación electrónica. Para estes efectos, considerarase como data de presentación da solicitude aquela en que sexa realizada a emenda.</p>
    <p>Cuarto</p>
    <p>As persoas aspirantes deberán presentar coa petición un <em>curriculum vitae</em> e xustificar mediante certificación ou copia compulsada os méritos que aleguen.</p>
    <p>Os méritos alegados e non probados da maneira que se sinala no punto anterior non serán tidos en conta.</p>
    <p>Quinto</p>
    <p>No caso de que resulte seleccionado para ocupar o posto de traballo que se relaciona no anexo I desta orde persoal funcionario con destino noutra Administración pública, requirirase o informe favorable do órgano competente da súa administración de orixe, que se considerará favorable de non emitirse no prazo de quince (15) días, tal como dispón o artigo 67 do Real decreto 364/1995, do 10 de marzo. Unha vez autorizado o seu traslado a esta Administración, procederase a adxudicarlle o posto para o que foi seleccionado.</p>
    <p>Se no prazo de dous meses a partir da publicación da resolución no DOG, o/a funcionario/a seleccionado/a non puidese incorporase ao posto de traballo por non atoparse resolto o seu traslado á Comunidade Autónoma de Galicia, considerarase deserto o posto e poderase proceder de novo á súa provisión.</p>
    <p>Sexto</p>
    <p>Esta convocatoria será resolta pola Consellería de Infraestruturas e Mobilidade. A resolución farase pública no <em>Diario Oficial de Galicia</em> e poderá, de considerarse oportuno, declararse deserta.</p>
    <p>Sétimo</p>
    <p>O prazo para tomar posesión do novo destino obtido será de tres (3) días hábiles, se non implica cambio de residencia, ou de sete (7) días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, conforme o establecido no artigo 8 do Decreto 151/2022, do 4 de agosto.</p>
    <p>O prazo posesorio contarase a partir do día seguinte ao do cesamento, que deberá producirse dentro dos tres días hábiles seguintes ao da publicación da resolución no <em>Diario Oficial de Galicia</em>, ou desde a data en que se comunique a resolución do traslado á Comunidade Autónoma, para o caso de funcionarios doutras administracións públicas. Se a resolución comporta o reingreso ao servizo activo, o prazo posesorio deberá computarse a partir do día seguinte ao da publicación da resolución no <em>Diario Oficial de Galicia</em>.</p>
    <p>Oitavo</p>
    <p>Contra esta orde, que pon fin á vía administrativa, as persoas interesadas poderán interpoñer recurso potestativo de reposición ante a conselleira de Infraestruturas e Mobilidade, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente, no prazo de dous meses, contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de outubro de 2023</p>
    <footer><p>Ethel Mª Vázquez Mourelle<br>Conselleira de Infraestruturas e Mobilidade</p></footer>
    <h2>ANEXO I</h2>
    <table>
     <tbody>
      <tr>
       <td>Denominación do posto de traballo:</td>
       <td>secretario/a do/da secretario/a xeral.</td>
      </tr>
      <tr>
       <td>Código do posto de traballo:</td>
       <td>IV.C02.00.000.15770.002.</td>
      </tr>
      <tr>
       <td>Centro directivo:</td>
       <td>Secretaría Xeral Técnica.</td>
      </tr>
      <tr>
       <td>Localidade:</td>
       <td>Santiago de Compostela.</td>
      </tr>
      <tr>
       <td>Corpo/escala:</td>
       <td>2059 - corpo auxiliar da Administración xeral da Comunidade Autónoma de Galicia.
        2053 - corpo administrativo da Administración xeral da Comunidade Autónoma de Galicia.</td>
      </tr>
      <tr>
       <td>Grupo:</td>
       <td>C1/C2.</td>
      </tr>
      <tr>
       <td>Nivel:</td>
       <td>18.</td>
      </tr>
      <tr>
       <td>Complemento específico:</td>
       <td>7.489,72 euros.</td>
      </tr>
      <tr>
       <td>Tipo de adscrición:</td>
       <td>Adscrición indistinta a funcionarios da Xunta de Galicia, Estado e CCAA.</td>
      </tr>
      <tr>
       <td>Titulación:</td>
       <td></td>
      </tr>
      <tr>
       <td>Formación específica:</td>
       <td>640 - para persoal doutra Administración, curso de perfeccionamento de galego (R.I.).</td>
      </tr>
     </tbody>
    </table>

