---
date: '1996-05-08'
id: 63B6
page: 4
number: 90
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 8 de abril de 1996, da Dirección Xeral de Recursos Económicos,
  pola que se anuncia concurso polo procedemento aberto dunha subministración
  sucesiva para a adquisición de fluoruro sódico ó 0,2% para colutorios
  oculares.
range: Resolución
url: 'https://www.xunta.gal/dog/Publicados/1996/19960508/Anuncio63B6_gl.html'
---
<p>Obxecto e orzamento: adquisición de fluoruro sódico ó 0,2% para colutorios oculares, polo importe máximo de 29.400.000 ptas., IVE incluído.</p>
<p>Solvencia económica e financeira: deberá acreditarse conforme o previsto no apartado 9 da folla de especificacións do prego de cláusulas administrativas particulares.</p>
<p>Solvencia técnica: deberá acreditarse conforme o previsto no apartado 10 da folla de especificacións do prego de cláusulas administrativas particulares.</p>
<p>Prazo de execución: ver apartado 3 da folla de especificacións do prego de cláusulas administrativas particulares.</p>
<p>Documentos de interese para os licitadores: o prego de cláusulas administrativas particulares e demais documentación complementaria pódese solicitar na Dirección Xeral de Saúde Pública, Avda. do Camiño Francés, 10 baixo, Santiago de Compostela, en días laborais desde as 9 ata as 14 horas.</p>
<p>Fianzas: o 2% do orzamento de licitación, que se constituirá segundo o disposto no artigo 36 da Lei de contratos das administracións públicas.</p>
<p>Clasificación: non se esixe.</p>
<p>Admisión de variantes: non se admiten.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral da consellería/Sergas, antes das 14 horas do vixésimo sexto día natural, contado a partir do seguinte ó da publicación desta resolución no DOG, ou por correo na forma indicada no punto 9 do prego de cláusulas administrativas.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da consellería (en San Lázaro), a partir das 10 horas do décimo primeiro día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso serán por conta do adxudicatario do contrato.</p>
<p>Santiago de Compostela, 8 de abril de 1996.</p>
<p>Antonio Carbajo Romero</p>
<p>Director xeral de Recursos Económicos</p>
<p>2746</p>

