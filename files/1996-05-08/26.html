---
date: '1996-05-08'
id: 634E
page: 4
number: 90
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 abril de 1996, da Xefatura Provincial de Estradas da Coruña,
  pola que se sinala a data para o levantamento das actas previas á ocupación e
  se somete a información pública a relación de propietarios afectados polas
  obras de acondicionamento da estrada AC-430, treito: Ponteceso-As Agrelas.
  (Clave: N/AC/91.15.1).
range: Resolución
url: 'https://www.xunta.gal/dog/Publicados/1996/19960508/Anuncio634E_gl.html'
---
<p>O artigo 28 do vixente Estatuto de autonomía de Galicia establece no seu apartado 2º a competencia da Comunidade Autónoma galega no desenvolvemento lexislativo en materia de expropiación forzosa.</p>
<p>As obras sinaladas no encabezamento da presente resolución encóntranse incluídas no programa de obras que se van realizar con cargo ó programa orzamentario 413B, denominado construcción, conservación e explotación de estradas.</p>
<p>Por resolución da Dirección Xeral de Obras Públicas da Consellería de Política Territorial, Obras Públicas e Vivenda da Xunta de Galicia, con data</p>
<p>do 5 de marzo de 1996 aprobouse o proxecto das obras de acondicionamento da estrada AC-430, treito: Ponteceso-As Agrelas. Clave: N/AC/91.15.1.</p>
<p>O Consello da Xunta de Galicia, polo Decreto 94/1996, do 29 de febreiro, acordou declara-la utilidade pública das mencionadas obras, e así mesmo, a urxente ocupación dos bens e dereitos afectados por estas a efectos da aplicación do procedemento que regula o artigo 52 da vixente Lei de expropiación forzosa do 16 de decembro de 1954.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do regulamento para a súa aplicación, esta xefatura, no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran nas relacións expostas no taboleiro de anuncios do Concello de Cabana para que comparezan no lugar, datas e horas que se detallan a continuación, co fin de proceder ó levantamento de actas previas para determina-los dereitos afectados, o valor destes e os prexuízos determinantes da rápida ocupación, sen prexuízo de trasladarse o lugar dos predios, de consideralo necesario.</p>
<p>-Concello de Cabana:</p>
<p>Lugar: o levantamento de actas terá lugar na Casa Consistorial de Cabana.</p>
<p>Día: 13 de maio de 1996 de 10 a 14 horas, desde os apelidos que empecen por «A» ata os do «F».</p>
<p>Día: 14 de maio de 1996 de 10 a 14 horas, desde os apelidos que empecen por «G» ata os do «L».</p>
<p>Día: 15 de maio de 1996 de 10 a 14 horas, desde os apelidos que empecen por «M» ata os do «Q».</p>
<p>Día: 16 de maio de 1996 de 10 a 14 horas, desde os apelidos que empecen por «R» ata os do «Z».</p>
<p>Ó devandito acto deberán acudi-los titulares afectados persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, podendo acompañarse, á súa custa, se o estimaren oportuno, dos seus peritos e notario.</p>
<p>Así mesmo, e en cumprimento do establecido no artigo 56 do regulamento da Lei de expropiación forzosa, ábrese a información pública durante un prazo de quince (15) días naturais, contados a partir do seguinte ó da publicación no Boletín Oficial del Estado e ata o momento do levantamento da acta previa á ocupación correspondente, co fin de que os interesados poidan formular por escrito ante esa Xefatura Provincial de Estradas da Xunta de Galicia, sita na Pza. Luis Seoane, s/n, 8ª planta, 15071 A Coruña, as alegacións que consideren pertinentes co obxecto de emendar posibles erros que se producisen ó relaciona-los bens afectados pola urxente ocupación.</p>
<p>A Coruña, 18 de abril de 1996.</p>
<p>Antonio Fernández Sarasquete</p>
<p>Xefe provincial de Estradas da Coruña</p>
<p>3423</p>

