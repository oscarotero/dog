---
date: '1996-05-08'
id: '6302'
page: 4
number: 90
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 22 de novembro de 1995, da Delegación Provincial de Lugo, pola
  que se dispón a inscrición no rexistro e publicación no Diario Oficial de
  Galicia do convenio colectivo de ámbito provincial para a empresa Personal de
  limpieza del Hospital Comarcal de Monforte de Lemos y la empresa Eulen, S.A.
range: Resolución
url: 'https://www.xunta.gal/dog/Publicados/1996/19960508/Anuncio6302_gl.html'
---
<p>Visto o texto do convenio colectivo para a empresa Personal de limpieza del Hospital Comarcal de Monforte de Lemos y la empresa Eulen, S.A. (código 2700720), da provincia de Lugo, asinado o día 31 de outubro de 1995, pola representación da mentada empresa e a dos seus traballadores, e de conformidade co disposto no artigo 90 apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do mentado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 22 de novembro de 1995.</p>
<p>Manuel Bande Díaz</p>
<p>Delegado provincial de Lugo</p>
<p>Convenio colectivo do persoal de limpeza do Hospital Comarcal de Monforte de Lemos e a empresa Eulen, S.A.</p>
<p>Artigo 1º.-Ámbito funcional.</p>
<p>As estipulacións deste convenio seranlle de aplicación ó persoal de limpeza adscrito á empresa concesionaria do servicio, no centro de traballo do Hospital Comarcal de Monforte de Lemos.</p>
<p>Artigo 2º.-Ámbito temporal.</p>
<p>O presente convenio terá unha duración de tres anos, desde o 1de xaneiro de 1996 ata o 31 de decembro de 1998. As partes que asinan comprométense a inicia-la negociación dun novo convenio dentro do último trimestre de vixencia do presente, coa antelación suficiente de cara á elaboración dos orzamentos económicos do seguinte exercicio.</p>
<p>Mentres non se negocie e acorde un novo convenio, seguirán vixentes tódalas cláusulas normativas.</p>
<p>Artigo 3º.-Xornada, descansos e quendas.</p>
<p>A xornada será continuada en quendas de mañá, tarde e noite, con trinta minutos de descanso en cada un deles, contados como xornada efectiva para tódolos efectos. A xornada establécese nun máximo de 40 horas semanais. O horario de traballo será establecido de común acordo entre a empresa e os/as representantes dos/as traballadores/as.</p>
<p>Ademais dos días legalmente establecidos, os/as traballadores/as desfrutarán:</p>
<p>a) En concepto de días de libre isposición, 5 días ó ano durante 1996, 7 días en 1997 e 9 días en 1998.</p>
<p>b) En concepto de sábados verdes, un día de cada catro semanas desde o 1-1-1996; os sábados alternos durante o ano 1997 e dous de cada tres sábados a partir de 1998.</p>
<p>O calendario necesario de descanso por estes conceptos deberá ser acordado entre a empresa e os representantes dos traballadores.</p>
<p>Artigo 4º.-Permisos e licencias.</p>
<p>Os/as traballadores/as terán dereito a permiso retribuído, coa pertinente xustificación, nos seguintes casos:</p>
<p>a) Quince días natuais por matrimonio.</p>
<p>b) Catro días por nacemento do fillo ou por enfermidade grave ou falecemento do cónxuxe, pais, fillos ou irmáns de calquera dos cónxuxes. Se existe desprazamento fóra da provincia, o permiso será de seis días.</p>
<p>c) Tres días por falecemento ou enfermidade grave de avós e netos do traballador/a ou do seu cónxuxe. Tres días, nas mesmas condicións, no caso de tíos, sobriños e primos, sempre que exista convivenciaa; en caso contrario, o permiso sería dun día.</p>
<p>d) Durante tres días por traslado de domicilio habitual.</p>
<p>e) Polo tempo establecido para desfrutar dos dereitos educativos xerais e de formación profesional, nos supostos e forma regulados pola lei.</p>
<p>f) Polo tempo indispensable para o cumprimento dun deber inexcusable, de carácter público e persoal. Cando conste nunha norma legal sindical ou convencional un período determinado, haberá que aterse ó que esta dispoña en canto á duración da ausencia e á súa compensación económica.</p>
<p>g) A muller traballadora terá dereito a un período de descanso laboral de dezaseis semanas ininterrompidas por maternidade, ampliables, por parto múltiple, a dezaoito semanas. Este período distribuirase a opción da interesada, sempre que seis semanas sexan inmediatamente posteriores ó parto; o pai poderá facer uso destas para o coidado do fillo en caso de falecemento da nai. Se o pai e a nai traballan, a nai pode optar porque o pai desfrute de ata catro das últimas semanas de suspensión, sempre que iso non supoña risco para a saúde da nai. En caso de</p>
<p>adopción e segundo que o fillo adoptado sexa menor de nove meses, ou menor de cinco anos e maior de nove meses, a suspensión terá unha duración de oito semanas ou seis semanas, respectivamente.</p>
<p>Igualmente o traballador/a terá dereito a un período de excedencia non superior a tres anos por cada fillo nacido, vivo ou adoptado, contado desde a data do parto. Os sucesivos partos darán dereito a un novo período de excedencia que, se é o caso, porá fin ó que se viñese desfrutando. O traballador/a que se encontre en situación de excedencia por maternidade terá dereito á reserva do seu posto de traballo durante o primeiro ano a partir do inicio de cada situación de excedencia; no resto do tempo ata o remate do período de excedencia poderá solicita-lo seu reingreso na empresa, que deberá destinalo á primeira vacante que se produza de igual ou similar categoría.</p>
<p>h) As traballadoras terán dereito, por lactación dun fillo menor de nove meses, a unha hora de ausencia do traballo, que poden fraccionar en dúas metades ou reduci-la xornada normal nunha media hora. Tamén poderá optarse porque sexa o pai o que desfrute da dita reducción de xornada, no caso de traballaren os dous.</p>
<p>i) O traballador/a que teña ó seu coidado directo algún menor de seis anos ou a un diminuído físico ou psíquico que non desempeñen outra actividade retribuída, terá dereito a unha reducción da xornada de traballo, coa diminución proporcional do salario entre, polo menos, un tercio e un máximo da metade da duración da xornada.</p>
<p>k) Logo de aviso (dispensando en casos urxentes) e xustificación, quedan incluídos neste apartado os permisos retribuídos que se conceden polo tempo necesario para a asistencia a consulta médica da Seguridade Social, tanto en atención primaria como de especializada.</p>
<p>l) Igualmente, un membro de cada unha das partes que integran a comisión paritaria estudiará a concesión, caso por caso, de permisos temporais non retribuídos de ata un mes de duración.</p>
<p>Artigo 5º.-Excedencias.</p>
<p>Todo/a traballador/a fixo/a cunha antigüidaade de, polo menos, un ano na empresa, terá dereito a que se lle recoñeza a posibilidade de situarse en excedencia voluntaria por un prazo non inferior a seis meses e non superior a cinco anos.</p>
<p>O traballador/a excedente terá dereito a reserva do seu posto de traballo durante un período máximo de dous anos. A reincorporación á empresa terá que ser solicitada cun aviso de tres meses.</p>
<p>Excepcionalmente, cando a solicitude de excedencia sexa por un tempo máximo de dous anos, o traballador/a terá dereito a reintegrarse na empresa durante o prazo dos seis primeiros meses da dita excedencia, e disporá o empresario do mesmo prazo de seis meses para a súa incorporación, e deberá o traballador/a efectua-lo aviso cun mes de ante</p>
<p>lación. Pasados os tres primeiros meses de excedencia sen que o traballador/a fixese uso do seu dereito, xa non poderá volver á empresa ata esgota-lo período total de excedencia voluntaria.</p>
<p>Artigo 6º.-Equiparación retributiva.</p>
<p>As retribucións do persoal de limpeza afectado por este convenio serán as mesmas que perciba o persoal do Sergas encadrado na categoría de pinche de cociña, e conseguirase a equiparación con data 1-1-1996. Aplicaranse de forma automática os aumentos e melloras que sexan concedidos para o dito persoal e desde a mesma data da súa concesión ou dos seus efectos. As retribucións seranlles devengadas ó persoal polos mesmos conceptos e nas mesmas contías que ó persoal do Sergas, desde o día 1 de xaneiro de 1996, agás o plus de distancia, que se manterá coa súa actual nomenclatura durante o ano 1996, tendo unha contía equivalente ó de productividade fixa, non cotizable á Seguridade Social, e pasará a ter definitivamente esta última denominación a partir do 1-1-1997, sendo a base de cotización á Seguridade Social do 100% das retribucións a partir da última data mencionada.</p>
<p>Artigo 7º.-Antigüidade.</p>
<p>Durante 1996, primeiro ano de vixencia do convenio colectivo, o persoal devengará trienios ó 4% do salario base. Desde o 1-1-1997, os novos trienios que devengue o persoal serán polo valor equivalente ó grupo E do persoal do Sergas. As cantidades resultantes do devengo dos trienios a partir da data sinalada serán agregadas ás que perciba polos ditos conceptos cada traballador/a nesta data, segundo o criterio de devengo de antigüidade que existía con anterioridade á sinatura do presente convenio.</p>
<p>Artigo 8º.-Nocturnidade.</p>
<p>O persoal que preste servicios en xornada nocturna percibirá un complemento salarial que se establece nas seguintes contías:</p>
<p>Con efectos do día 1 de xaneiro de 1996, un plus do 30% do salario base. A partir do 1 de xaneiro de 1997, o 35% do salario base. Desde o 1 de xaneiro de 1998, o equivalente ó complemento de atención continuada, modalidad A, que perciba o persoal do Sergas encadrado no grupo E.</p>
<p>Artigo 9º.-Festividade.</p>
<p>Desde o día 1 de xaneiro de 1996, cada domingo ou festivo traballado será retribuído nas mesmas condicións que teña establecidas o Sergas para o persoal do grupo E: atención continuada, modalidade B.</p>
<p>A necesaria rotación no persoal que realice o traballo en domingos e festivos (calendario de gardas) debe establecerse de común acordo entre a empresa e os representantes dos traballadores, como forma de garanti-la equidade. O descanso correspondente ó traballo desenvolvido en día festivo levarase a efecto dentro das dúas semanas seguintes inmediatas á realización da garda.</p>
<p>Artigo 10º.-Incapacidade laboral transitoria ou enfermidade profesional.</p>
<p>En caso de baixa por accidente de traballo, a empresa aboaralle ó traballador/a a diferencia entre o percibido da Seguridade Social e as retribucións totais aquí pactadas, con efectos desde o día 1 de xaneiro de 1996. Igualmente, desde a mesma data, no caso de baixa por enfermidade ou accidente non laboral con hospitalización, a empresa completará o 100% das retribucións mentres dure a hospitalización. A baixa por maternidade dará lugar, de igual forma, ó dereito a percibi-lo 100% das retribucións pactadas en todo o seu período de duración.</p>
<p>En caso de enfermidade común que non requira hospitalización, a empresa completará, con efectos desde o 1 de xaneiro de 1996, ata o 80% das retribucións aquí pactadas, desde o día 1 ata o día 15 da baixa; do día 16 ata o día 90, esta porcentaxe alcanzará o 90% das retribucións do traballador ou da traballadora. Con efectos a partir do día 1 de xaneiro de 1997, o traballador/a que se atope en situación de baixa por enfermidade común, sen hospitalización percibirá durante os quince primeiros días o 90% das retribucións, desde o día 16 ó día 120 o 100% das retribucións, e desde o 1-1-1998, igual ca no Xeral de Lugo, en caso de haber melloras.</p>
<p>Artigo 11º.-Horas extraordinarias.</p>
<p>Considéranse como tales as que excedan da xornada laboral establecida no presente convenio, quedando reducida a súa realización a causas de forza maior ou de carácter estructural. O seu aboamento realizarase co incremento do 75% sobre o valor da hora ordinaria ou se compensará en descansos, a opción do traballador/a.</p>
<p>Artigo 12º.-Vacacións.</p>
<p>O persoal afectado por este convenio terá dereito ó desfrute ininterrompido dun mes de vacacións retribuídas, no período abranguido entre o día 1 de xullo e o 30 de setembro, sen que isto signifique que non se poidan te-las vacacións fóra deste período, sempre que exista acordo previo entre a empresa e o/a traballador/a que o solicite.</p>
<p>A empresa, de común acordo cos representantes dos traballadores, elaborará cada ano as quendas correspondentes, seguindo unha orde rotatoria de preferencia, e coa suficiente antelación ( mínimo tres meses).</p>
<p>As vacacións non poderán ser substituídas por compensacións económicas e o seu aboamento será igual ou equivalente a un mes de salario real.</p>
<p>Artigo 13º.-Embarazo.</p>
<p>As mulleres embarazadas terán dereito a seren cambiadas de posto de traballo a outro máis acorde co seu estado, e non estarán obrigadas, en ningún caso, a desempeña-las súas funcións en lugares radiactivos, infecciosos ou perigosos para o seu embarazo. Esta situación dará lugar a unha suspensión do contrato de traballo, cunha duración máxima de dezaseis semanas, remitíndonos ó Decreto lei do</p>
<p>3 de marzo de 1989. Durante o período citado, a traballadora terá dereito ó aboamento das prestacións económicas correspondentes, por conta da Seguridade Social e complementadas ata o 100% do salario.</p>
<p>Artigo 14º.-Xubilación.</p>
<p>Os/as traballadores/as que cumpran a idade de 64 anos e demais requisitos esixidos poderán acollerse á modalidade de xubilación determinada polo Real decreto lei 14/1981, do 20 de agosto e Real decreto 1194/1985; para tal efecto as empresas son obrigadas a contratar no lugar do xubilado/a outro traballador/a que sexa titular de dereito a calquera das prestacións económicas de desemprego ou xove demandante de primeiro emprego, tal e como dispoñen as normas citadas.</p>
<p>Establécese un premio de xubilación anticipada para aqueles traballadores/as que acrediten un mínimo de antigüidade na empresa de dez anos e que voluntariamente así o soliciten, de acordo coas seguintes características:</p>
<p>-Os 60 anos, 5 mensualidades de salario real.</p>
<p>-Os 61 anos, 4 mensualidades de salario real.</p>
<p>-Os 62 anos, 3 mensualidades de salario real.</p>
<p>-Os 63 anos, 2 mensualidades de salario real.</p>
<p>-Os 64 anos, 1 mensualidade de salario real.</p>
<p>Artigo 15º.-Subrogación do persoal.</p>
<p>O remata-la contrata de limpeza, os traballadores/as da empresa contratista saínte pasarán a estar adscritos á nova titular da contrata, quen se subrogará en tódolos dereitos e obrigas da anterior adxudicataria con respecto a tódolos traballadores, calquera que sexa a situación na que se atopen e a modalidade do seu contrato de traballo, coa única excepción daqueles que fosen incorporados nos últimos catro meses, se a dita incorporación non se debe á ampliación da contrata ou a unha esixencia expresa do cliente.</p>
<p>Nun prazo de tres días hábiles, a empresa saínte deberá facilitarlle á entrante a seguinte documentación:</p>
<p>-Certificado do organismo competente de estar ó corrente no pagamento da Seguridade Social.</p>
<p>-Fotocopia das últimas nóminas mensuais dos traballadores afectados.</p>
<p>-Fotocopia dos TC-1 e TC-2 de cotizacións á Seguridade Social dos últimos cinco meses.</p>
<p>-Relación de persoal na que se especifique: nome, apelidos, enderezo, número de afiliación á Seguridade Social, antigüidade, xornada, horario, modalidade da súa contratación e data de desfrute das vacacións.</p>
<p>O empresario saínte estará igualmente obrigado a liquidarlle ó entrante as partes proporcionais dos conceptos retributivos dos traballadores e traballadoras, co obxecto de que estes poidan desfrutar com</p>
<p>pletas as súas vacacións e cobrar integramente as pagas corresondentes.</p>
<p>O contrato de traballo entre a empresa saínte e os traballadores só se extingue no momento no que se produza a subrogación deste por parte da nova adxudicataria.</p>
<p>A aplicación deste artigo seralles de obrigado cumprimento ás partes ás que vincula: empresa cesante, nova adxudicataria e traballador/a. Sen que desapareza o seu carácter vinculante por efecto de que a empresa adxudicataria do servicio suspenda este por un período inferior a dous meses.</p>
<p>Artigo 16º.-Roupa de traballo.</p>
<p>Proveranse os/as traballadores/as de roupa de traballo axeitada e regulamentaria: fundas e batas unha vez ó ano, o mesmo que zocos ou zapatillas, criterio que se establecerá de mutuo acordo entre as partes, en función das preferencias do persoal ou da idoneidade dun tipo ou outro de calzado. A roupa que leve gravado o anagrama da empresa deberá ser devolta no momento no que se entregue a nova.</p>
<p>Artigo 17º.-Seguro de vida.</p>
<p>Con efectos desde a entrada en vigor deste convenio, a empresa subscribirá unha póliza de seguro colectivo en favor de todos e cada un dos traballadores/as, que cubrirá as continxencias de morte, incapacidade total, absoluta ou gran invalidez, derivadas de accidente laboral, incluído o accidente in itinere. O capital subscrito será de:</p>
<p>-Morte ou invalidez total: 1.500.000 ptas.</p>
<p>-Invalidez absoluta ou gran invalidez: 2.000.000 ptas.</p>
<p>A revalorización destas contías queda ligada á revisión que sufran as cantidades pactadas no convenio colectivo provincial de limpeza de edificios.</p>
<p>Artigo 18º.-Recoñecemento médico.</p>
<p>Todo o persoal comprendido no presente convenio terá o dereito e a obriga de efectuar unha revisión médica por conta da empresa, cunha periodicidade mínima anual.</p>
<p>Artigo 19º.-Acción sindical.</p>
<p>Os traballadores/as poderán reunirse en asemblea nos locais da empresa fóra de horas de traballo, a petición dos seus representantes.</p>
<p>A empresa permitirá en toda a súa amplitude as tarefas de información, afiliación e propaganda sindical, con tal de que estas sexan legais e non alteren o proceso de traballo en circunstancias normais.</p>
<p>Os delegados/as de persoal terán os dereitos recoñecidos no Real decreto lei 3149/1977, do 6 de decembro. Disporán de espacios visibles e de dimensións suficientes que lles ofrezan posibilidades correctas de comunicación fácil ós traballadores (taboleiro de anuncios).</p>
<p>Os delegados/as de persoal gozarán de inmunidade representativa durante o seu mandato e no ano</p>
<p>seguinte a que este finalice, sempre que a sanción se basee na acción do traballador/a na súa función representativa.</p>
<p>A empresa descontarálle-la cota sindical ós traballadores/as afiliados/as ós sindicatos, logo da correspondente autorización escrita destes, e ingresarán o seu importe na conta que oportunamente se determine.</p>
<p>Os delegados/as de persoal estarán obrigados/as a colaborar coa empresa en canto poida redundar na boa marcha desta, especialmente no que se refire ó estricto cumprimento das obrigas de tódolos traballadores/as.</p>
<p>Disposicións finais</p>
<p>Primeira.-Comisión mixta paritaria.</p>
<p>As partes que asinan este convenio constituirán unha comisión paritaria coas funcións de interpretación, arbitraxe, conciliación e vixilancia de canto se estipula no presente convenio, composta por un representante da empresa e un en representación do sindicato que asina o presente convenio. As partes poderán levar ás reunións asesores con voz e sen voto. As discrepancias que se presenten serán sometidas á xurisdicción laboral.</p>
<p>Segunda.-Normas subsisdiarias.</p>
<p>Para o non previsto no presente convenio, haberá que aterse ó que dispón o convenio provincial de limpeza de edificios e locais da provincia de Lugo, Estatuto dos traballadores e demais disposicións legais vixentes.</p>
<p>Terceira.-Condicións máis beneficiosas.</p>
<p>Respectaranse as condicións máis beneficiosas que, a título persoal, puidese ostentar calquera persoa afectada polo convenio.</p>
<p>2401</p>

