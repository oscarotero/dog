---
date: '2015-04-29'
id: L141-090415-0001
page: 16695
number: 80
agency: Concello da Laracha
section: VI. Anuncios. b) Administración local.
title: >-
  ANUNCIO de información pública sobre a modificación puntual número 4 do Plan
  xeral de ordenación municipal.
range: Anuncio
url: >-
  https://www.xunta.gal/dog/Publicados/2015/20150429/AnuncioL141-090415-0001_gl.html
---
<p>O Pleno da Corporación, na sesión ordinaria do 25 de marzo de 2015, acordou aprobar inicialmente a modificación puntual nº 4 do Plan xeral de ordenación municipal do Concello da Laracha que se centra no ámbito do patrimonio arqueolóxico, co fin de establecer as determinacións precisas que permitan a conservación e posta en valor dos vestixios arqueolóxicos que se atopan no ámbito de actuación, contido no proxecto redactado por Monteoliva Arquitectura, S.L., e suspender o procedemento de outorgamento de licenzas no ámbito afectado, por un prazo máximo de dous anos, que se extinguirá en todo caso coa aprobación definitiva da modificación, conforme o artigo 77.2 da Lei 9/2002, do 30 de decembro, de ordenación do territorio e protección do medio rural de Galicia, expoñer o resumo executivo da súa delimitación e publicar o plano de suspensión de licenzas que figura como anexo I do resumo executivo, segundo o disposto no artigo 11.3 do texto refundido da Lei do solo, aprobado polo Real decreto lexislativo 2/2008, do 20 de xuño.</p>
    <p>O expediente sométese a información pública polo prazo de dous meses mediante anuncio que se publicará no <em>Diario Oficial de Galicia</em> e en dous dos xornais de maior difusión da provincia, de conformidade co disposto no artigo 85.2 da Lei 9/2002, do 30 de decembro, de ordenación do territorio e protección do medio rural de Galicia. Simultaneamente e durante o mesmo prazo, daráselles audiencia aos municipios limítrofes.</p>
    <p>Lugar de exposición do expediente: Servizo Municipal de Urbanismo (2º andar da casa do concello).</p>
    <p>Horario: das 9.00 ás 14.00 horas.</p>
    <p>A Laracha, 31 de marzo de 2015</p>
    <footer><p>José Manuel López Varela<br>Alcalde</p></footer>

