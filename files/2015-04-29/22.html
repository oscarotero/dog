---
date: '2015-04-29'
id: G2346-090415-0001
page: 16589
number: 80
agency: Xulgado do Social número 3 da Coruña
section: V. Administración de xustiza.
title: EDICTO (1331/2012).
range: Edicto
url: >-
  https://www.xunta.gal/dog/Publicados/2015/20150429/AnuncioG2346-090415-0001_gl.html
---
<p>Eu, Juan Rey Pita, secretario xudicial do Xulgado do Social número 3 da Coruña, fago saber que no procedemento sobre seguridade social 1331/2012 deste xulgado do social, seguido por instancia de Mutua Gallega de Accidentes de Trabajo contra Construcciones Manuel García Carreira, S.L., o Instituto Nacional da Seguridade Social e a Tesouraría Xeral da Seguridade Social, sobre seguridade social, se ditou a seguinte resolución:</p>
    <p>Resolución:</p>
    <p>1º. Estimo parcialmente a acción exercida por Mutua Gallega de Accidentes de Trabajo fronte á empresa Construcciones Manuel García Carreira, S.L., declaro que a empresa citada é responsable directa por falta de cotizacións á Seguridade Social en relación cos traballadores e prestacións indicadas nas letras b) a f) do feito probado primeiro, e condeno a tal empresa a reintegrar á empresa o importe total de 3.519,57 euros.</p>
    <p>2º. Estimo parcialmente a acción exercida fronte ao INSS, declaro que este é responsable subsidiario para o caso de insolvencia da empresa, en relación coas prestacións de asistencia sanitaria recollidas nas letras b) a f) do feito probado primeiro, por importe de 2.470,26 euros, con condena a se ater a tal pronunciamento para o suposto indicado.</p>
    <p>3º. Desestímase a acción exercida fronte á TXSS.</p>
    <p>Notifíquese esta resolución. Contra a presente resolución cabe recurso de suplicación nos supostos previstos no artigo 191 e 193 LRXS, que deberá ser anunciado ante este xulgado no prazo dos cinco días seguintes á notificación da presente resolución na forma prevista no artigo 194 e concordantes da LRXS, e co cumprimento das obrigas de depósito, consignación ou aseguramento previstas nos artigos 229 e seguintes da LRXS.</p>
    <p>Así por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. Lida e publicada foi a anterior sentenza polo maxistrado que a ditou, achándose celebrando audiencia pública no día da data, do que dou fe.</p>
    <p>E para que sirva de notificación en legal forma a Construcciones Manuel García Carreira, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 8 de abril de 2015</p>
    <footer><p>O secretario xudicial</p></footer>

