---
date: '2015-04-29'
id: G0003-170415-0002
page: 16578
number: 80
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 30 de marzo de 2015, da Xerencia de Xestión Integrada de
  Pontevedra e O Salnés, pola que se resolve a convocatoria do 26 de febreiro de
  2014 para a provisión, mediante nomeamento temporal, de prazas vacantes na
  categoría de facultativo especialista da Área de Medicina Interna no Complexo
  Hospitalario de Pontevedra e no Hospital do Salnés.
range: Resolución
url: >-
  https://www.xunta.gal/dog/Publicados/2015/20150429/AnuncioG0003-170415-0002_gl.html
---
<p>Por Resolución da Xerencia de Xestión Integrada de Pontevedra e O Salnés, do 26 de febreiro de 2014, formalízase convocatoria de selección temporal de diversas prazas de persoal facultativo especialista de área, con publicidade mediante anuncio no DOG núm.&amp;nbsp;62, do 31 de marzo, entre elas prazas de Medicina Interna. </p>
    <p>A lista provisional de admitidos/as e a composición da comisión de avaliación foi publicada o día 23 de maio mediante Resolución da Xerencia do 22 de maio de 2014. O 7 de xullo publícase a Resolución da Xerencia, do 30 de xuño de 2014, pola que se publica a lista definitiva de aspirantes admitidos/as. Así, tamén o 24 de outubro se publica a Resolución do 14 de outubro de 2014 cos acordos da comisión sobre criterios de avaliación, data, lugar e hora da entrevista para selección temporal de persoal facultativo especialista de área en Medicina Interna do Complexo Hospitalario de Pontevedra e Hospital do Salnés.</p>
    <p>O 31 de outubro de 2014 tivo lugar a entrevista dos/das aspirantes ás prazas vacantes de acordo co disposto no número 9 da convocatoria citada. A comisión de avaliación remitiu á Xerencia a proposta de avaliación de aspirantes para a súa publicación. O 16 de decembro foi publicada a Resolución do 12 de decembro de 2014 coa relación provisional de puntuacións obtidas polos/as aspirantes, con prazo de dez (10) días para presentar reclamacións de acordo coa convocatoria.</p>
    <p>Transcorrido o citado prazo, tras a resolución das reclamacións, a comisión de avaliación remitiu a Xerencia o acordo coas puntuacións definitivas, publicada por Resolución do&amp;nbsp;30 de marzo de 2015.</p>
    <p>Así, de acordo coa convocatoria citada, recibido o acordo da comisión o 30 de marzo de 2015, e en uso das atribucións conferidas por Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG núm. 47, do 7 de marzo), e a Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG núm. 188, do 30 de setembro), modificada pola Orde do 5 de xullo de 2012 (DOG núm. 139, do 20 de xullo), o xerente de Xestión Integrada de Pontevedra e O Salnés</p>
    <h2>RESOLVE:</h2>
    <p>Declarar resolta a convocatoria referida e adxudicar o nomeamento temporal en praza vacante de facultativo especialista da Área de Medicina Interna a favor de Eva María Sánchez García no Complexo Hospitalario de Pontevedra e de Ana Pazos Ferro no Hospital do Salnés.</p>
    <p>No prazo máximo de dez (10) días desde o día seguinte ao da publicación desta resolución deberán achegar a documentación que se recolle no punto 10 da convocatoria.</p>
    <p>De non presentar a documentación requirida no prazo establecido, non poderán ser nomeadas e quedarán sen efecto todas as actuacións. No caso de que a praza quedase vacante, procederase a declarar seleccionado/a o/a aspirante con maior puntuación segundo a orde de prelación na lista definitiva publicada por Resolución da Xerencia do 30 de marzo de 2015.</p>
    <p>Contra a presente resolución poderá interpoñerse recurso de alzada, nos termos previstos nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, ante a Dirección de Recursos Humanos do Servizo Galego de Saúde, no prazo dun mes a partir do día seguinte ao da súa publicación.</p>
    <p>Pontevedra, 30 de marzo de 2015</p>
    <footer><p>José Manuel González Álvarez&lt;br&gt;Xerente de Xestión Integrada de Pontevedra e O Salnés</p></footer>

