---
date: '1999-06-18'
id: AD4A
page: 7811
number: 116
agency: FUNDACIÓN PARA O DESENVOLVEMENTO DA COMARCA DE DEZA
section: VI. ANUNCIOS
title: Bases da convocatoria da praza de xerente da fundación.
range: Bases
url: 'https://www.xunta.gal/dog/Publicados/1999/19990618/AnuncioAD4A_gl.html'
---
<p>En cumprimento do establecido na Lei de Galicia 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, e, de conformidade co acordo adoptado polo Padroado da Fundación para o Desenvolvemento da Comarca de Deza, convócanse probas de selección para cubrir, baixo a modalidade de contratación indefinida, unha praza de xerente para facerse cargo da xestión da dita fundación.</p>
<p>As condicións específicas do contrato de traballo, así como as funcións que vai realiza-lo xerente da fundación, estarán á disposición dos interesados na sede da Sociedade para o Desenvolvemento Comarcal de Galicia, sita na estrada Santiago-Noia km 3, A Barcia (Santiago de Compostela). Tel.: 981 54 26 08.</p>
<p>I. Requisitos xerais:</p>
<p>-Ter nacionalidade dun país membro da Unión Europea.</p>
<p>-Ser maior de 18 anos.</p>
<p>-Acreditar grao de licenciado ou equivalente.</p>
<p>-Acreditar, como mínimo, un ano de experiencia profesional en tarefas relacionadas co desenvolvemento local.</p>
<p>II. Coñecementos que se requiren:</p>
<p>a) Coñecementos específicos:</p>
<p>As regulacións e normativas legais que afectan o modelo de desenvolvemento comarcal.</p>
<p>Metodoloxías e planificación estratéxica do desenvolvemento comarcal.</p>
<p>Xestión e coñecemento de programas de desenvolvemento local e creación de emprego.</p>
<p>Xestión e administración de fundacións de interese galego e de institucións sen finalidade de lucro.</p>
<p>Estructura social e económica da comarca de Deza.</p>
<p>b) Coñecementos complementarios:</p>
<p>Acredita-lo coñecemento da lingua galega.</p>
<p>Posuír e acredita-lo coñecemento de informática con nivel de usuario.</p>
<p>III. Documentación que hai que presentar:</p>
<p>Fotocopia do DNI.</p>
<p>Currículum vitae xunto coa documentación orixinal ou fotocopia compulsada que acredite os coñecementos, a titulación requirida, os méritos e a experiencia profesional.</p>
<p>Solicitude dirixida ó presidente da fundación, segundo o anexo I.</p>
<p>IV. Lugar e prazo de presentación:</p>
<p>As solicitudes presentaranse nas dependencias da Sociedade Anónima para o Desenvolvemento Comarcal de Galicia, situada na estrada Santiago-Noia, km 3, A Barcia, 15896 Santiago de Compostela.</p>
<p>O prazo de presentación será de 20 días naturais contados a partir do día seguinte ó da publicación destas bases no Diario Oficial de Galicia.</p>
<p>V. Comisión de selección.</p>
<p>A comisión de selección estará formada polos seguintes membros:</p>
<p>Presidente: Andrés Precedo Ledo, presidente do padroado da fundación.</p>
<p>Secretario: José Crespo Iglesias, vicepresidente do padroado da fundación.</p>
<p>Vocais:</p>
<p>José Mª Soriano Villalba, xefe de Asuntos Económicos da SDC.</p>
<p>José Figueroa Dávila, xefe de Acción Comarcal da SDC.</p>
<p>Rosario Álvarez Cao, xefa de Planificación e Estudios da SDC.</p>
<p>VI. Proceso de selección:</p>
<p>1. Expirado o prazo de presentación de solicitudes, a comisión de selección publicará as listas previas de admitidos e excluídos, co motivo da exclusión, se é o caso. Establécese un prazo de cinco días hábiles para que, por petición do interesado, se poida reparar calquera erro que sexa emendable. Esgotado este prazo, publicaranse as listas definitivas de admitidos e excluídos e fixaranse o lugar e a data de celebración da proba de coñecementos. Os candidatos deberán asistir provistos do DNI. Estas listas publicaranse no taboleiro de anuncios da Sociedade para o Desenvolvemento Comarcal de Galicia.</p>
<p>2. As probas de selección consistirán en:</p>
<p>a) Proba escrita tipo test de coñecementos específicos sobre os contidos que se recollen no pun</p>
<p>to II a). A puntuación máxima que se poderá acadar nesta proba é de 10 puntos. Os candidatos que non acaden a puntuación de 5 puntos nesta proba quedarán automaticamente eliminados. Os cinco candidatos que obteñan maior puntuación e que ademais superen a proba escrita serán convocados á proba oral.</p>
<p>b) Proba oral sobre experiencia profesional en desenvolvemento territorial/local e sobre coñecementos con base na temática que se recolle nos puntos II.a e II.b destas bases. Os candidatos convocados deberán de responder, durante un máximo de 30 minutos, as preguntas que, sobre os citados contidos, lle sexan formuladas polos membros da comisión de selección. A puntuación máxima que se poderá acadar nesta proba é de 5 puntos.</p>
<p>Unha vez valoradas as probas anteriores, a comisión de selección publicará no taboleiro de anuncios da Sociedade para o Desenvolvemento Comarcal de Galicia os resultados definitivos, con indicación expresa do candidato seleccionado.</p>
<p>Santiago de Compostela, 16 de xuño de 1999.</p>
<p>Andrés Precedo Ledo</p>
<p>Presidente do Padroado da Fundación para o</p>
<p>Desenvolvemento da Comarca de Deza</p>
<p>ANEXO I</p>
<p>D./Dna..., con DNI..., en virtude da convocatoria da praza de xerente da Fundación para o Desenvolvemento da Comarca de Deza.</p>
<p>SOLICITA</p>
<p>Participar no proceso selectivo para cubrir unha praza de xerente convocada pola Fundación para o Desenvolvemento da Comarca de Deza mediante anuncio público desta fundación no DOG nº... con data.... Para tal fin xúntase documentación conforme o recollido nas bases da citada convocatoria.</p>
<p>En Santiago de Compostela, ... de... de 1999.</p>
<p>Asdo.: ...</p>
<p>Presidente do Padroado da Fundación para o Desenvolvemento da Comarca de Deza.</p>

