---
date: '1999-06-18'
id: AD3E
page: 7810
number: 116
agency: CONCELLO DE VAL DO DUBRA
section: VI. ANUNCIOS
title: Anuncio de aprobación definitiva.
range: Anuncio
url: 'https://www.xunta.gal/dog/Publicados/1999/19990618/AnuncioAD3E_gl.html'
---
<p>O Pleno do Concello, na sesión do 14 de maio de 1999, adoptou os seguintes acordos:</p>
<p>1. Aprobar definitivamente o proxecto de subdivisión da unidade de actuación UA-3, do estudio de detalle da unidade de actuación UA-3-1, e do proxecto de compensación da unidade de actuación UA-3-1 iniciados por instancia de José Pombo Amarelle.</p>
<p>2. Aprobar definitivamente o estudio de detalle na unidade de actuación UA-1 por instancia de José Luis Herrera Galán e outros.</p>
<p>Contra os actos de aprobación definitiva, que pon fin á vía administrativa, poderá interpoñer recurso potestativo de reposición, perante o Concello Pleno no prazo dun mes, contado desde o día seguinte ó da súa publicación no Diario Oficial de Galicia. Alternativamente, o acto de aprobación definitiva, poderá impugnarse directamente en vía xurisdiccional mediante a interposición de recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia. No suposto en que se interpoña recurso administrativo de reposición, non poderá interpoñerse recurso contencioso-administrativo ata que non se resolva expresa ou presuntamente o recurso de reposición interposto. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou no que este deba </p>
<p>entenderse</p>
<p>presuntamente desestimado. No suposto de desestimación presunta do recurso de reposición, o prazo para interpoñe-lo recurso contencioso-administrativo é de seis meses.</p>
<p>Edicto: este anuncio serviralles de edicto de notificación, de acordo co previsto nos artigos 42.6º da LSG e 59.4º da Lei 30/1992, de réxime xurídico das administracións públicas e do procedemento administrativo común, a tódolos propietarios que, por seren descoñecidos ou ignorarse o seu paradoiro, non poidan ser notificados persoalmente.</p>
<p>Val do Dubra, 25 de maio de 1999.</p>
<p>Juan Manuel Baleato Iglesias</p>
<p>Alcalde</p>

