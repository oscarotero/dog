---
date: '1999-06-18'
id: ACF2
page: 7794
number: 116
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de maio de 1999, da Delegación Provincial da Coruña, de
  autorización administrativa, declaración de utilidade pública e aprobación do
  proxecto de execución da instalación eléctrica que se cita. (Expediente
  177/1998).
range: Resolución
url: 'https://www.xunta.gal/dog/Publicados/1999/19990618/AnuncioACF2_gl.html'
---
<p>Visto o expediente para a autorización administrativa, recoñecemento de utilidade pública, coa relación concreta e individualizada dos bens e dereitos que se consideran de necesaria expropiación así como aprobación do proxecto de execución que se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: Avda. de Arteixo, 171, 15007 A Coruña.</p>
<p>Denominación: L.M.T., C.T. e R.B.T. Riaña (Valdoviño).</p>
<p>Liña eléctrica aérea a 15/20 kV cunha lonxitude de 0,378 km con orixe no apoio nº 45 da L.M.T. Campelo-Cantodomouro (expediente 7372) e final no C.T. proxectado Riaña, cunha potencia de 50 kVA 15.000/380-220 V. Tipo intemperie e unha rede de baixa tensión de 0,690 km de lonxitude, con orixe no C.T. Riaña con conductor tipo R.Z. e apoios de formigón, no termo municipal de Valdoviño</p>
<p>A petición someteuse a información pública, coa relación de propietarios, bens e dereitos afectados, publicáronse no DOG do 1-7-1998 en no BOP do 18-6-1998, no xornal El Ideal Gallego do día 9-6-1998 e nos taboleiros de anunicios da casa do Concello de Valdoviño ó mesmo tempo, notificouse individualmente a cada un dos interesados que figuran na dita relación.</p>
<p>Por esta delegación provincial comprobouse que a liña o seu paso polos predios relacionados na información pública, non incurre en ningunha das prohibicións recollidas no artigo 57.A da</p>
<p>Lei 54/1997, de 27 de novembro, do sector eléctrico (BOE do 28 de novembro) e no artigo 25 do Decreto 2619/1966, do 20 de outubro (BOE do 24 de outubro).</p>
<p>Vista a Lei 54/1997, do 27 de novembro do sector eléctrico, os decretos 2617/1966 e 2619/1966, do 20 de outubro sobre autorización e expropiación forzosa das instalacións eléctricas, e cumpridos os trámites regulamentarios establecidos, esta delegación provincial resolveu:</p>
<p>Autorizar e aproba-lo proxecto das citadas instalacións e declarar, en concreto, a utilidade pública dos mesmos que leva implícita a necesidade de ocupación dos bens ou de adquisición dos dereitos afectados e implica o urxente ocupación ós efectos do artigo 52 da Lei de expropiación forzosa.</p>
<p>Contra a presente resolución poderá interpoñer recurso de alzada ante o conselleiro de Industria e Comercio, no prazo dun mes, contado a partir do día seguinte ó da notificación desta resolución; tamén poderá interpoñer calquer outro recurso que estime pertinente o seu dereito.</p>
<p>A Coruña, 20 de maio de 1999.</p>
<p>Jesús Espada Martínez</p>
<p>Delegado provincial da Coruña</p>

