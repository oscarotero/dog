---
date: '2017-03-07'
id: G2410-150217-0001
page: 11564
number: 46
agency: Xulgado do Social número 1 de Santiago de Compostela
section: V. Administración de xustiza.
title: EDICTO (711/2016).
range: Edicto
url: >-
  https://www.xunta.gal/dog/Publicados/2017/20170307/AnuncioG2410-150217-0001_gl.html
---
<p>María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fai saber que no procedemento despedimento/cesamentos en xeral 711/2016 deste xulgado do social, seguido por instancia de José Manuel Mirón Iglesias contra Lineanorte Multiservicios, S.L., Fogasa sobre despedimento, se ditou auto do 13 de febreiro de 2017 que é do teor literal seguinte:</p>
    <p>«Auto.</p>
    <p>En Santiago de Compostela o 13 de febreiro de 2017.</p>
    <p>Feitos.</p>
    <p>Único. O 12 de xaneiro de 2017 este xulgado ditou sentenza pola que se estimaba a demanda interposta por José Manuel Mirón Iglesias contra empresa Lineanorte Multiservicios, S.L.</p>
    <p>Fundamentos xurídicos.</p>
    <p>Único. De conformidade co disposto no artigo 267.2 da Lei orgánica do poder xudicial, procede a rectificación da Sentenza do 12 de xaneiro de 2017, nos seguintes termos:</p>
    <p>No fundamento cuarto, último parágrafo debe dicir: “De acordo co exposto, atendida a antigüidade do demandante, 3 de marzo de 2016, o seu salario mensual de 1.716,53 euros e a data do despedimento, 25 de agosto de 2016, correspóndelle recibir unha indemnización de 928,61 euros por despedimento improcedente e un salario diario de 56,28 euros”. </p>
    <p>Na decisión debe dicir: “Estímase a demanda interposta por José Manuel Mirón Iglesias contra a empresa Lineanorte Multiservicios, S.L., e declárase a improcedencia do despedimento efectuado pola demandada con efectos do 25 de agosto de 2016 e, en consecuencia, debo condenar e condeno a empresa demandada a que readmita o traballador demandante nas mesmas condicións que rexían antes de se producir o despedimento con aboamento dos salarios de tramitación deixados de percibir desde a data efectiva do despedimento ata a notificación da sentenza, a razón de 56,28 euros diarios, ou ben, á elección do empresario, á extinción da relación laboral con aboamento á demandante da indemnización de 928,61 euros por despedimento improcedente; sen prexuízo das responsabilidades legais do Fondo de Garantía Salarial”. </p>
    <p>Por último, só aclarar que en relación coa petición formulada pola parte no escrito do 19 de xaneiro de 2017, simplemente indicar que a cuantificación da indemnización correspondente así como o importe do salario día, unha vez verificadas as operacións aritméticas, se mantén conforme o disposto na decisión da sentenza, e a falta de conformidade co seu cálculo deberá ser obxecto do pertinente recurso de suplicación.</p>
    <p>Parte dispositiva.</p>
    <p>Acórdase rectificar o contido da Sentenza do 12 de xaneiro de 2017, de tal forma que o seu contido se substitúe polo seguinte:</p>
    <p>No fundamento cuarto, último parágrafo debe dicir: “De acordo co exposto, atendida a antigüidade do demandante, 3 de marzo de 2016, o seu salario mensual de 1.716,53 euros e a data do despedimento, 25 de agosto de 2016, correspóndelle recibir unha indemnización de 928,61 euros por despedimento improcedente e un salario diario de 56,28 euros”. </p>
    <p>Na decisión debe dicir: “Estímase a demanda interposta por José Manuel Mirón Iglesias contra a empresa Lineanorte Multiservicios, S.L., e declárase a improcedencia do despedimento efectuado pola demandada con efectos do 25 de agosto de 2016 y, en consecuencia, debo condenar e condeno a empresa demandada a que readmita o traballador demandante nas mesmas condicións que rexían antes de se producir o despedimento, con aboamento dos salarios de tramitación deixados de percibir desde a data efectiva do despedimento ata a notificación da sentenza, a razón de 56,28 euros diarios, ou ben, á elección do empresario, á extinción da relación laboral con aboamento á demandante da indemnización de 928,61 euros por despedimento improcedente; sen prexuízo das responsabilidades legais do Fondo de Garantía Salarial”.</p>
    <p>Notifíqueselles esta resolución ás partes.</p>
    <p>Esta resolución non é susceptible de ningún recurso, sen prexuízo dos recursos que se poidan interpoñer contra a resolución que é obxecto de rectificación.</p>
    <p>Así o acorda, manda e asina Ana María Souto González, maxistrada xuíza de reforzo do Xulgado do Social número 1 de Santiago de Compostela».</p>
    <p>Para que sirva de notificación en legal forma a Lineanorte Multiservicios, S.L., en ignorado paradoiro, expido este edicto para a súa publicación no Diario Oficial de Galicia e no taboleiro de anuncios deste órgano xudicial. </p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 13 de febreiro de 2017</p>
    <footer><p>A letrada da Administración de xustiza</p></footer>

