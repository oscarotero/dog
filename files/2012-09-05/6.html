---
date: '2012-09-05'
id: G2018-230812-0002
page: 35228
number: 169
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 22 de agosto de 2012 pola que se aproba e se fai pública a
  listaxe provisional de persoas admitidas e excluídas ao proceso selectivo para
  cubrir trinta e sete prazas na escala administrativa, subgrupo C1, pola quenda
  de promoción interna.
range: Resolución
url: >-
  https://www.xunta.gal/dog/Publicados/2012/20120905/AnuncioG2018-230812-0002_gl.html
---
<p>Por Resolución do 9 de abril de 2012 (DOG do 24 de abril) convocáronse probas selectivas para cubrir trinta e sete prazas na escala administrativa da USC do subgrupo C1, pola quenda de promoción interna. </p>
    <p>Por Resolución do 4 de maio de 2012 (DOG do 15 de maio) corríxese un erro advertido na Resolución do 9 de abril de 2012.</p>
    <p>Por Resolución do 20 de xuño de 2012 (DOG do 5 de xullo) modifícase a Resolución do 9 de abril de 2012.</p>
    <p>Finalizado o prazo de presentación de solicitudes, o reitor </p>
    <h2>RESOLVE:</h2>
    <p>Primeiro. Declarar aprobadas e facer públicas as listaxes provisionais de persoas admitidas e excluídas pola quenda de promoción interna ás citadas probas.</p>
    <p>Segundo. Indicar que as listaxes provisionais de persoas aspirantes admitidas e excluídas están expostas nos taboleiros de anuncios da Reitoría, da Casa da Balconada, do edificio de servizos administrativos e Biblioteca Intercentros e na web http://www1.usc.es/webpas/</p>
    <p>Terceiro. As persoas aspirantes excluídas ou que non figuren na relación de persoas admitidas dispoñen dun prazo de dez días hábiles, contados a partir do seguinte ao da publicación desta resolución no <em>Diario Oficial de Galicia</em>, para poder emendar os defectos que motivasen a exclusión ou a omisión.</p>
    <p>Cuarto. As persoas aspirantes que, dentro do prazo sinalado, non emenden a exclusión ou aleguen a omisión, xustificando o dereito a seren incluídas na relación de persoas admitidas, serán definitivamente excluídas da realización das probas.</p>
    <p>Santiago de Compostela, 22 de agosto de 2012</p>
    <footer><p>Juan José Casares Long<br>Reitor da Universidade de Santiago de Compostela</p></footer>

