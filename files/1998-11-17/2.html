---
date: '1998-11-17'
id: 47C6
page: 12
number: 223
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 303/1998, do 6 de novembro, polo que se dispón a substitución de
  varios membros do Consello Social da Universidade de Santiago de Compostela.
range: Decreto
url: 'https://www.xunta.gal/dog/Publicados/1998/19981117/Anuncio47C6_gl.html'
---
<p>Os artigos 3, 5 e 6 da Lei 5/1987, do 27 de maio (Diario Oficial de Galicia nº 103, do 2 de xuño), do Consello Social da Universidade e do Consello Universitario de Galicia determinan, respectivamente, o número de membros que compoñen o Consello Social da Universidade e o número e forma de elección dos representantes da Xunta de Goberno da Universidade e dos intereses sociais nesa institución.</p>
<p>A Universidade de Santiago de Compostela comunicoulle a esta consellería o cesamento como membro do Consello Social de Aureliano García González-Llanos por ter cesado como xerente desa universidade e o nomeamento de Ana Consuelo Fernández Pulpeiro como xerente, así como o cesamento de Juan Carlos Villarino Tejada como membro do Consello Social que fora designado pola Xunta de Galicia.</p>
<p>Pola súa parte, o Parlamento de Galicia comunicou a designación de Ghaleb Jaber Ibrahim como representante dos intereses sociais de Galicia en substitución de Enrique Suárez Noche.</p>
<p>Así mesmo, recibíronse nesta consellería, en cumprimento do artigo 8, os documentos preceptivos de non ter incorrido en incompatibilidade.</p>
<p>Por todo iso, por proposta do conselleiro de Educación e Ordenación Universitaria, e por instancia do Parlamento de Galicia e a Universidade de Santiago de Compostela, en cumprimento do artigo 7 da Lei 5/1987, e en uso das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro e logo de deliberación do Consello da Xunta de Galicia, na súa reunión do día seis de novembro de mil novecentos noventa e oito,</p>
<p>DISPOÑO:</p>
<p>Artigo único.-Nomear como membros do Consello Social da Universidade de Santiago de Compostela a Ana Consuelo Fernández Pulpeiro, Ghaled Jaber Ibrahim e Manuel Lucas Álvarez en representación da Xunta de Goberno desta universidade, o Parlamento e a Xunta de Galicia.</p>
<p>Estas persoas substitúen respectivamente, e polo mesmo concepto, a Aureliano García González-Llanos, Enrique Suárez Noche e Juan Carlos Villarino Tejada, que cesan como membros do Consello Social da Universidade de Santiago de Compostela e ós que se lles agradecen os servicios prestados.</p>
<p>Disposición derradeira</p>
<p>Única.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, seis de novembro de mil novecentos noventa e oito.</p>
<p>P.S. (Decreto 287/1998, do 22 de outubro)</p>
<p>Dositeo Rodríguez Rodríguez</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>10413</p>

