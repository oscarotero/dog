---
date: '2015-05-29'
id: CA05-190515-0003
page: 21147
number: 100
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 5 de maio de 2015, da Xefatura Territorial de Vigo, pola que se fan
  públicas resolucións correspondentes a expedientes de reintegro de axudas e
  subvencións xestionadas nesta xefatura territorial.
range: Cédula
url: >-
  https://www.xunta.gal/dog/Publicados/2015/20150529/AnuncioCA05-190515-0003_gl.html
---
<p>No uso das competencias atribuídas a esta xefatura territorial, e en virtude do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), modificada pola Lei 4/1999, do 13 de xaneiro (BOE do 14 de xaneiro), intentada a notificación no último domicilio coñecido das persoas interesadas sen que esta se puidese practicar, notifícaselles ás persoas citadas no anexo para que comparezan persoalmente ou debidamente representadas na sede do Servizo de Traballo e Economía Social da Xefatura Territorial da Consellería de Traballo e Benestar de Vigo; rúa Concepción Arenal, 8, 2º (das 9.00 ás 14.00 horas, de luns a venres), para teren coñecemento do contido daquela, advertíndoas de que, de non facelo así se considerarán notificadas cos efectos que correspondan.</p>
    <p>Así mesmo, fáiselles saber o dereito que as asiste para interporen recurso contencioso-administrativo no prazo de dous meses, que comezará a contar a partir do día seguinte ao da publicación desta cédula no Diario Oficial de Galicia, ante o órgano competente da xurisdición contencioso-administrativa, así como, con anterioridade e con carácter potestativo, poderán interpor recurso de reposición no prazo dun mes, que comezará a contar a partir do día seguinte ao desta publicación, ante esta xefatura territorial. Todo isto de conformidade co establecido na Lei 29/1998, do 13 de xullo, reguladora da xurisdición contencioso-administrativa, e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 5 de maio de 2015</p>
    <footer><p>María Peón Fernández<br>Xefa territorial de Vigo</p></footer>
    <h2>ANEXO</h2>
    <p>Nº de expediente de reintegro: REINT 2014/016-5.</p>
    <p>Nome: Baúl do Oriente, S.L.</p>
    <p>CIF: B94012192.</p>
    <p>Último enderezo coñecido: Concepción Arenal, 83, baixo, 36780 A Guarda.</p>
    <p>Feito imputado: non manter os traballadores subvencionados por un período mínimo de tres anos.</p>
    <p>Precepto infrinxido: incumprimento da base sétima, punto 1, do anexo A da Orde do 4 de maio de 2010 pola que se establecen as bases reguladoras do Programa de incentivos á contratación das persoas traballadoras, cofinanciado polo Fondo Social Europeo, e se procede á súa convocatoria para o ano 2010.</p>
    <p>Tipo de axuda: axudas á contratación indefinida.</p>
    <p>Contido da resolución: resolución do procedemento de reintegro.</p>

