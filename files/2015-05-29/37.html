---
date: '2015-05-29'
id: CA04-080515-0008
page: 21116
number: 100
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de maio de 2015, da Xefatura Territorial de Lugo, pola que se
  somete a información pública a petición de autorización administrativa previa
  e de construción dunha instalación eléctrica no concello de Foz (expediente
  IN407A 2015/17-2, 8211 AT).
range: Resolución
url: >-
  https://www.xunta.gal/dog/Publicados/2015/20150529/AnuncioCA04-080515-0008_gl.html
---
<p>Para os efectos previstos na Lei 24/2013, do 26 de decembro (BOE núm. 310) do sector eléctrico, e no título VII do Real decreto 1955/2000, do 1 de decembro (BOE núm. 310) polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe: </p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: polígono empresarial As Gándaras, Rúa A, parcela U2, Lugo.</p>
    <p>Denominación: LMT soterrada entre paso aerosoterrado Fondós e CT Trebol (CD 10050).</p>
    <p>Situación: concello de Foz.</p>
    <p>Características técnicas: </p>
    <p>Liña de media tensión soterrada en canalización existente con orixe nun paso aéreo a soterrado na LMT Foz (20 kV) e final nunha cela existente do CT Trebol (CD 10050), cunha lonxitude de 560 metros en condutor tipo RHZ-240, en substitución do RHZ 95 existente.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 7 de maio de 2015</p>
    <footer><p>Pilar Fernández López<br>Xefa territorial de Lugo</p></footer>

