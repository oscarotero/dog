---
date: '2012-01-19'
id: CA04-221211-10176
page: 3187
number: 13
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de decembro de 2011, da Xefatura Territorial  da Coruña, pola
  que se autoriza administrativamente e se aproba o proxecto de execución  dunha
  instalación eléctrica no concello de Melide  (expediente IN407A 269/2011).
range: Resolución
url: >-
  https://www.xunta.gal/dog/Publicados/2012/20120119/AnuncioCA04-221211-10176_gl.html
---
<p>Visto o expediente para o outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Eléctrica de Fuciños Rivas.</p>
    <p>Domicilio social: rúa Rocamor 2, 15800 Melide (A Coruña).</p>
    <p>Denominación: L.M.T.S. Santa María-Clara Campoamor.</p>
    <p>Situación: concello de Melide.</p>
    <p>Características técnicas: </p>
    <p>– Liña aérea de media tensión 15/20 kV, cunha lonxitude de 1,795 km, coa orixe no C.T. Santa María (IN407A 19/2010) e final no C.T. Clara Campoamor, en condutor R.H.Z.1-OL 3×1×240 mm2.</p>
    <p>– Dúas celas de liña de M.T. que se van instalar no C.T. Santa María e o C.T. Clara Campoamor.</p>
    <p>Cumpridos os trámites ordenados na Lei 54/1997, do 27 de novembro (BOE n.º 285), do sector eléctrico, e no título VII, capítulo II do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 19 de decembro de 2011.</p>
    <footer><p>P.A. (Artigo 39.3 do Decreto 324/2009, DOG n.º 117, do 17 de xuño)<br>Isidoro Martínez Arca<br>Xefe do Servizo de Administración Industrial</p></footer>

