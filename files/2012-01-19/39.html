---
date: '2012-01-19'
id: G1096-090112-10794
page: 3208
number: 13
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 2 de xaneiro de 2012 pola que se notifica a resolución da imposición
  dunha terceira multa coercitiva derivada do expediente 107 B 2003/6-0.
range: Cédula
url: >-
  https://www.xunta.gal/dog/Publicados/2012/20120119/AnuncioG1096-090112-10794_gl.html
---
<p>A directora da Axencia de Protección da Legalidade Urbanística ditou, o 22 de setembro de 2011, resolución pola que se lle impón a Pedro García Queijeiro unha terceira multa coercitiva derivada do expediente de reposición da legalidade urbanística 107 B 2003/6-0, que fora incoado polas obras consistentes na construción dunha caseta, churrasqueira, mesas e banco de pedra, colocación dun remolque caravana, soleira para camiño peonil e peche de parcela a base de bloque e balaustrada, na confluencia do paseo de Barrañán, no termo municipal de Arteixo, provincia da Coruña.</p>
    <p>Ao non poderse realizar a notificación persoal daquela resolución ao citado interesado por estar este ausente na repartición do correo, mediante esta cédula, e ao amparo do disposto no artigo 59.5.º da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle ao interesado a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se lle notifica se encontra ao seu dispor nas dependencias da Axencia de Protección da Legalidade Urbanística sitas no edificio Witland 1.º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpoñer recurso de reposición no prazo dun mes, contado a partir do día seguinte a aquel en que se teña producido a notificación, ante a directora da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva, sendo motivo de inadmisión a reiteración das mesmas razóns que se esgrimiron ou puideron esgrimirse contra a resolución da cal este acordo é un mero acto de execución.</p>
    <p>No caso de non exercer o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1.º, regra terceira, da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e sirva de notificación ao citado interesado, en cumprimento do disposto no artigo 59.5.º da LRXPAC, expido e asino esta cédula.</p>
    <p>Santiago de Compostela, 2 de xaneiro de 2012.</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

