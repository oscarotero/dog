---
date: '1997-10-09'
id: B3EA
page: 9
number: 195
agency: CONCELLO DE GONDOMAR
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19971009/AnuncioB3EA_gl.html'
---
<p>A Corporación Municipal en sesión plenaria celebrada con data trinta e un do pasado mes de xullo, aprobou as seguintes bases para a cobertura de dúas prazas de auxiliar administrativo.</p>
<p>Primeiro.-É obxecto da convocatoria a cobertura de dúas prazas vacantes de auxiliar administrativo incluídas no cadro de persoal do exercicio de 1997 aprobado polo Concello de Gondomar correspondentes á escala de Administración xeral, subescala administrativa, categoría auxiliar do grupo D.</p>
<p>Segunda.-Requisitos dos aspirantes.</p>
<p>1. Seren españois, maior de idade, sen exceder de cincuenta e cinco na data en que remate o prazo para a presentación de instancias.</p>
<p>2. Non padecer enfermidade nin defecto físico que impida o normal desenvolvemento da función.</p>
<p>3. Estar en posesión do título de graduado escolar ou equivalente.</p>
<p>4. Non ter sido separado mediante expediente disciplinario do servicio de calquera das administracións públicas, nin atoparse inhabilitado para o exercicio das funcións públicas.</p>
<p>5. Non atoparse incurso en ningunha das causas de incapacidade ou incompatibilidade previstas na lexislación vixente.</p>
<p>Terceira.-Instancias.</p>
<p>As instancias nas que se solicita tomar parte no proceso selectivo presentaranse no rexistro xeral do concello, debidamente reintegradas, no prazo de vinte días naturais a partir da aparición do anuncio da convocatoria no BOE e poderán tamén presentarse do xeito previsto na Lei 30/1992, do 26 de novembro. Nas súas instancias os interesados manifestarán que reúnen todos e cada un dos requisitos exisidos na base segunda da convocatoria, debendo achega-lo</p>
<p>xustificante do ingreso dos dereitos de exame que se fixan en 3.000 pesetas.</p>
<p>Xunto coas instancias, os aspirantes deberán presenta-la documentación acreditativa dos méritos que aleguen para optar á puntuación na fase de concurso, se é o caso.</p>
<p>Carta.-Admisión aspirantes.</p>
<p>Remantado o prazo de presentación de instancias o alcalde aprobará a lista de admitidos, notificándollos ós excluídos a causa da súa exclusión co obxecto de que poidan reclamar contra esta no prazo de dez días.</p>
<p>Quinta.-Tribunais cualificadores.</p>
<p>Estarán integrados do seguinte xeito:</p>
<p>Presidente: o alcalde ou concelleiro en quen delegue.</p>
<p>Secrearia: a do concello ou funcionario en quen delegue.</p>
<p>Vocais: un representante da Xunta de Galicia, nomeado por esta. Un concelleiro designado polo alcalde. Un representante dos grupos do BNG/PS de G-PSOE, nomeado por estes. A interventora do concello. Un representante dos delegados de persoal do concello, con voz e sen voto.</p>
<p>Tódolos vocais deberán posuí-la titulación ou especialización igual ou superior á esixida para o acceso ás prazas convocadas e poderán ser recusados do xeito previsto no artigo 29 da Lei 30/1992, debendo absterse de actuar nos supostos comprendidos no artigo 28 do mesmo texto legal.</p>
<p>Nomearanse suplentes para cada un dos membros do tribunal. O seu nomeamento farase público no taboleiro de anuncios do concello xunta coa relación de excluídos. Os tribunais non poderán constiuírse nin actuar sen a asistencia de alomenos a metade máis un dos seus membros.</p>
<p>Sexta.-Procedemento selectivo: concurso-oposición.</p>
<p>Fase de concurso.</p>
<p>A fase de concurso será previa á de oposición e a puntuación máxima que se obterá por este apartado é de cinco puntos. Nesta fase avaliaranse os méritos achegados polos aspirantes de acordo co seguinte baremo con base no convenio do persoal vixente:</p>
<p>I. Por cada mes traballado ó servicio do Concello de Gondomar, en funcións relacionadas co posto que se vai desenvolver: 0,20 puntos ata un máximo de 2 puntos. Acreditarase cun currículum e certificación dos servicios prestados.</p>
<p>II. Por participación en cursos impartidos polo Instituto Nacional de Administración Pública, Escola Galega de Administración Pública ou calquera outro organismo competente para imparti-los cursos relacionados coa praza á que se aspira: 0,25 puntos</p>
<p>por cada curso ata un máximo dun punto. Contabilizaranse neste apartado os cursos de galego.</p>
<p>III. Por titulacións ou estudios que teñan relación coas funcións que se van desenvolver: por cada título ou certificado de estudios expedido polo Ministerio de Educación, excluíndo o necesario para o acceso á praza e os que foran alegados como mérito noutros apartados: 1 punto, ata un máximo de 2 puntos.</p>
<p>Os apartados II e III acreditaranse con copia compulsada dos títulos ou certificacións orixinais.</p>
<p>Fase de oposición.</p>
<p>A fase de oposición constará dos seguintes exercicios eliminatorios:</p>
<p>a) Exercicio 1. Consistirá nunha copia a máquina manual que levará o aspirante, durante dez minutos, dun texto que facilitará o tribunal a unha velocidade mínima de 250 pulsacións por minuto. Cualificarase a velocidade, a limpeza e exactitude do copiado e a corrección que presente o escrito.</p>
<p>b) Exercicio 2. Consistirá en contestar por escrito a un cuestionario tipo test de 50 preguntas, con respostas alternativas sobre o contido do programa establecido no anexo, durante o prazo máximo dunha hora.</p>
<p>c) Exercicio 3. Consistirá en desenvolver por escrito, durante un período máximo de dúas horas, dous supostos teórico/prácticos sinalados polo tribunal e relacionados con algunha ou algunhas das materias a que se refire o programa establecido no anexo aínda que non se ateña a un epígrafe concreto del. Valoraranse os coñecementos do tema, o nivel de formación xeral, a composición gramatical e a claridade de exposición. Este exercicio será lído polos aspirantes diante do tribunal, podendo este realizar aquelas preguntas que relacionadas co programa coide convenientes.</p>
<p>d) Exercicio 4. Obrigatorio non eliminatorio. Constará de dúas probas:</p>
<p>1. Proba de coñecemento do galego que consistirá na traducción dun texto, proposto polo tribunal, do castelán para o galego, durante un tempo máximo de trinta minutos.</p>
<p>2. Proba práctica de manexo dun ordenador persoal cun procesador de texto Word 6.0 para Windows.</p>
<p>Sétima.-Cualificación dos exercicios.</p>
<p>Os exercicios 1, 2 e 3 cualificaranse de 0 a 10 puntos quedando eliminados os que non acadasen un mínimo de 5 puntos en cada un deles. O exercicio d) cualificarase de 0 a 2,5 puntos cada unha das probas que compón.</p>
<p>Octava.-Cualificación final.</p>
<p>A suma das puntuacións acadadas no conxunto dos catro exercicios da fase de oposición e maila obtida na fase de concurso dará a cualificación final non podendo o tribunal propoñer para o seu nomeamento a máis de dous aspirantes.</p>
<p>Novena.-Presentación de documentos e nomeamento.</p>
<p>Os aspirantes propostos presentarán na secretaría do concello dentro do prazo de vinte días naturais a partir de que sexa publicado no taboleiro de anuncios a proposta de nomeamento os documentos acreditativos de que reúnen os requisitos exisidos na base segunda da convocatoria. Se dentro do prazo indicado e, salvo circunstancias de forza maior, o aspirante proposto non presentase a documentación ou se comprobase que non reúne os devanditos requisitos, no poderá ser nomeado e quedarán anuladas tódalas súas actuacións, sen prexuízo das responsabilidades nas que puidera ter incorrido por falsidade na instancia de solicitude.</p>
<p>Nese caso, o tribunal poderá formular nova proposta de nomeamento a favor do aspirante que, tendo superado a totalidade do proceso selectivo, lle siga na orde de puntuación. Os nomeados deberán tomar posesión do seu cargo no prazo de 30 días naturais contados a partir de que lle sexa notificado o nomeamento.</p>
<p>Décima.-Incidencias.</p>
<p>Os tribunais quedan facultados para resolve-las dúbidas que se presenten e adopta-las decisións precisas para o normal desenvolvemento dos procesos selectivos ó abeiro da lexislación en cada caso aplicable.</p>
<p>Programa anexo exercicios auxiliar administrativo.</p>
<p>1. A Constitución como norma fundamental do Estado. A Constitución de 1978. Principios básicos e estructura.</p>
<p>2. A Constitución: título preliminar. Dereitos e deberes fundamentais dos españois. A organización do Estado na Constitución.</p>
<p>3. As Cortes Xerais: composición, atribucións e funcionamento. O poder xudicial.</p>
<p>4. A Administración do Estado. Caracterización xeral. O Goberno. A administración periférica do Estado. O delegado do Goberno nas comunidades autónomas.</p>
<p>5. Estatuto de autonomía de Galicia. Competencias da comunidade. As competencias da Comunidade Autónoma. O Parlamento. A Xunta e seu presidente. A Administración autonómica.</p>
<p>6. O réxime local español. As entidades que configuran a Administración local española. A súa autonomía de acordo coa Constitución.</p>
<p>7. O municipio. Concepto e elementos. O termo municipal. A poboación. Órganos de goberno do concello e o seu funcionamento.</p>
<p>8. Principios xerais do réxime xurídico das administracións públicas e do procedemento administrativo común (Lei 30/1992, do 26 de novembro). Iniciación, ordenación, instrucción e remate dos procedementos. Comunicacións e notificacións. Referencia ós recursos administrativos.</p>
<p>9. Réxime dos órganos colexiados locais. Convocatoria e orde do día. Desenvolvemento das sesións. Actas e certificacións de acordos.</p>
<p>10. O rexistro de documentos: concepto. A presentación de instancias e outros documentos nas oficinas públicas. Información e participación cidadá. Dereitos e deberes dos veciños no ámbito local.</p>
<p>11. A función pública local. O persoal ó servicio do concello e a súa clasificación. Dereitos e deberes dos funcionarios. Réxime de incompatibilidades.</p>
<p>12. Principios xerais da ordenación urbanística. A Lei do solo de Galicia: contido e estructura. Clases de instrumentos de ordenación.</p>
<p>13. A clasificación do solo e as características principais de cada categoría. Procedemento para a concesión de licencias. Ordes de execución.</p>
<p>14. A disciplina urbanística. Protección da legalidade urbanística. Infraccións e sancións. Tramitación e fases do procedemento sancionador.</p>
<p>15. A Lei reguladora das facendas locais. Estructura e contido. Disposicións que a desenvolven.</p>
<p>16. Recursos locais. Impostos. Taxas. Contribucións especiais. Prezos públicos. Outros recursos.</p>
<p>17. O orzamento das entidades locais. Principios xerais. Elaboración e aprobación. Modificacións orzamentarias. Estructura orzamentaria. Fases de execución do gasto.</p>
<p>18. A tesourería. Funcións. Modalidades e instrumentos do servicios financeiros. Recadación e período voluntario e en vía de constriximento.</p>
<p>19. O arquivo: concepto. Clases de arquivo e o seu funcionamento. Principais criterios de ordenación. O dereito dos cidadáns ó acceso a arquivos e rexistros.</p>
<p>Definición de informática. Concepto de ordenador. Clasificación dos ordenadores. Partes. Sistema operativo. Programas do sistema e programas de aplicación. Sistemas de tratamento de textos. Bases de datos. Follas de cálculo.</p>
<p>Gondomar, agosto de 1997.</p>
<p>Ramón Sestelo Fernández</p>
<p>Alcalde</p>
<p>7675</p>

