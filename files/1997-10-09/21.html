---
date: '1997-10-09'
id: B3CE
page: 9
number: 195
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 12 de agosto de 1997, do Servicio de Estructuras e Desenvolvemento
  Rural da Coruña, polo que se anuncia a aprobación do acordo de concentración
  parcelaria da zona de San Martiño de Frades (A Coruña).
range: Aviso
url: 'https://www.xunta.gal/dog/Publicados/1997/19971009/AnuncioB3CE_gl.html'
---
<p>Ponse en coñecemento dos interesados na concentración parcelaria da zona de San Martiño de Frades (A Coruña), declarada de utilidade pública e urxente execución polo Decreto 298/1991, do 5 de setembro (DOG nº 179 do 18 de setembro).</p>
<p>Primeiro.-Con data do 30 de xullo de 1997, o director xeral de Estructuras e Desenvolvemento Rural aprobou o acordo de concentración da zona de San Martiño de Frades (A Coruña), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Frades e nos lugares de costume da parroquia durante trinta días hábiles, contados desde o seguinte ó da última publicación</p>
<p>desta resolución no Diario Oficial de Galicia e no BOP.</p>
<p>Terceiro.-No prazo dos trinta días que se din cabe interpoñer recurso de alzada ante o conselleiro de Agricultura, Gandería e Montes, podendo os recorrentes presenta-lo recurso na Xefatura de Servicio de Estructuras e Desenvolvemento Rural (Edificio Administrativo de Monelos, s/n, 6ª planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38 da Lei de réxime xurídico das administracións públicas e do procedemento administrativo común, expresando no escrito un domicilio dentro do concello para facerlle as notificacións que procedan, e, se é o caso, a persoa residente nel a quen teñan que facerse as notificacións.</p>
<p>Advírtese, ademais, que o acordo de concentración parcelaria só poderá ser obxecto de recurso de alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Ley de concentración parcelaria para Galicia).</p>
<p>A Coruña, 12 de agosto de 1997.</p>
<p>P.A.</p>
<p>Ángel Hernáez Ruiz</p>
<p>Xefe do Servicio de Estructuras e Desenvolvemento Rural da Coruña</p>
<p>Visto e Prace</p>
<p>Rogelio Aramburu Núñez</p>
<p>Delegado provincial da Coruña</p>
<p>97-7230</p>

