---
date: '1997-10-09'
id: B38A
page: 9
number: 195
agency: ENTE PÚBLICO PORTOS DE GALICIA
section: IV. OPOSICIÓNS E CONCURSOS
title: >-
  Resolución do 1 de outubro de 1997 pola que se anuncia convocatoria dunha
  praza de persoal laboral fixo.
range: Resolución
url: 'https://www.xunta.gal/dog/Publicados/1997/19971009/AnuncioB38A_gl.html'
---
<p>Portos de Galicia convoca probas de selección para cubri-la seguinte praza de persoal laboral fixo.</p>
<p>1. Xefatura do departamento de Xestión Económica e Orzamentaria.</p>
<p>1. Requisitos xerais.</p>
<p>a) Ter nacionalidade española e ter cumpridos os 18 anos de idade.</p>
<p>b) Estar en posesión dos requisitos esixidos e da titulación académica (homologada polo Ministerio de Educación, no caso de títulos expedidos por un país que non sexa membro da Unión Europea), ou da experiencia profesional que se require para a praza.</p>
<p>c) Posuí-la capacidade funcional, física e psíquica para o desempeño das tarefas habituais de cada praza.</p>
<p>d) Non ter sido separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>2. Requisitos específicos da praza.</p>
<p>1. Xefatura do departamento de Xestión Económica e Orzamentaria.</p>
<p>Os requisitos mínimos esixidos que deberán acreditarse para a praza son:</p>
<p>-Título mínimo esixido: licenciatura e Ciencias Económicas ou Empresariais.</p>
<p>-Experiencia mínima dun ano en funcións de dirección de departamento xestión económica ou dirección económico-financeira.</p>
<p>Coñecementos necesarios para cubrir este posto:</p>
<p>Coñecementos sobre: ámbito normativo do ente público Portos de Galicia e xestión de servicios de estructuras afíns ós portos, Plan Xeral de Contabilidade Pública e das empresas mercantís e normas de valoración, contratación administrativa e sistemas de xestión orzamentaria, fondos estructurais da Unión Europea, planificación e sistemas de financiamento de investimentos en grandes infraestructuras, estudios de rendibilidade económica, orzamentos de capital e explotación, avaluación de operacións financeiras.</p>
<p>Valorarase:</p>
<p>Capacidade de relación e de integración en grupo de traballo, experiencia en xestión de proxectos de investimento, formación complementaria.</p>
<p>Tódolos requisitos xerais e específicos deberán posuírse no día do remate do prazo de presentación de solicitudes, e mantelos ata o asinamento do correspondente contrato.</p>
<p>3. Solicitudes.</p>
<p>Para tomar parte nas probas de selección deberase presentar solicitude de acordo co modelo de instancia que figura no anexo I xuntando ademais a seguinte documentación:</p>
<p>3.1. Forma.</p>
<p>-Fotocopia do DNI.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite os requisitos míminos xerais e específicos.</p>
<p>-Documentación acreditativa dos méritos que se aleguen para a súa valoración, ben orixinal ou fotocopia compulsada. Acreditarase a experiencia con historial completo da Seguridade Social ou con certificado de empresa.</p>
<p>3.2. Lugar e prazo de presentación.</p>
<p>O prazo de presentación de solicitudes será de 10 días naturais, contados a partir do día seguinte</p>
<p>ó da publicación desta convocatoria no Diario Oficial de Galicia.</p>
<p>As solicitudes dirixidas ó presidente do ente público Portos de Galicia presentaranse no rexistro xeral do ente público, na praza de Europa, 5A-6B, 15707 Santiago de Compostela.</p>
<p>4. Procedemento de admisión e selección.</p>
<p>1. Esgotado o prazo de presentación de solicitudes, a comisión de selección publicará as listas previas de admitidos e excluídos ó proceso de selección, coa motivación da exclusión, se é o caso, establecéndose un prazo de 5 días naturais para, a petición do interesado, emendar calquera erro que sexa emendable. Esgotado este prazo, publicaranse as listas definitivas de admitidos e excluídos ó proceso de selección, incluíndo lugar e data en que comezarán as probas, ás que deberán asisti-los candidatos provistos do DNI. Estas listas serán publicadas nos taboleiros de anuncios de Portos de Galicia.</p>
<p>2. As probas de selección consistirán nunha proba teórico-práctica e entrevista persoal.</p>
<p>A) Proba teórico-práctica.</p>
<p>-Proba teórico-práctica: versará sobre os coñecementos e demais requisitos esixidos na convoca</p>
<p>toria para cubrir este posto, que haberá que superar para pasar á entrevista persoal.</p>
<p>A proba teórico-práctica poderá realizarse nunha ou dúas fases por criterio da comisión de selección; en calquera caso, soamente pasarán á entrevista persoal aqueles candidatos que superen a dita proba.</p>
<p>Unha vez corrixida a proba teórico-práctica, a comisión de selección publicará no taboleiro de anuncios de Portos de Galicia a lista de aprobados e suspensos, e incluirá o lugar e a data de realización das entrevistas persoais.</p>
<p>B) Entrevista persoal: valoraranse os coñecementos do candidato, ademais da súa adecuación ó posto de traballo. Para tal efecto a comisión poderá comentar co aspirante cuestións relacionadas co programa e coas funcións que hai que realizar.</p>
<p>C) Rematado todo o proceso anterior, a comisión de selección publicará o nome das persoas seleccionadas no taboleiro de anuncios de Portos de Galicia, facendo consta-la data de ingreso, así como a documentación complementaria que deberán achegar para formaliza-lo contrato.</p>
<p>Santiago de Compostela, 1 de outubro de 1997.</p>
<p>Emilio García Gallego</p>
<p>Presidente de Portos de Galicia</p>
<p>7667</p>

