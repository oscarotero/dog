---
date: '1997-10-09'
id: B3EE
page: 9
number: 195
agency: ASOCIACIÓN GALLEGA DE PIZARRISTAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19971009/AnuncioB3EE_gl.html'
---
<p>V premio á mellor cuberta de lousa.</p>
<p>A Asociación Gallega de Pizarristas convoca a quinta edición do premio á mellor cuberta de lousa, de acordo coas seguintes bases:</p>
<p>1. Obxectivos.</p>
<p>-Recoñecemento óa profesionais pola súa contribución á utilización da lousa na arquitectura contemporánea.</p>
<p>-Conseguir un maior achegamento ós prescritores.</p>
<p>-Divulga-la lousa como solución idónea en calquera tipo de cuberta.</p>
<p>2. Candidatos.</p>
<p>Poderán optar ó premio todos aqueles profesionais (personas físicas ou xurídicas) que se dediquen á arquitectura e exerzan a súa actividade no Estado español, Andorra e Portugal.</p>
<p>3. Criterios.</p>
<p>O xurado, para decidi-lo premio, terá en conta os seguintes criterios:</p>
<p>-Proxectos realizados no territorio español, Andorra e Portugal, que utilicen lousa.</p>
<p>-Resalte no valor arquitectónico da construcción da lousa.</p>
<p>-Valorarase tamén a súa utilización en fachadas, revestimentos, zonas axardinadas, etc.</p>
<p>4. Contía dos premios.</p>
<p>Establécense os seguintes premios:</p>
<p>1. de 1.000.000 de ptas.</p>
<p>2. de 700.000 ptas.</p>
<p>3. de 500.000 ptas.</p>
<p>No caso de que o premio fose compartido por dous ou máis profesionais, dividirase o seu importe en partes iguais entre os gañadores.</p>
<p>5. Xurado.</p>
<p>O xurado encargado de deliberar estará composto por un número impar de profesionais pertencentes á:</p>
<p>-Consellería de Industria e Comercio.</p>
<p>-Escola Técnica de Colocadores de Lousa.</p>
<p>-Asociación Gallega de Pizarristas.</p>
<p>6. Decisión do xurado.</p>
<p>O xurado fará pública a súa decisión antes do 1 de decembro de 1997.</p>
<p>7. Procedemento de participación.</p>
<p>Aqueles profesionais que estean interesados en participar deberán enviarlle á Secretaría Técnica a solicitude admisión que se xunta, correctamente cuberta, antes do día 15 de novembro de 1997.</p>
<p>O xurado comunicará a admisión do proxecto.</p>
<p>O interesado remitirá a documentación do apartado 8 antes do día 25 de novembro de 1997.</p>
<p>Cada participante poderá presentar un máximo de tres proxectos.</p>
<p>8. Documentación de proxectos.</p>
<p>Os proxectos que opten ó premio deberán documentarse de xeito real e o xurado poderá solicitar calquera tipo de acreditación que considere necesaria. Os participantes presentarán a seguinte documentación:</p>
<p>-Breve memoria descritiva.</p>
<p>-Material fotográfico: 3 fotografías (25x30) e 4 diapositivas, perspectivas xerais e de detalle.</p>
<p>-Datos persoais do autor ou autores do traballo, en sobre pechado, sendo numerada a súa recepción.</p>
<p>-Os proxectos non irán asinados nin presentarán ningún distintivo.</p>
<p>9. Publicación.</p>
<p>A organización do premio resérvase o dereito de publicación das fotografías, diapositivas, etc., dos proxectos presentados, facendo consta-lo seu autor ou autores.</p>
<p>A organización, ó adquiri-los dereitos de publicación, poderá utilizalos para o que considere oportuno, sempre de acordo coa promoción da lousa.</p>
<p>10. Entrega de premios.</p>
<p>A entrega de premios levarase a cabo coincidindo coa asemblea xeral anual da Asociación Gallega de Pizarristas, así como a exposición dos proxectos. O gañador ou gañadores farán unha sinopse expositiva da concepción e desenvolvemento do proxecto.</p>
<p>11. Asistencia á entrega de premios.</p>
<p>Os gañadores dos premios deberán asistir á entrega do galardón, para a sús recepción. En circunstancias excepcionais, poderán delegar noutra ou noutras persoas, que asistirán provistas da oportuna autorización.</p>
<p>12. Secretaría Técnica.</p>
<p>A Secretaría Técnica deste premio será asumida pola Asociación Gallega de Pizarristas, coas seguintes funcións:</p>
<p>-Resolverá as consultas formuladas durante o período de información.</p>
<p>-Recibirá as solicitudes de admisión e a documentación definitiva dos traballos.</p>
<p>-Levantará acta provisional da admisión dos traballos.</p>
<p>-Comunicaralles a tódolos participantes a decisión definitiva do xurado.</p>
<p>Selado e Rubricado</p>

