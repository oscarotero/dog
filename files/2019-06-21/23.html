---
date: '2019-06-21'
id: G2348-310519-0006
page: 29809
number: 117
agency: Xulgado do Social número 5 da Coruña
section: V. Administración de xustiza.
title: EDICTO (138/2019).
range: Edicto
url: >-
  https://www.xunta.gal/dog/Publicados/2019/20190621/AnuncioG2348-310519-0006_gl.html
---
<p>Eu, María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento despedimento/cesamentos en xeral 138/2019 deste xulgado do social, seguido por instancia de José Ramón Sánchez Montes contra José Veiga Cruz sobre despedimento, se ditou a sentenza cuxa parte dispositiva di como segue:</p>
    <p>Que debo estimar e estimo a demanda que en materia de despedimento foi interposta por José Ramón Sánchez Montes, contra o empresario individual José Veiga Cruz, en consecuencia, debo declarar e declaro improcedente o despedimento que a demandante foi obxecto con efectos do 31 de decembro de 2018, e debo declarar e declaro extinguida a relación laboral que unía ás partes desde a data do despedimento (31 de decembro de 2018), ao cesar na súa actividade a anterior entidade, condenando o empresario individual José Veiga Cruz ao aboamento dunha indemnización por despedimento a razón de 4.485,78 €.</p>
    <p>Que debo estimar e estimo a demanda que en materia de cantidade foi interposta por José Ramón Sánchez Montes contra o empresario individual José Veiga Cruz e, en consecuencia, debo condenar e condeno o empresario individual José Veiga Cruz a que aboe á demandante a cantidade de 1.305,67 € brutos, polos salarios de decembro de 2018, incrementada no xuro do 10 % por mora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar, por comparecencia ou por escrito, ante este xulgado no prazo de cinco días a partir da súa notificación.</p>
    <p>Advírtaselle ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 € do depósito especial indicado no artigo 229.1.a) da Lei reguladora da xurisdición social (as devanditas cantidades deberán ser aboadas, se é por transferencia bancaria, na conta que este xulgado ten no Banco Santander co número ES55 0049 3569 92 0005001274 debendo salientar en concepto os seguintes díxitos: 4757000065 e número de expediente con 6 díxitos (4 para o número e 2 para o ano) e se é fisicamente nunha oficina do Banco Santander na conta núm. 4757000065 e número de expediente con 6 díxitos (4 para o número e 2 para o ano), acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola devandita cantidade no que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, ao momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo.</p>
    <p>E para que sirva de notificación en legal forma a José Veiga Cruz, en ignorado paradoiro, expido o presente edicto para a súa inserción no <em>Boletín Oficial</em> da provincia da Coruña.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 31 de maio de 2019</p>
    <footer><p>A letrada da Administración de xustiza</p></footer>

