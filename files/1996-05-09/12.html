---
date: '1996-05-09'
id: 641E
page: 4
number: 91
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 16 de abril de 1996 pola que se declaran aprobadas as listas
  definitivas de aspirantes admitidos e excluídos ás probas selectivas para
  ingreso na escala de axudantes de arquivos, bibliotecas e museos, convocadas
  por Resolución do 27 de novembro de 1995 (BOE do 19 de decembro).
range: Resolución
url: 'https://www.xunta.gal/dog/Publicados/1996/19960509/Anuncio641E_gl.html'
---
<p>Publicadas por Resolución do 26 de febreiro de 1996 (BOE do 16 de marzo) as listas provisionais de aspirantes admitidos e excluídos ás probas selectivas para ingreso na escala de axudantes de arquivos, bibliotecas e museos da Universidade da Coruña, convocadas por Resolución do 27 de novembro de 1995 (BOE do 19 de decembro) e rematado o prazo de emenda de defectos, este rectorado, en aplicación do establecido na base 4.1 da convocatoria, resolve declarar aprobada a lista definitiva de aspirantes admitidos e excluídos ás referidas probas. A dita lista figura exposta nos taboleiros de anuncios do Rectorado e do Vicerrectorado do Campus de Ferrol.</p>
<p>Así mesmo, en cumprimento do disposto na base 7.1 da convocatoria, faise público que a primeira proba dará comezo ás 17 horas do día 25 de maio de 1996, na Escola Universitaria de Arquitectura Técnica da Coruña (Campus da Zapateira, s/n). Para a súa indentificación, os aspirantes deberán acudir provistos do documentos nacional de identidade.</p>
<p>Contra a presente resolución, que esgota a vía administrativa, poderán os interesados interpor recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación no BOE.</p>
<p>A Coruña, 16 de abril de 1996.</p>
<p>José Luis Meilán Gil</p>
<p>Rector da Universidade da Coruña</p>
<p>2779</p>

