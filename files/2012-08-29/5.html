---
date: '2012-08-29'
id: CA02-310712-0008
page: 34583
number: 164
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 24 de xullo de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada presentada por Forestal del Atlántico,
  S.A. para a instalación de fabricación de formol, colas e resinas e xestión de
  residuos Marpol, localizados no concello de Mugardos, A Coruña (clave do
  expediente de renovación 2012-IPPC-M-98).
range: Anuncio
url: >-
  https://www.xunta.gal/dog/Publicados/2012/20120829/AnuncioCA02-310712-0008_gl.html
---
<p>Con data 30 de abril de 2008 concedeuse a Forestal del Atlántico, S.A. a autorización ambiental integrada 2006/0349_NAA/IPPC_168 para a instalación de fabricación de formol, colas e resinas e xestión de residuos Marpol, localizados no concello de Mugardos (A Coruña). Nesta autorización establécese unha vixencia de cinco anos, contados a partir do día seguinte ao da súa notificación á titular. </p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que transcorrido o prazo de vixencia da autorización esta debe ser renovada e, de ser o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o Regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a documentación presentada pola solicitante para a renovación da autorización ambiental integrada, constituída polo documento titulado:</p>
    <p>– Proxecto básico de solicitude de renovación da autorización ambiental integrada (rev. 01). Instalación de fabricación de formol, colas e resinas e xestión de residuos Marpol. Forestal del Atlántico, S.A. Punta Promontorio. Mugardos.</p>
    <p>Co fin de que calquera interesado poida consultalo e, de ser o caso, formular no dito prazo as alegacións, suxestións ou observacións que considere convenientes. O antedito documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial da Coruña da Consellería de Medio Ambiente, Territorio e Infraestruturas (r/ Vicente Ferrer, 2, 15008 A Coruña).</p>
    <p>– Concello de Mugardos (avda. de Galicia, 45, 15620 Mugardos).</p>
    <p>Santiago de Compostela, 24 de xullo de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

