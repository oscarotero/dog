---
date: '2008-08-20'
page: 15
number: 160
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 22 de xullo de 2008, da Dirección Xeral de Formación Profesional
  e Ensinanzas Especiais, pola que se establece o perfil do programa de
  cualificación profesional inicial de fabricación mecánica en Galicia.
range: Resolución
---
<p>O Real decreto 295/2004, do 20 de febreiro, estableceu, entre outras, a cualificación profesional de nivel 1 de operacións auxiliares de fabricación mecánica, pertencente á familia profesional de fabricación mecánica, así como os módulos formativos asociados ás unidades de competencia das que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Formación Profesional e Ensinanzas Especiais, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral,</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de fabricación mecánica en Galicia.</p>
<p>Segundo.-Identificación.</p>
<p>O programa de cualificación profesional inicial de fabricación mecánica queda identificado polos seguintes elementos:</p>
<p>-Denominación: fabricación mecánica.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: fabricación mecánica.</p>
<p>Terceiro.-Competencia xeral.</p>
<p>Realizar operacións básicas de fabricación, así como alimentar e asistir nos procesos automatizados de mecanizado, montaxe e fundición, con criterios de calidade, seguridade e respecto polo ambiente.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan a seguir:</p>
<p>a) Interpretar planos sinxelos e analizar a información técnica nos procesos de fabricación e montaxe.</p>
<p>b) Empregar correctamente a simboloxía e a terminoloxía propias do campo profesional do mecanizado.</p>
<p>c) Recoñecer e utilizar correctamente as ferramentas do taller.</p>
<p>d) Utilizar correctamente e con destreza as ferramentas, as máquinas, as técnicas e os procedementos axeitados para preparar os utensilios e os materiais necesarios nun proceso de fabricación ou montaxe, consonte as especificacións de plans de traballo establecidas.</p>
<p>e) Efectuar o transporte e a manutención de materiais, útiles e pezas para poder levar a cabo a orde de fabricación ou montaxe, atendendo á correcta manipulación e coas medidas de seguridade adecuadas.</p>
<p>f) Realizar procesos de alimentación de pezas, ferramentas, baleirado e enchedura de depósitos, e evacuación de residuos, conforme o proceso establecido.</p>
<p>g) Recoller, seleccionar e almacenar correctamente os residuos producidos nos procesos de fabricación e montaxe, de acordo coa normativa ambiental.</p>
<p>h) Analizar a nivel elemental as propiedades dos materiais máis utilizados, así como as súas variacións debidas á aplicación de tratamentos.</p>
<p>i) Operar destramente con instrumentos de control e verificación, co fin de mellorar a calidade do produto ou do proceso realizado.</p>
<p>j) Realizar operacións básicas de mecanizado manual, tras unha correcta selección das ferramen-tas e das técnicas.</p>
<p>k) Realizar operacións básicas de mecanizado con máquinas ferramenta utilizando as técnicas e os procedementos axeitados.</p>
<p>l) Realizar operacións de preparación e unión de pezas, consonte os plans de traballo establecidos para a construción de obxectos, conxuntos mecánicos e estruturas metálicas, utilizando correctamente e con destreza as ferramentas e os equipamentos.</p>
<p>m) Realizar segundo o manual o mantemento de primeiro nivel de máquinas e equipamentos para garantir a súa funcionalidade, e comunicar as anomalías que non se poidan resolver.</p>
<p>n) Cumprir a actividade con orde, rigor e limpeza, conforme a documentación e as instrucións xerais recibidas.</p>
<p>o) Coñecer a correcta utilización e o mantemento dos medios e dos equipamentos de protección individual e colectiva existentes no taller.</p>
<p>p) Cumprir as normas en materia de seguridade e saúde laboral recollidas na lexislación.</p>
<p>q) Comprender o marco legal, os dereitos e as obrigas inherentes ao traballo.</p>
<p>r) Adaptarse aos postos de traballo e ás novas situacións laborais xeradas como consecuencia dos cambios tecnolóxicos producidos na evolución da profesión.</p>
<p>s) Manter relacións fluídas cos membros do grupo en que se estea integrado, e participar activamente na organización e no desenvolvemento das tarefas colectivas para a consecución dos obxectivos asignados, mantendo unha actitude tolerante e respectando o traballo do resto do persoal.</p>
<p>t) Establecer comunicacións verbais, escritas ou gráficas con outros departamentos.</p>
<p>u) Resolver problemas e tomar decisións individuais, seguindo normas establecidas ou procede-mentos definidos dentro do ámbito da súa competencia, e consultar as devanditas decisións cando a súa repercusión sexa importante.</p>
<p>Quinto.-Relación de cualificacións e unidades de competencia do Catálogo Nacional das Cualificacións Profesionais incluídas no perfil profesional.</p>
<p>Cualificacións profesionais completas incluídas no perfil:</p>
<p>Operacións auxiliares de fabricación mecánica, FME031_1 (Real decreto 295/2004), que abrangue as seguintes unidades de competencia:</p>
<p>-UC0087_1. Realizar operacións básicas de fabricación.</p>
<p>-UC0088_1. Realizar operacións básicas de montaxe.</p>
<p>Sexto.-Contorno profesional.</p>
<p>1. Ámbito profesional. Desempeña a súa actividade laboral en empresas grandes, medianas e pequenas dedicadas á fabricación e á montaxe de produtos electromecánicos. Opera seguindo instrucións de persoal técnico superior, segundo procedementos establecidos.</p>
<p>2. Sectores produtivos:</p>
<p>-Fabricación de produtos electromecánicos.</p>
<p>-Fabricación de equipamentos de precisión ópticos e similares.</p>
<p>-Talleres mecánicos.</p>
<p>-Construción de maquinaria e equipamentos mecánicos.</p>
<p>-Construción de vehículos automóbiles e as súas pezas.</p>
<p>-Construción e reparación navais.</p>
<p>-Construción e reparación de material ferroviario.</p>
<p>-Construción e reparación de aeronaves.</p>
<p>-Construción de bicicletas e motocicletas.</p>
<p>-Fabricación doutro material de transporte.</p>
<p>3. Ocupacións e postos de traballo máis salientables:</p>
<p>-Peón de industrias manufactureiras.</p>
<p>-Auxiliar de procesos automatizados.</p>
<p>-Auxiliar de procesos de fabricación e montaxe.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I desta resolución.</p>
<p>2. Son os que se relacionan a seguir:</p>
<p>-ME0044. Operacións de fabricación.</p>
<p>-ME0045. Operacións de montaxe.</p>
<p>-ME0046. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non cómpre que os espazos formativos identificados se diferencien mediante pechamentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo Nacional de Cualificacións Profesionais que inclúe o programa.</p>
<p>A relación dos módulos específicos coas unidades de competencia do Catálogo Nacional de Cualificacións Profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor.</p>
<p>Esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 22 de xullo de 2008.</p>
<p>Antonio Vázquez Vázquez</p>
<p>Director xeral de Formación Profesional</p>
<p>e Ensinanzas Especiais</p>
<p>ANEXO I</p>
<p>Módulos específicos</p>
<p>1. Módulo específico: operacións de fabricación.</p>
<p>-Código: ME0044.</p>
<p>-Duración: 233 horas.</p>
<p>1.1. Resultados de aprendizaxe e criterios de avaliación.</p>
<p>-RA1. Realiza esbozos sinxelos e interpreta a forma das pezas e as súas medidas, con aplicación das especificacións técnicas e das instrucións de traballo requiridas.</p>
<p>-CA1.1. Identificáronse forma, cotas, simboloxía e elementos normalizados representados nun plano.</p>
<p>-CA1.2. Diferenciáronse vistas, cortes, seccións e detalles dos planos de fabricación.</p>
<p>-CA1.3. Identificáronse materiais, tratamentos e acabamentos superficiais.</p>
<p>-CA1.4. Realizáronse esbozos de pezas sinxelas a man alzada e acoutados segundo norma.</p>
<p>-CA1.5. Interpretouse a información técnica relativa ao produto que se vaia mecanizar, e deter-mináronse as dimensións en bruto, as fases de mecanizado, as máquinas e os medios necesarios.</p>
<p>-RA2. Prepara materiais, ferramentas e máquinas de acordo coa información, seguindo instrucións e documentación técnica relacionada con procesos básicos de fabricación mecánica.</p>
<p>-CA2.1. Interpretáronse informacións, especificacións técnicas e información gráfica relativas aos procesos auxiliares de mecanizado.</p>
<p>-CA2.2. Describíronse medios, ferramentas e equipamentos utilizados en procesos auxiliares de fabricación mecánica.</p>
<p>-CA2.3. Preparáronse as ferramentas e a maquinaria necesarias para os procesos auxiliares de fabricación mecánica, tendo en conta as normas de prevención de riscos laborais e de protección ambiental.</p>
<p>-CA2.4. Identificouse o material de partida e as súas dimensións en bruto.</p>
<p>-CA2.5. Aproveitáronse os sobrantes existentes no almacén para obter as pezas en bruto.</p>
<p>-CA2.6. Organizouse o posto de traballo e realizáronse as tarefas necesarias de limpeza e man-temento, tendo en conta as normas de prevención de riscos laborais e de protección ambiental.</p>
<p>-RA3. Realiza o transporte e a manutención dos útiles, os accesorios e as pezas que interveñen nun proceso de fabricación, utilizando os sistemas e os medios apropiados.</p>
<p>-CA3.1. Recoñecéronse e manexáronse os sistemas de transporte e carga empregados nos talleres de fabricación mecánica.</p>
<p>-CA3.2. Manipuláronse correctamente e sen danos os útiles, os accesorios e as pezas.</p>
<p>-CA3.3. Realizouse o mantemento de primeiro nivel dos sistemas de transporte e carga.</p>
<p>-RA4. Realiza operacións básicas de fabricación (tradeadura, roscaxe con macho ou tarraxa, desbar-baxe, limadura, etc.) seguindo instrucións dadas.</p>
<p>-CA4.1. Describíronse as operacións básicas de fabricación partindo da información técnica do proceso, e relacionáronse as operacións, os parámetros de operación, as ferramentas e os útiles utilizados.</p>
<p>-CA4.2. Interpretáronse os parámetros propios dos procesos de fabricación: velocidade, avances, roscas, composición, etc.</p>
<p>-CA4.3. Realizáronse as operacións básicas de fabricación requiridas nun proceso definido, tendo en conta as normas de prevención de riscos laborais e de protección ambiental.</p>
<p>-CA4.4. Realizáronse conxuntos mecánicos sinxelos utilizando correctamente as técnicas, as ferramentas, as máquinas e os equipamentos necesarios.</p>
<p>-RA5. Mecaniza pezas sinxelas, para o que emprega as operacións básicas que se poden realizar nun torno e nunha fresadora.</p>
<p>-CA5.1. Recoñecéronse e identificáronse as partes do torno e da fresadora.</p>
<p>-CA5.2. Identificáronse as pezas que se poden mecanizar en torno e en fresadora.</p>
<p>-CA5.3. Identificáronse as ferramentas necesarias para a execución dun proceso dado: fresas, brocas, coitelas, placas de corte, etc.</p>
<p>-CA5.4. Seleccionáronse os parámetros de corte correspondentes a cada ferramenta, a partir da documentación técnica.</p>
<p>-CA5.5. Realizouse a montaxe de pezas, ferramentas, útiles e mecanismos necesarios para executar o mecanizado.</p>
<p>-CA5.6. Realizouse o axuste e a posta a punto das ferramentas empregadas.</p>
<p>-CA5.7. Mecanizáronse pezas sinxelas seguindo o proceso establecido.</p>
<p>-CA5.8. Realizouse o mantemento dos equipamentos e das instalacións.</p>
<p>-RA6. Analiza os procedementos de alimentación e descarga dos procesos automáticos de fabricación mecánica, así como os procesos auxiliares en fundición, mecanizado, soldadura, caldeiraría, tratamentos, etc., seguindo instrucións dadas.</p>
<p>-CA6.1. Describíronse os procedementos de alimentación de sistemas automáticos de fabricación mecánica en fundición, mecanizado, montaxe, soldadura, caldeiraría, tratamentos, etc.</p>
<p>-CA6.2. Montáronse e reguláronse os accesorios e os dispositivos para alimentar as máquinas en procesos automáticos de fabricación.</p>
<p>-CA6.3. Describíronse os procedementos de manipulación de cargas.</p>
<p>-CA6.4. Describíronse os procesos auxiliares de fabricación mecánica en fundición, mecanizado, soldadura, caldeiraría, tratamentos, etc.</p>
<p>-CA5.5. Identificáronse os residuos producidos e depositáronse nos seus contedores específicos.</p>
<p>-RA7. Opera con instrumentos básicos de medida, comparación, verificación e control para verificar a calidade dos produtos obtidos, seguindo instrucións dadas.</p>
<p>-CA7.1. Recoñecéronse as magnitudes máis empregadas nos procesos de fabricación.</p>
<p>-CA7.2. Identificáronse e describíronse os instrumentos básicos de medida, comparación, verificación e control, así como o seu funcionamento: calibres de límites, calibre pé de rei, escuadro, reloxo comparador, mármore de trazar, goniómetro, micrómetro, etc.</p>
<p>-CA7.3. Describíronse os coidados e as precaucións que se deben ter na utilización e na conser-vación de calquera instrumento de medida e control.</p>
<p>-CA7.4. Operouse con instrumentos de medida, comparación, verificación e control segundo procedementos estandarizados.</p>
<p>-CA7.5. Rexistráronse e anotáronse as medicións realizadas.</p>
<p>-CA7.6. Elaboráronse partes de incidencias e indicáronse neles as anomalías e as deficiencias detectadas.</p>
<p>-RA8. Cumpre as normas de prevención de riscos laborais e protección ambiental, identificando os riscos asociados, tomando as medidas necesarias e utilizando os medios de protección persoal e colectivos.</p>
<p>-CA8.1. Identificáronse os riscos inherentes ao traballo en función dos procesos de produción que se realicen.</p>
<p>-CA8.2. Identificáronse os riscos ambientais derivados do proceso de fabricación.</p>
<p>-CA8.3. Aplicáronse as normas de seguridade individual, colectiva e ambiental.</p>
<p>-CA8.4. Empregáronse os equipamentos de protección individual.</p>
<p>-CA8.5. Describíronse e empregáronse os dispositivos de protección das máquinas, os equipamentos e as instalacións.</p>
<p>-CA8.6. Mantívose a zona de traballo limpa e ordenada.</p>
<p>-CA8.7. Identificáronse os medios de protección preventivos e aprendeuse a utilizalos en caso de emerxencia.</p>
<p>1.2. Contidos básicos.</p>
<p>Representación gráfica:</p>
<p>-Debuxo industrial: liñas normalizadas, vistas, cortes, seccións, cotas e esbozos.</p>
<p>-Normalización, axustes, tolerancias e acabamentos superficiais.</p>
<p>-Interpretación de planos sinxelos de conxuntos e despezamentos.</p>
<p>Procesos auxiliares de fabricación:</p>
<p>-Operacións auxiliares e de carga e descarga de materia prima e de pezas en procesos de fundición, mecanizado, montaxe, tratamentos, etc.</p>
<p>-Sistemas de transporte de útiles, accesorios e pezas.</p>
<p>-Sistemas de suxeición e amarre de pezas e ferramentas.</p>
<p>-Almacenaxe de pezas e ferramentas.</p>
<p>-Procedementos de alimentación e descarga en procesos automáticos de fabricación.</p>
<p>Operacións básicas de mecanizado:</p>
<p>-Técnicas de trazado. Instrumentos e útiles empregados.</p>
<p>-Técnicas de limadura. Clases de limas e operacións de limadura.</p>
<p>-Técnicas de corte. Serraxe manual e mecánica. Ferramentas e procedementos empregados.</p>
<p>-Técnicas de tradeadura e escareado. Ferramentas, condicións de corte e máquinas.</p>
<p>-Roscas e técnicas de roscaxe. Clasificación e identificación das roscas. Ferramentas para roscaxe. Procedemento de roscaxe manual.</p>
<p>-Afiadura de ferramentas. Máquinas e técnicas empregadas.</p>
<p>Operacións básicas de torneadura:</p>
<p>-Torno paralelo.</p>
<p>-Montaxe de pezas e ferramentas no torno.</p>
<p>-Operacións básicas e ferramentas de torneadura.</p>
<p>Operacións básicas de fresadura:</p>
<p>-Fresadora universal.</p>
<p>-Montaxe de pezas e ferramentas na fresadora.</p>
<p>-Operacións básicas e ferramentas de fresadura.</p>
<p>Máquinas e ferramentas:</p>
<p>-Máquinas ferramenta manuais: trades, roscadoras, etc.</p>
<p>-Máquinas ferramenta: torno e fresadora.</p>
<p>-Sistemas de alimentación e descarga de máquinas.</p>
<p>-Ferramentas auxiliares: chaves, desaparafusadores, martelos, e ferramentas para cortar, xirar e golpear.</p>
<p>-Manipulación de cargas.</p>
<p>Materiais empregados en fabricación mecánica:</p>
<p>-Identificación de materiais.</p>
<p>-Formas comerciais.</p>
<p>Instrumentos de medición, comparación, verificación e control:</p>
<p>-Instrumentos de medición, comparación e verificación: metro, calibre, pé de rei, micrómetro, ca-libres pasa/non pasa, goniómetros, pirómetros, reloxo comparador, mármore, compases, escuadros, calibres fixos, galgas, etc.</p>
<p>-Procesos de verificación.</p>
<p>Seguridade e protección ambiental:</p>
<p>-Normas de prevención de riscos laborais aplicables ás operacións auxiliares de fabricación mecá-nica.</p>
<p>-Normas de protección ambiental aplicables ás operacións auxiliares de fabricación mecánica.</p>
<p>-Equipamentos de protección individual.</p>
<p>-Dispositivos de seguridade nas máquinas.</p>
<p>-Reciclaxe de produtos e residuos (aceite de corte, labras, etc.)</p>
<p>-Organización e limpeza.</p>
<p>1.3. Orientacións pedagóxicas.</p>
<p>Este módulo específico contén a formación necesaria para desempeñar a función de realizar ope-racións básicas de fabricación.</p>
<p>A definición desta función abrangue aspectos como:</p>
<p>-Realización de esbozos sinxelos e interpretación da forma e da medida das pezas.</p>
<p>-Preparación de materiais, ferramentas e máquinas.</p>
<p>-Transporte e manutención de útiles, accesorios e pezas.</p>
<p>-Operacións básicas de fabricación.</p>
<p>-Mecanizado de pezas sinxelas mediante torno e fresadora.</p>
<p>-Análise dos procedementos de alimentación e descarga dos procesos automáticos de fabricación mecánica.</p>
<p>-Verificación da calidade dos produtos obtidos.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Interpretación de información gráfica e técnica incluída nos planos de conxunto ou de fabricación.</p>
<p>-Preparación de materiais, ferramentas e máquinas para a realización das operacións básicas de fabricación mecánica.</p>
<p>-Realización de operacións básicas de fabricación en procesos auxiliares e en contextos de fabricación mecánica.</p>
<p>-Realización de operacións auxiliares, así como a alimentación e a descarga de procesos automáticos de fabricación mecánica.</p>
<p>-Verificación da calidade dos produtos obtidos mediante os instrumentos básicos de medida e control.</p>
<p>2. Módulo específico: operacións de montaxe.</p>
<p>-Código: ME0045.</p>
<p>-Duración: 187 horas.</p>
<p>2.1. Resultados de aprendizaxe e criterios de avaliación.</p>
<p>-RA1. Interpreta planos sinxelos de montaxe, de conxuntos, de despezamento, de instalación e de embalaxe, e recoñece os elementos normalizados.</p>
<p>-CA1.1. Analizouse a información dos planos e determináronse as fases para a montaxe e os medios necesarios.</p>
<p>-CA1.2. Identificáronse as instalacións fixas e móbiles representadas nos planos de montaxe.</p>
<p>-CA1.3. Identificáronse os obxectos dos planos en relación coa súa posición e coa súa función.</p>
<p>-CA1.4. Describíronse as formas e as dimensións de cada elemento.</p>
<p>-CA1.5. Interpretáronse nos planos os datos necesarios para a montaxe dos subconxuntos e dos conxuntos que constitúen unha máquina, un instrumento, un dispositivo, etc.</p>
<p>-CA1.6. Identificáronse símbolos e pictogramas.</p>
<p>-CA1.7. Interpretáronse gráficos, diagramas e ábacos.</p>
<p>-CA1.8. Identificáronse as representacións dos sistemas mecánicos: eixes, engrenaxes, rodamentos, poleas, etc.</p>
<p>-CA1.9. Identificáronse as representacións gráficas de unións soldadas, aparafusadas e remachadas.</p>
<p>-RA2. Prepara materiais, ferramentas, máquinas e elementos, tendo en conta a interpretación das informacións, as instrucións e a documentación técnica relacionada coas operacións de montaxe.</p>
<p>-CA2.1. Identificáronse as ferramentas e as técnicas empregadas en función da montaxe que se vaia realizar.</p>
<p>-CA2.2. Preparáronse, afiáronse e puxéronse a punto máquinas e ferramentas, tendo en conta as normas de prevención de riscos laborais e de protección ambiental.</p>
<p>-CA2.3. Organizouse o posto de traballo e realizáronse as tarefas necesarias de limpeza e de mantemento, tendo en conta as normas de prevención de riscos laborais e de protección ambiental.</p>
<p>-RA3. Monta conxuntos ou estruturas metálicas mediante unións fixas ou desmontables, tendo en conta as normas de prevención de riscos laborais e de protección ambiental.</p>
<p>-CA3.1. Identificáronse as ferramentas manuais e os equipamentos utilizados nos procesos de unións desmontables e de ensamblaxes.</p>
<p>-CA3.2. Preparáronse adecuadamente as pezas para ensamblar.</p>
<p>-CA3.3. Identificáronse remaches de diversos tipos, as súas dimensións, as ferramentas manuais e os equipamentos empregados nos procesos de remache.</p>
<p>-CA3.4. Identificouse a resistencia dun parafuso pola numeración da súa cabeza.</p>
<p>-CA3.5. Recoñecéronse os procesos e as posicións de soldadura, as súas vantaxes e as súas desvantaxes.</p>
<p>-CA3.6. Relacionáronse os tipos de unión máis axeitados para os conxuntos que se vaian montar.</p>
<p>-CA3.7. Realizáronse unións fixas: prensadas, remachadas, soldadas, con pegamentos, con abrazadeiras e con ancoraxes.</p>
<p>-CA3.8. Realizáronse unións desmontables mediante parafusos e porcas, porlóns, arandelas, pa-sadores, chavetas e lingüetas.</p>
<p>-CA3.9. Nun suposto práctico, debidamente caracterizado, de unión de pezas metálicas mediante sistemas fixos e desmontables, onde se achegan especificacións técnicas do conxunto:</p>
<p>-Seleccionáronse os elementos e as ferramentas para utilizar na montaxe.</p>
<p>-Efectuáronse as operacións de traslado, suxeición e colocación de pezas.</p>
<p>-Realizáronse as operacións requiridas de montaxe e de unións fixas ou desmontables: tradeadura, roscaxe, remache, colaxe, etc.</p>
<p>-Verificouse que as unións e a montaxe se axustan ás especificacións requiridas, para garantir a calidade do proceso e do produto.</p>
<p>-RA4. Opera con instrumentos básicos de medida, comparación, verificación e control de xeito que se garanta a calidade dos produtos montados.</p>
<p>-CA4.1. Recoñecéronse as magnitudes máis empregadas nos procesos de fabricación.</p>
<p>-CA4.2. Identificáronse e describíronse os instrumentos de medida, comparación, verificación e control utilizados nos procesos auxiliares de montaxe.</p>
<p>-CA4.3. Verificáronse as dimensións e as características dos conxuntos montados mediante instrumentos de metroloxía específicos para a magnitude de medida, segundo os procedementos establecidos.</p>
<p>-CA4.4. Describíronse os coidados e as precaucións que hai que ter na utilización e na conser-vación de calquera instrumento de medida e control.</p>
<p>-CA4.5. Elaboráronse partes de incidencias e indicáronse neles as anomalías e as deficiencias detectadas, así como as medidas realizadas.</p>
<p>-RA5. Cumpre as normas de prevención de riscos laborais e protección ambiental, identificando os riscos asociados, tomando as medidas necesarias e utilizando os medios de protección persoal e colectivos.</p>
<p>-CA5.1. Identificáronse os riscos inherentes ao traballo en función dos procesos de montaxe que se realicen.</p>
<p>-CA5.2. Identificáronse os riscos ambientais derivados do proceso de montaxe.</p>
<p>-CA5.3. Aplicáronse as normas de seguridade individuais, colectivas e ambientais.</p>
<p>-CA5.4. Utilizáronse os equipamentos de protección individual.</p>
<p>-CA5.5. Describíronse e utilizáronse os dispositivos de protección das máquinas, os equipamentos e as instalacións.</p>
<p>-CA5.6. Mantívose a zona de traballo limpa e ordenada.</p>
<p>-CA5.7. Identificáronse os medios de protección preventivos e aprendeuse a empregalos en caso de emerxencia.</p>
<p>2.2. Contidos básicos.</p>
<p>Representación gráfica:</p>
<p>-Debuxo industrial: liñas normalizadas, proxeccións, cortes, seccións, cotas e esbozos.</p>
<p>-Normalización, tolerancias, axustes e acabamentos superficiais.</p>
<p>-Interpretación de planos sinxelos de montaxe, conxuntos e despezamentos.</p>
<p>-Representación de elementos normalizados: elementos roscados, elementos de unión, árbores e eixes, rodamentos e engrenaxes.</p>
<p>-Representación de unións soldadas e remachadas.</p>
<p>Unións fixas e desmontables:</p>
<p>-Técnicas de unión e montaxe.</p>
<p>-Unións fixas: prensadas, remachadas, soldadas, con pegamentos, con abrazadeiras e con ancoraxes.</p>
<p>-Unións desmontables: con parafusos e porcas (tipos e aplicacións), porlóns, arandelas, pasadores, chavetas e lingüetas.</p>
<p>Ferramentas auxiliares:</p>
<p>-Chaves, desaparafusadores, martelos, ferramentas para cortar, xirar e golpear, etc.</p>
<p>Instrumentos de medición, comparación, verificación e control:</p>
<p>-Instrumentos de medición, comparación e verificación: metro, calibre, pé de rei, escuadro, nivel, goniómetro, reloxo comparador, mármore, compases, escuadros, calibres fixos, galgas, etc.</p>
<p>-Procesos de verificación.</p>
<p>Normas de seguridade e protección ambiental:</p>
<p>-Prevención de riscos laborais aplicable ás operacións auxiliares de montaxe.</p>
<p>-Protección ambiental aplicable ás operacións auxiliares de montaxe.</p>
<p>-Equipamentos de protección individual.</p>
<p>-Dispositivos de seguridade nas máquinas.</p>
<p>-Reciclaxe de produtos e residuos.</p>
<p>-Organización e limpeza.</p>
<p>2.3. Orientacións pedagóxicas.</p>
<p>Este módulo específico contén a formación necesaria para desempeñar a función de realizar ope-racións básicas de montaxe.</p>
<p>A definición desta función abrangue aspectos como:</p>
<p>-Realización de esbozos sinxelos e interpretación de pezas, a súa posición e as fases para a montaxe.</p>
<p>-Preparación de materiais, ferramentas e máquinas.</p>
<p>-Montaxe de conxuntos mediante unións fixas e desmontables.</p>
<p>-Verificación da calidade dos conxuntos montados.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Interpretación da información gráfica e técnica incluída nos planos de conxunto.</p>
<p>-Preparación de materiais, ferramentas e máquinas en contextos de montaxe.</p>
<p>-Montaxe de conxuntos e estruturas metálicas mediante unións fixas ou desmontables en procesos auxiliares.</p>
<p>-Verificación da calidade dos conxuntos montados mediante os instrumentos básicos de medida e control.</p>
<p>3. Módulo específico: formación en centros de traballo.</p>
<p>-Código: ME0046.</p>
<p>-Duración: 160 horas.</p>
<p>3.1. Resultados de aprendizaxe e criterios de avaliación.</p>
<p>-RA1. Recibe e almacena materiais, pezas, consumibles e outros materiais que interveñen nos procesos produtivos de fabricación e montaxe, empregando o procedemento axeitado.</p>
<p>-CA1.1. Interpretáronse e cubríronse as fichas de recepción.</p>
<p>-CA1.2. Manexáronse e transportáronse materiais para a súa almacenaxe.</p>
<p>-CA1.3. Clasificáronse materiais, pezas, ferramentas, etc., segundo as súas características.</p>
<p>-CA1.4. Colaborouse na realización do informe de recepción.</p>
<p>-RA2. Analiza procesos sinxelos de fabricación e participa na definición do procedemento, as fases, os equipamentos, as máquinas e os medios auxiliares necesarios para os levar a cabo.</p>
<p>-CA2.1. Identificouse e interpretouse a documentación técnica extraída dos planos de fabricación.</p>
<p>-CA2.2. Colaborouse no procedemento que se vai utilizar.</p>
<p>-CA2.3. Identificáronse e seleccionáronse os equipamentos, as ferramentas e os medios auxiliares inherentes ao desenvolvemento do proceso de fabricación.</p>
<p>-CA2.4. Participouse na elaboración do proceso de fabricación.</p>
<p>-RA3. Participa na preparación de máquinas, equipamentos e ferramentas, empregando os medios que interveñen no proceso.</p>
<p>-CA3.1. Identificáronse os materiais, as ferramentas, os utensilios, as máquinas e os equipamentos relacionados co proceso.</p>
<p>-CA3.2. Realizáronse as operacións necesarias para a preparación e o axuste das máquinas e dos equipamentos.</p>
<p>-CA3.3. Realizáronse operacións de carga e descarga do material empregado.</p>
<p>-CA3.4. Manipuláronse correctamente os útiles, os accesorios, as pezas, etc.</p>
<p>-RA4. Executa no taller de fabricación operacións de alimentación e descarga de pezas en máquinas, así como operacións básicas de mecanizado, empregando as ferramentas e os medios indicados en cada proceso.</p>
<p>-CA4.1. Elixíronse as máquinas, os equipamentos, as ferramentas, os útiles e os medios auxiliares en función do traballo que se vai realizar.</p>
<p>-CA4.2. Realizouse o abastecemento de materiais necesarios que permita executar o traballo en-comendado.</p>
<p>-CA4.3. Puxéronse a punto os medios e os equipamentos necesarios.</p>
<p>-CA4.4. Executáronse traballos básicos de mecanizado coas condicións de calidade e seguridade establecidas, e no tempo indicado.</p>
<p>-CA4.5. Realizáronse medicións e empregáronse con destreza e coidado os instrumentos axeitados.</p>
<p>-CA4.6. Realizáronse operación de alimentación e descarga, e controlouse o funcionamento das máquinas.</p>
<p>-RA5. Executa operacións básicas de montaxe e desmontaxe, e realiza a construción e a reparación de conxuntos mecánicos e estruturais.</p>
<p>-CA5.1. Elixíronse os equipamentos, as ferramentas, os utensilios e os medios auxiliares en función do traballo que se vai realizar.</p>
<p>-CA5.2. Preparáronse os materiais necesarios.</p>
<p>-CA5.3. Realizáronse operacións de unións sinxelas e controláronse os resultados.</p>
<p>-CA5.4. Empregáronse diversas técnicas de montaxe e desmontaxe.</p>
<p>-CA5.5. Executouse o traballo en condicións de calidade e seguridade.</p>
<p>-RA6. Actúa conforme as normas de prevención de riscos laborais.</p>
<p>-CA6.1. Cumpriuse a normativa xeral sobre prevención e seguridade, así como a establecida pola empresa.</p>
<p>-CA6.2. Identificáronse os factores e as situacións de risco que se presentan no centro de traballo no seu ámbito de actuación.</p>
<p>-CA6.3. Adoptáronse actitudes relacionadas coa actividade para reducir os riscos laborais e ambientais.</p>
<p>-CA6.4. Empregouse o equipamento de protección individual (EPI) establecido para as operacións.</p>
<p>-CA6.5. Utilizáronse os dispositivos de protección das máquinas, os equipamentos e as instalacións nas actividades.</p>
<p>-CA6.6. Actuouse segundo o plan de prevención.</p>
<p>-CA6.7. Mantívose a zona de traballo libre de riscos, con orde e limpeza.</p>
<p>-CA6.8. Traballouse con criterios de redución no consumo de enerxía e na xeración de residuos.</p>
<p>-RA7. Actúa responsablemente e intégrase no sistema de relacións técnico-sociais da empresa.</p>
<p>-CA7.1. Executáronse con dilixencia as instrucións recibidas.</p>
<p>-CA7.1. Responsabilizouse do traballo desenvolvido, e comunicouse eficazmente coa persoa adecuada en cada momento.</p>
<p>-Cumpríronse os requisitos e as normas técnicas de uso do taller, demostrouse un bo facer profesional e finalizouse o traballo nun tempo límite razoable.</p>
<p>-Amosouse unha actitude de respecto cara ás normas e cara aos procedementos establecidos.</p>
<p>-Organizouse o traballo propio consonte as instrucións e os procedementos establecidos, e realizáronse as tarefas en orde de prioridade, con criterios de seguridade e calidade nas intervencións.</p>
<p>-Coordinouse co resto do persoal a actividade desempeñada e informouse de calquera cambio, necesidade salientable ou continxencia.</p>
<p>-Incorporouse puntualmente ao posto de traballo, realizou os descansos instituídos e non abandonou o centro de traballo antes do establecido sen motivos xustificados.</p>
<p>Ver referencia pdf "16000D001P006.PDF"</p>
<p>Ver referencia pdf "16000D002P014.PDF"</p>

