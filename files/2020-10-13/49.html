---
date: '2020-10-13'
id: L105-210920-0001
page: 39715
number: 206
agency: Concello de Arteixo
section: VI. Anuncios. b) Administración local.
title: ANUNCIO de aprobación inicial do Plan especial de reforma interior da UA 46.
range: Anuncio
url: >-
  https://www.xunta.gal/dog/Publicados/2020/20201013/AnuncioL105-210920-0001_gl.html
---
<p>A Xunta de Goberno Local, en sesión ordinaria celebrada por medios telemáticos o xoves 30 de xullo de 2020, aprobou inicialmente o Plan especial de reforma interior da UA 46, situada en Oseiro (expediente 2020/U035/000001-22/2018 PERI), asinado polo arquitecto José Antonio Martínez Lema e tramitado por instancia de José Luis Chouciño Garrido e Carmen Blanco Veiga.</p>
    <p>En virtude do disposto polos artigos 75.1.a) da Lei 2/2016, do 10 de febreiro, do solo de Galicia, e 186.1.a) do Regulamento de planeamento, aprobado polo Decreto 143/2016, do 22 de setembro, o expediente de referencia queda sometido a información pública polo prazo de dous meses, mediante anuncio que se inserirá no Diario Oficial de Galicia e nun dos xornais de maior difusión da provincia. </p>
    <p>Durante este período quedará o expediente ao dispor de calquera que queira examinalo ou obter copias para que se presenten as alegacións que se cosideren pertinentes, e estarán ao dispor dos interesados na sede electrónica deste concello.</p>
    <p>Así mesmo, acordouse suspender o outorgamento das licenzas nas áreas afectadas pola aprobación do Plan especial, e que son as seguintes parcelas con referencia catastral: </p>
    <p>1568701NH4916N0001IU</p>
    <p>1568702NH4916N0001JU</p>
    <p>1669303NH4917S0001UO</p>
    <p>Arteixo, 7 de setembro de 2020</p>
    <footer><p>O alcalde<br>P.D. (Decreto 1546/2020, do 10 de xullo)<br>Luis Alberto Castro Calvete<br> Concelleiro delegado de Urbanismo e Patrimonio</p></footer>

