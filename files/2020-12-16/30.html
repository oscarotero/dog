---
date: '2020-12-16'
id: G0596-191120-0001
page: 49293
number: 252
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 19 de novembro de 2020, da Xefatura Territorial de Pontevedra, polo
  que se somete a información pública a solicitude de ampliación da declaración
  de condición minero-medicinal e termal das augas captadas no pozo denominado
  Pozo 3 no Balneario da Brea, no concello de Vila de Cruces.
range: Anuncio
url: >-
  https://www.xunta.gal/dog/Publicados/2020/20201216/AnuncioG0596-191120-0001_gl.html
---
<p>Esta xefatura territorial está tramitando a solicitude da sociedade Os Baños da Brea, S.L., NIF B36126563, de ampliación da declaración de condición minero-medicinal e termal das augas captadas no pozo denominado Pozo 3 situado no Balneario da Brea, en Paradela, na parroquia de Merza, no concello de Vila de Cruces.</p>
    <p>De conformidade co disposto no artigo 4.3 do Decreto 402/1996, do 31 de outubro, polo que se aproba o Regulamento de aproveitamento das augas minero-medicinais, termais e dos establecementos balnearios da Comunidade Autónoma de Galicia,</p>
    <h2>ACORDO:</h2>
    <p>Primeiro. Someter a información pública, por un prazo de trinta días hábiles que se contarán desde o día seguinte ao da publicación deste anuncio, a solicitude e o proxecto da ampliación da declaración de augas minero-medicinais e termais do Pozo 3, cuxas coordenadas son: X = 561.320 e Y = 4.734.360 (datum ETRS89, fuso 30).</p>
    <p>A solicitude e o texto do proxecto da ampliación da declaración poderán ser consultados no seguinte enderezo electrónico:</p>
    <p>https://ceei.xunta.gal/transparencia/documentos-sometidos-a-informacion-publica</p>
    <p>Segundo. As persoas interesadas, dentro do prazo sinalado, poderán presentar as alegacións que coiden oportunas, preferiblemente, a través do formulario normalizado (PR004) dispoñible na sede electrónica da Xunta de Galicia, ademais dos lugares e rexistros establecido na normativa reguladora do procedemento administrativo común.</p>
    <p>Cando sexa indispensable a atención presencial e atendendo ás medidas fronte ao coronavirus, as persoas interesadas poderán acudir a esta xefatura territorial (avenida María Victoria Moreno, 43, 5ª planta, 36003 Pontevedra), mediante unha cita previa no número de teléfono 986 80 52 37.</p>
    <p>Pontevedra, 19 de novembro de 2020</p>
    <footer><p>O xefe territorial de Pontevedra<br>P.A. (Decreto 135/2017, artigo 62.3 e 63.1)<br>Ana María Rodríguez Senra<br>Xefa de Servizo de Coordinación Administrativa e Xestión Económica</p></footer>
    <p>Disposición transitoria segunda do Decreto 130/2020, do 17 de setembro.</p>

