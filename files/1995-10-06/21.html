---
date: '1995-10-06'
id: 4BF6
page: 7
number: 193
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (125/1994).
range: Cédula
url: 'https://www.xunta.gal/dog/Publicados/1995/19951006/Anuncio4BF6_gl.html'
---
<p>En Santiago de Compostela o 31 de xullo de 1995, María Manuela García-Jalón de la Lama, secretaria deste xulgado, fago constar que, con data de 18 de novembro de 1994, Ángel Pantín Reigada, maxistrado xuíz titular do Xulgado de Primeira Instancia e Instrucción número cinco desta cidade, dictou sentencia no xuízo de faltas seguido neste xulgado con referencia nº 125/1994, no que actuaron como partes, dun lado o Ministerio Fiscal en representación da acción pública; doutro, como denunciante Enrique Becares Fuentes, como encargado do establecemento Simago desta cidade, como denunciada, Aurora Martínez López, que ten a parte dispositiva seguinte:</p>
<p>«Que debo condenar e condeno a Aurora Martínez López como autora da falta antes descrita (furto en grao de frustración) á pena de 2 días de arresto menor e ó aboamento das custas, con devolución definitiva ó establecemento do obxecto recuperado.»</p>
<p>E así o fago constar e emito a presente cédula para a súa notificación á denunciada, Aurora Martínez López, que se fará mediante inserción desta cédula no Diario Oficial de Galicia, e instrúoa de que contra a sentencia cabe interpor recurso de apelación por escrito no prazo de cinco días perante este xulgado consonte ó disposto nos artigos 976, 795 e 796 LACR.</p>
<p>Rubricado</p>
<p>95-6217</p>

