---
date: '1995-10-06'
id: 4BA6
page: 7
number: 193
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 19 setembro de 1995 pola que se lle concede á empresa Antonio
  Román Gómez-Lanzas e 3 máis C.B. AROS, con sede en Santiago de Compostela (A
  Coruña), a cualificación de entidade recoñecida para impartir cursos
  teórico-prácticos para a obtención de carnés profesionais de instalador
  autorizado de gas, para as categorías IG-I, IG-II, IG-III e IG-IV.
range: Resolución
url: 'https://www.xunta.gal/dog/Publicados/1995/19951006/Anuncio4BA6_gl.html'
---
<p>Vista a solicitude presentada pola empresa Antonio Román Gómez-Lanzas e 3 máis C.B. AROS, con sede en Santiago de Compostela (A Coruña), e a documentación anexa, na que solicitou lle sexa concedida a cualificación de entidade para impartir cursos de instaladores de gas grupos IG-I, IG-II, IG-III e IG-IV.</p>
<p>Vista a Orde do 17 de decembro de 1985 pola que se aproba a instrucción sobre documentación e posta en servicio das instalacións receptoras de gas combustible e a instrucción sobre instaladores autorizados de gas e empresas instaladoras (BOE 9-1-1986).</p>
<p>Considerando que se cumpriron os requisitos regulamentarios establecidos, esta Dirección Xeral de Industria</p>
<p>RESOLVE:</p>
<p>Outorgar á empresa Antonio Román Gómez-Lanzas e 3 máis C.B. AROS, con sede en Santiago de Com</p>
<p>postela (A Coruña), a cualificación de entidade recoñecida para imparti-los cursos de formación de instaladores de gas, de conformidade co establecido no capítulo III da Orde do 17 de decembro de 1985, en todo o territorio da Comunidade Autónoma de Galicia.</p>
<p>Para imparti-los cursos, presentará perante a delegación provincial de Industria e Comercio da provincia correspondente, fotocopia da presente resolución, táboa de tarefas e programación de cursos previstos.</p>
<p>Para efectos estatísticos e de control, presentará nas delegacións provinciais de Industria e Comercio onde exerza a súa actividade, unha memoria anual de actuacións e nesta dirección xeral un resumo delas na Comunidade Autónoma.</p>
<p>Esta autorización deberase renovar ós dous anos, para o que acreditará perante esta Dirección Xeral de Industria, o cumprimento dos requisitos esixidos na autorización inicial.</p>
<p>Santiago de Compostela, 19 de setembro de 1995.</p>
<p>Joaquín del Moral Crespo</p>
<p>Director xeral de Industria</p>
<p>95-06351</p>

