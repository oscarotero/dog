---
date: '1995-10-06'
id: 4C12
page: 7
number: 193
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (563/1994).
range: Edicto
url: 'https://www.xunta.gal/dog/Publicados/1995/19951006/Anuncio4C12_gl.html'
---
<p>Gustavo Adolfo Martín Castañeda, maxistrado-xuíz do Xulgado de Primeira Instancia e Instrucción número seis de Santiago de Compostela,</p>
<p>Fai saber que neste xulgado se seguen autos de xuízo executivo nº 563/1994, a pedimento do procurador Losada Gómez, en representación de Caixa de Aforros de Galicia, contra Domingo Padrón Chao, Carmen Varela Méndez, Antonio Varela Gómez e María Méndez Santamaría, sobre reclamación de cantidade, e nas súas actuacións acordouse sacar á venda en primeira e pública poxa, por termo de vinte días e logo de valoración por perito, os bens embargados que ó final se describen.</p>
<p>A poxa terá lugar na sala de audiencia deste xulgado, o día vintenove de novembro, ás 10.30 horas, consonte ás seguintes condicións:</p>
<p>1. O tipo do remate será de 5.850.000 pesetas, sen que se admitan ofertas que non cubran as dúas terceiras partes da dita suma.</p>
<p>2. Para poder tomar parte na licitación, deberán os licitadores consignar previamente na conta de depósitos deste xulgado, conta nº 1500-17-0563/1994, o 20% do tipo o remate.</p>
<p>3. Poderán facerse ofertas por escrito en prego pechado desde o anuncio da poxa ata a súa celebración, depositando na conta designada o vinte por cento do tipo do remate.</p>
<p>4. Reservaranse en depósito a pedimento do acredor as consignacións dos ofertantes que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que lle sigan pola orde das súas respectivas ofertas.</p>
<p>5. Os títulos de propiedade, suplidos por certificación de rexistro, atópanse de manifesto na secretaría do xulgado e os licitadores deben conformarse con eles, sen que poidan esixir outros.</p>
<p>6. As cargas e gravames anteriores e os preferentes, se os houber, ó crédito do demandante, quedarán subsistentes e sen cancelar, e entenderase que o rematante os acepta e queda subrogado na responsabilidade destes, sen destinarse á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro día vintesete de decembro, ás 10.30 horas, nas mesmas condicións cá primeira, agás o tipo de remate, que será do 75% da primeira; e, no caso de resultar deserta a dita segunda poxa, celebrarase unha terceira, sen suxeición a tipo, o día vintecinco de xaneiro de 1996, ás 10.30 horas, e rexerán para ela as restantes condicións fixadas para a segunda.</p>
<p>Bens obxecto de poxa.</p>
<p>Número vinteún. Vivenda letra I, da primeira planta dun edificio, construído na parcela R-8.2 do Polígono Fontiñas de Santiago de Compostela. Ten unha superficie útil de 64 metros e 65 decímetros cadrados. Anexos: ten como tales a praza de garaxe e o trasteiro sinalados co nº 21 na planta de sótano. Cota de participación: un, noventa e catro por cento. Inscrito no rexistro da propiedade nº 1 de Santiago de Compostela, no folio 205, libro 164, tomo 1138, predio 21.193.</p>
<p>Dado en Santiago de Compostela o vinte de xullo de mil novecentos noventa e cinco.</p>
<p>O maxistrado xuíz</p>
<p>Rubricado</p>
<p>A secretaria</p>
<p>Rubricado</p>
<p>95-06417</p>

