---
date: '2012-09-21'
id: CA04-030912-0006
page: 36974
number: 181
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 21 de agosto de 2012, da Xefatura Territorial da Coruña, pola
  que se autoriza administrativamente e se aproba o proxecto de execución da
  instalación eléctrica no concello de Oleiros (expediente IN407A 77/2012).
range: Resolución
url: >-
  https://www.xunta.gal/dog/Publicados/2012/20120921/AnuncioCA04-030912-0006_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: proxecto de adecuación CT Autopistas del Atlántico, 7-8.</p>
    <p>Situación: concello de Oleiros.</p>
    <p>Características técnicas: </p>
    <p>Adecuación de centro de transformación Autopistas del Atlántico, 7-8 (expediente 32.385), proxéctase a adecuación do centro de transformación intemperie sobre apoio de formigón existente, substituíndo o transformador por outro transformador de 100 kVA, e substitúese o cadro de baixa tensión existente por un novo interruptor tetrapolar automático, de acordo coa potencia do transformador. Substitúense as cadeas de illadores de vidro por novas cadeas con illador composite e procédese a desmontar os pararraios autoválvulas existentes en ferraxes independentes para instalalos sobre o transformador segundo o proxecto de adecuación CT Autopistas del Atlántico, 7-8 (expediente 32.385). (Concello de Oleiros).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 21 de agosto de 2012</p>
    <footer><p>P.A. (Artigo 39.3 Decreto 324/2009; DOG nº 117, do 17 de xuño)<br>Isidoro Martínez Arca<br>Xefe do Servizo de Administración Industrial</p></footer>

