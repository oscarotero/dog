---
date: '1996-04-29'
id: 5F16
page: 3
number: 84
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 15 de abril de 1996 pola que se anuncia a celebración dunha mesa
  redonda con motivo do Día das Letras Galegas.
range: Resolución
url: 'https://www.xunta.gal/dog/Publicados/1996/19960429/Anuncio5F16_gl.html'
---
<p>En execución do Plan de actividades da EGAP para o ano 1996 e do previsto no Decreto 15/1996, do 12 de xaneiro, polo que se declara 1996 Ano de Xesús Ferro Couselo, a EGAP anuncia a celebración dunha mesa redonda sobre este galego insigne comprometido coa nosa cultura, que se celebrará conforme as seguintes bases:</p>
<p>1. Obxectivos.</p>
<p>Con motivo de declara-la Real Academia Galega o Días das Letras Galegas de 1996 dedicado a Xesús Ferro Couselo, a EGAP súmase, como institución pública galega, á homenaxe deste personaxe, organizando unha mesa redonda sobre a súa vida e obra. Esta acción formativa completarase cunha viaxe de interese cultural a Ourense.</p>
<p>2. Destinatarios.</p>
<p>Na mesa redonda poderá participa-lo persoal das administracións públicas e calquera outra persoa interesada. Á viaxe cultural terá acceso o persoal de calquera das administracións públicas de Galicia (ata 40 prazas). Será condición indispensable ter asistido á mesa redonda.</p>
<p>3. Desenvolvemento.</p>
<p>-Día 9 de maio, de 13 h. a 14.30 h. na EGAP: mesa redonda sobre a vida e obra de Xesús Ferro Couselo.</p>
<p>-Día 17 de maio: viaxe a Ourense. Saída da Coruña, (praza do Obelisco), ás 8 horas e da EGAP ás 9.15 horas.</p>
<p>5. Inscrición.</p>
<p>-Lugar de presentación de solicitudes: rexistro xeral da EGAP. Polígono das Fontiñas, rúa de Madrid, 2-4, 15703 Santiago de Compostela.</p>
<p>-Forma de envío: por correo ó enderezo anterior ou por fax ó número (981) 57 15 40.</p>
<p>-Prazo: remata ás 12 h. do día 9 de maio.</p>
<p>6. Información.</p>
<p>Servicio de Estudios, Investigación e Publicacións. Teléfono (981) 57 08 00.</p>
<p>Santiago de Compostela, 15 de abril de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>2749</p>

