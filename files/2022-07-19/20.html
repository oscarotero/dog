---
date: '2022-07-19'
id: V0654-050722-0038
page: 40615
number: 137
agency: 'Vicepresidencia Segunda e Consellería de Presidencia, Xustiza e Deportes'
section: VI. Anuncios. a) Administración autonómica.
title: >-
  ANUNCIO do 1 de xullo de 2022 polo que se notifican as resolucións de
  expedientes sancionadores por incumprimento das medidas de prevención e
  contención en materia sanitaria do Concello de Castrelo de Miño (expediente
  SCOVID/CASTRELOMIÑO/0001 e un máis).
range: Anuncio
url: >-
  https://www.xunta.gal/dog/Publicados/2022/20220719/AnuncioV0654-050722-0038_gl.html
---
<p>O Concello de Castrelo de Miño ditou resolución do expediente sancionador SCOVID/CASTRELOMIÑO/0001 e un máis por vulneración da normativa sanitaria.</p>
    <p>Intentada a notificación das resolucións por correo certificado con xustificante de recepción nos domicilios que constan nos correspondentes expedientes sancionadores, esta foron devoltas polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación das resolucións ditadas no procedemento sancionador en materia sanitaria ás persoas interesadas que figuran no anexo efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia.</p>
    <p>Dado que neste acto non se publican na súa integridade as notificacións referidas, de conformidade co artigo 46 da Lei 39/2015, do 1 de outubro, do procedemento administrativo común das administracións públicas, o texto íntegro do acto que se notifica está á disposición das persoas interesadas, xunto co resto do expediente, no prazo máximo de dez (10) días hábiles, contados desde o día seguinte ao desta publicación no Boletín Oficial del Estado, nas oficinas municipais do Concello de Castrelo de Miño, situadas na avenida do Concello, 18, Castrelo de Miño (Ourense), das 9.00 ás 14.00 horas, de luns a venres. Advírteselle ás persoas interesadas que, de non compareceren no referido prazo, a notificación se entenderá producida, para todos os efectos, o día seguinte ao do vencemento do prazo.</p>
    <p>As resolucións poñen fin á vía administrativa e contra elas só cabe recurso contencioso-administrativo, ante o xulgado do contencioso-administrativo da circunscrición en que o demandante teña o seu domicilio ou aquela en que se encontre a sede do órgano autor do acto orixinario impugnado (entendéndose limitada esta posibilidade de elección só aos xulgados que se encontren dentro da circunscrición do Tribunal Superior de Xustiza de Galicia), de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, conforme o disposto no artigo 46.1 da citada norma legal.</p>
    <p>Este anuncio realízase ao abeiro do establecido no Convenio asinado o 27 de novembro de 2020 entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19.</p>
    <p>Santiago de Compostela, 1 de xullo de 2022</p>
    <footer><p>Sonia Villaverde Cutrín<br>Funcionaria da unidade tramitadora</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>DNI/CIF Persoa interesada</td>
       <td>Infracción imputada</td>
       <td>Precepto cualificador</td>
       <td>Precepto sancionador</td>
       <td>Sanción imposta</td>
      </tr>
      <tr>
       <td>SCOVID/CASTRELOMIÑO/0001</td>
       <td>45163293X</td>
       <td>Non utilizar a máscara obrigatoria nos termos establecidos na normativa vixente e non encontrarse, de forma xustificada, en ningunha das excepcións á dita obriga.</td>
       <td>Art. 57.2.c.1º) da Lei 33/2011, do 4 de outubro, xeral de saúde</td>
       <td>Art. 58.1.c) da Lei 33/2011
        Art. 31.2 do RDL 21/2020</td>
       <td>100 euros</td>
      </tr>
      <tr>
       <td>SCOVID/CASTRELOMIÑO/0008</td>
       <td>44488913J</td>
       <td>Non utilizar a máscara obrigatoria nos termos establecidos na normativa vixente e non encontrarse, de forma xustificada, en ningunha das excepcións á dita obriga.</td>
       <td>Art. 57.2.c.1º) da Lei 33/2011, do 4 de outubro, xeral de saúde</td>
       <td>Art. 58.1.c) da Lei 33/2011
        Art. 31.2 do RDL 21/2020</td>
       <td>100 euros</td>
      </tr>
     </tbody>
    </table>

