---
date: '1998-03-05'
id: 893A
page: 2
number: 44
agency: FUNDACIÓN PÚBLICA HOSPITAL COMARCAL DA BARBANZA
section: VI. ANUNCIOS
title: >-
  Anuncio de contratación de persoal facultativo de diversas especialidades para
  a Fundación Pública Hospital da Barbanza.
range: Anuncio
url: 'https://www.xunta.gal/dog/Publicados/1998/19980305/Anuncio893A_gl.html'
---
<p>No uso das atribucións recollidas no artigo 3º da Lei 10/1996, do 5 de novembro (DOG nº 227 do 20 de novembro), o padroado da Fundación Pública Hospital da Barbanza acordou a aprobación do cadro de persoal facultativo do centro, así como a convocatoria das correspondentes probas de selección</p>
<p>de persoal facultativo, con respecto ós principios de igualdade, mérito, capacidade e publicidade, segundo determina o artigo 2º da devandita lei.</p>
<p>En virtude del, esta dirección fai pública a convocatoria da selección do persoal facultativo, conforme as seguintes bases:</p>
<p>Prazas convocadas:</p>
<table><tbody><tr><td></td></tr>
<tr><td></td></tr>
<tr><td>Especialidade</td><td>Número</td><td>Referencia</td></tr>
<tr><td></td></tr>
</tbody></table>
<table><tbody><tr><td>Medicina interna</td><td>2</td><td>MIR</td></tr>
<tr><td></td></tr>
<tr><td>Cirurxía xeral</td><td>2</td><td>CXD</td></tr>
<tr><td></td></tr>
<tr><td>Traumatoloxía</td><td>2</td><td>TRA</td></tr>
<tr><td></td></tr>
<tr><td>Xinecoloxía e obstetricia</td><td>2</td><td>XIN</td></tr>
<tr><td></td></tr>
<tr><td>Pediatría</td><td>1</td><td>PED</td></tr>
<tr><td></td></tr>
<tr><td>Anestesia e reanimación</td><td>2</td><td>ANE</td></tr>
<tr><td></td></tr>
<tr><td>Otorrinolaringoloxía</td><td>1</td><td>ORL</td></tr>
<tr><td></td></tr>
<tr><td>Uroloxía</td><td>1</td><td>URO</td></tr>
<tr><td></td></tr>
<tr><td>Dermatoloxía</td><td>1</td><td>DER</td></tr>
<tr><td></td></tr>
<tr><td>Radiodiagnóstico</td><td>1</td><td>RDX</td></tr>
<tr><td></td></tr>
<tr><td>Urxencias</td><td>10</td><td>URX</td></tr>
<tr><td></td></tr>
<tr><td>Farmacia</td><td>1</td><td>FAR</td></tr>
<tr><td></td></tr></tbody></table>
<p>Titulación requirida: a licenciatura e especialidade esixida legalmente para o desempeño de cada unha das prazas convocadas.</p>
<p>Tipo de contrato: a contratación do persoal que resulte seleccionado someterase ó disposto no R.D.L. 8/1997, do 16 de maio, en materia de fomento da contratación indefinida e tamén ó disposto no artigo 15.1º do Estatuto dos traballadores.</p>
<p>Procedemento de selección: consistirá, en primeiro lugar, nunha proba eliminatoria sobre un suposto clínico correspondente a cada especialidade. A proba superarase coa cualificación de apto.</p>
<p>Os candidatos como aptos participarán na segunda fase consistente na valoración que se deduza dos méritos e da entrevista persoal. Previamente publicarase o baremo polo que serán avaliados os méritos, que consistirán na experiencia e na formación.</p>
<p>Coa puntuación obtida, de acordo co baremo de méritios e a que resulte da entrevista, ponderadas nun 45% e 55% respectivamente, confeccionarase un listado final por orde de puntuación acadada por cada aspirante.</p>
<p>A FPHB resérvase o dereito de seleccionar un número de aspirantes superior ó de prazas convocadas en cada especialidade, seguindo na elección a orde do listado final. A FPHB resérvase tamén o dereito de declarar deserta algunha das prazas convocadas.</p>
<p>A selección, de conformidade co disposto no artigo 4 da Lei 10/1996, do 5 de novembro (DOG nº 227, do 20 de novembro), será efectuada por unha comisión técnica designada para o efecto. Esta comisión resérvase o dereito de realizar outras probas accesorias que considerase pertinentes.</p>
<p>Inicio das probas: as probas non se realizarán antes dun mes, desde que se publique esta convocatoria, de acordo co disposto no artigo 4 da Lei 10/1996.</p>
<p>Dereitos de exame: os candidatos deberán aboar 2.000 ptas. en concepto de dereitos do exame na conta do BBV nº 0182-5947-13-0010222224.</p>
<p>Solicitude de participación; para participar neste proceso deberase remitir solicitude do interesado dirixida á Fundación Pública Hospital da Barbanza, Apdo. de correos 106 de Ribeira (A Coruña), no prazo improrrogable de vinte días desde a publicación do presente anuncio, indicando no sobre a referencia da praza á que se opta. Deberase achegar unicamente xustificante de pagamento dos dereitos do exame, copia compulsada do título esixido e fotocopia do DNI.</p>
<p>A documentación xustificativa dos méritos alegados deberase achegar no momento de realización da proba escrita.</p>
<p>Exclusións e reclamacións: a non reunión dos requisitos mínimos, o non pagamento dos dereitos de exame, a insuficiente identificación ou o pagamento dos dereitos do exame fóra do período establecido para iso dará lugar á exclusión do proceso de selección, sen posibilidade de reclamación.</p>
<p>Incorporación: os candidatos seleccionados incorporaranse de forma gradual segundo as necesidades de posta en marcha dos servicios do hospital e logo de superación do recoñecemento médico que o faculte para o desempeño da praza.</p>
<p>Teléfono de información: (981) 83 59 01.</p>
<p>Ribeira, 27 de febreiro de 1998.</p>
<p>Rubén Sanz Cartagena</p>
<p>Director da Fundación Pública Hospital da Barbanza</p>

