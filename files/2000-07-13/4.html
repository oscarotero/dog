---
date: '2000-07-13'
id: EC26
page: 10
number: 136
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 16 de xuño de 2000 pola que se lle concede autorización definitiva ó
  centro privado Santa Apolonia de Santiago de Compostela, para impartir 6
  unidades de bacharelato das modalidades de ciencias da natureza e da saúde,
  humanidades e ciencias sociais e tecnoloxía.
range: Orde
url: 'https://www.xunta.gal/dog/Publicados/2000/20000713/AnuncioEC26_gl.html'
---
<p>Examinado o expediente instruído por instancia do titular do centro privado Santa Apolonia de Santiago de Compostela, solicitando autorización definitiva para impar-</p>
<p>tir 6 unidades de bacharelato das modalidades de ciencias da natureza e da saúde, humanidades e ciencias sociais e tecnoloxía.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado Santa Apolonia de Santiago de Compostela, para impartir 6 unidades de bacharelato das modalidades de ciencias da natureza e da saúde, humanidades e ciencias sociais e tecnoloxía, quedando a composición resultante segundo se especifica no anexo desta orde.</p>
<p>Segundo.-Antes do inicio das ensinanzas que se autorizan, a delegación provincial da Consellería de Educación e Ordenación Universitaria, logo de informe da inspección educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 16 de xuño de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Santiago de Compostela.</p>
<p>Localidade: Santiago de Compostela.</p>
<p>Enderezo: A Rocha, Poza Real, 5.</p>
<p>Código do centro: 15025116.</p>
<p>Denominación específica: Santa Apolonia.</p>
<p>Titular: Mª del Rosario Medina Gómez.</p>
<p>Ensinanzas que se autorizan: bacharelato das modalidades de ciencias da natureza e da saúde, humanidades e ciencias sociais e tecnoloxía.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: -4 unidades de educación secundaria obrigatoria.-6 unidades de bacharelato das modalidades de ciencias da natureza e da saúde; humanidades e ciencias sociais; e tecnoloxía.</p>
<p>d) Centro de formación profesional específica:</p>
<p>Familia profesional: actividades físicas e deportivas:-1 ciclo formativo de grao medio de conducción de actividades físico-deportivas no medio natural (1 unidade para 30 alumnos).-1 ciclo formativo de grao superior de animación de actividades físicas e deportivas (2 unidades para 30 alumnos/unidade).</p>
<p>Familia profesional: sanidade.-1 ciclo formativo de grao medio de coidados auxiliares de enfermería (1 unidade para 30 alumnos).-1 ciclo formativo de grao superior de documentación sanitaria (1 unidade para 30 alumnos).-1 ciclo formativo de grao superior de hixiene bucodental (1 unidade para 30 alumnos).-1 ciclo formativo de grao superior de dietética (2 unidades para 30 alumnos/unidade).-1 ciclo formativo de grao superior de próteses dentais (2 unidades para 30 alumnos/unidade).</p>
<p>Quenda de tarde-noite:</p>
<p>Familia profesional de sanidade:-1 ciclo formativo de grao superior de saúde ambiental (2 unidades para 30 alumnos/unidade).</p>
<p>Familia profesional de informática:-1 ciclo formativo de grao superior de administración de sistemas informáticos (2 unidades para 30 alumnos/unidade).</p>

