---
date: '2015-10-07'
id: CA01-011015-0002
page: 39198
number: 192
agency: Consellería de Facenda
section: IV. Oposicións e concursos.
title: >-
  ORDE do 30 de setembro de 2015 pola que se declara deserta a convocatoria de
  concurso para a provisión dun posto de traballo vacante na Administración
  especial da Xunta de Galicia, en execución da Sentenza do 5 de maio de 2014 do
  Xulgado do Contencioso-Administrativo número 2 de Santiago de Compostela.
range: Orde
url: >-
  https://www.xunta.gal/dog/Publicados/2015/20151007/AnuncioCA01-011015-0002_gl.html
---
<p>Por Orde da Consellería de Facenda do 6 de agosto de 2015 (DOG núm. 166, do 1 de setembro) convocouse concurso para a provisión dun posto de traballo vacante reservado a funcionarios/as da Administración especial da Xunta de Galicia, Xefatura de Área Técnica de Analise de Proxectos, con titulación de Enxeñaría de Montes, nivel 26, código MA.C08.00.001.15770.026, adscrita á Dirección Xeral de Conservación da Natureza, da Consellería de Medio Ambiente, Territorio e Infraestruturas, en execución da Sentenza do 5 de maio de 2014 do Xulgado do Contencioso-Administrativo número 2 de Santiago de Compostela.</p>
    <p>Unha vez transcorrido o prazo de presentación de solicitudes de participación no concurso sen que ningún/ningunha funcionario/a presentase solicitude de participación, esta consellería, en uso da competencia atribuída polo artigo 14.2.d) da Lei 2/2015, do 4 de maio, do emprego público de Galicia, e de conformidade coa base VII.5 da convocatoria</p>
    <h2>DISPÓN:</h2>
    <p>Único. Resolver o concurso para a provisión do posto de traballo vacante, declarando deserto por falta de solicitudes a Xefatura de Área Técnica de Análise de Proxectos, código MA.C08.00.001.15770.026, ofertada na convocatoria.</p>
    <p>Contra esta orde, que pon fin á vía administrativa, poderase interpoñer recurso potestativo de reposición ante esta mesma consellería, no prazo dun mes que se contará desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común ou, directamente, recurso contencioso-administrativo ante o xulgado do contencioso-administrativo de Santiago de Compostela no prazo de dous meses que se contará desde a mesma data, de conformidade co establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 30 de setembro de 2015</p>
    <footer><p>Valeriano Martínez García<br>Conselleiro de Facenda</p></footer>

