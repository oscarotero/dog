---
date: '2012-09-27'
id: C141-130912-0003
page: 37498
number: 185
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 11 de setembro de 2012 pola que se aproba o documento da
  delimitación dos espazos e usos portuarios do porto de Pontedeume (A Coruña).
range: Resolución
url: >-
  https://www.xunta.gal/dog/Publicados/2012/20120927/AnuncioC141-130912-0003_gl.html
---
<p>A Área de Explotación e Planificación Portuaria do ente público Portos de Galicia redactou e tramitou o documento de delimitación dos espazos e usos portuarios do porto de Pontedeume, instalación portuaria situada no termo municipal do mesmo nome, na provincia da Coruña, e adscrita ao ente público para a súa xestión. Este documento foi redactado de acordo coa súa nova formulación, prevista no artigo 96 da Lei 48/2003, do 26 de novembro, de réxime económico e de prestación de servizos dos portos de interese xeral do Estado, modificada pola Lei 33/2010, do 5 de agosto, aplicables ambas ao dominio público portuario competencia da Comunidade Autónoma de Galicia na falta de lexislación autonómica propia.</p>
    <p>Na reunión do Consello de Administración de Portos de Galicia, realizada o día 26 de xullo de 2012, este acordou dar a súa conformidade á delimitación dos espazos e usos portuarios do porto de Pontedeume, segundo o disposto no artigo 13.e) do Decreto 227/1995, do 20 de xullo, polo que se aproba o Regulamento do ente público, modificado polo Decreto 83/2002, do 28 de febreiro, e o referido artigo 96 da Lei 48/2003, así como elevalo e propoñelo para a súa aprobación.</p>
    <p>Unha vez vistos o expediente e o informe proposta da xefa da Área de Explotación e Planificación Portuaria de Portos de Galicia do 17.7.2012, que conta coa conformidade da Dirección do ente público, así como o acordo do Consello de Administración de Portos de Galicia que dá a conformidade á delimitación dos espazos e usos portuarios do porto de Pontedeume e o eleva e propón para a súa aprobación, o presidente do Consello de Administración do ente público Portos de Galicia, por delegación da conselleira do Medio Rural e do Mar, conferida por Orde do 30 de marzo de 2012, resolve:</p>
    <p>Aprobar o documento da delimitación dos espazos e usos portuarios do porto de Pontedeume (A Coruña), redactado en setembro de 2011 polo enxeñeiro de camiños, canles e portos Jacobo Lago Casais e polo arquitecto José Manuel Regueiro Grela, como autores, e pola enxeñeira de camiños, canles e portos xefa da Área de Explotación e Planificación Portuaria Ana Isabel Calzadilla Bouzón, como directora dos traballos da asistencia técnica.</p>
    <p>O que se fai público en cumprimento do artigo 69.6 do texto refundido da Lei de portos do Estado e da mariña mercante.</p>
    <p>Santiago de Compostela, 11 de setembro de 2012</p>
    <footer><p>José Juan Durán Hermida<br>Presidente de Portos de Galicia</p></footer>

