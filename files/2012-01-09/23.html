---
date: '2012-01-09'
id: G2302-191211-10019
page: 1320
number: 5
agency: Xulgado de Primeira Instancia e Instrución número 2 de Tui
section: V. Administración de xustiza.
title: EDICTO (213/2010).
range: Edicto
url: >-
  https://www.xunta.gal/dog/Publicados/2012/20120109/AnuncioG2302-191211-10019_gl.html
---
<p>Víctor Rodríguez Sendón, secretario xudicial do Xulgado de Primeira Instancia e Instrución número 2 de Tui, anuncia que neste procedemento ordinario 213/2010, seguido por instancia de DG Center Atlántico, S.L., fronte a Montytextil Mayoristas, S.L., se ditou sentenza co seguinte extracto:</p>
    <p>«Sentenza 102/2011.</p>
    <p>En Tui o vinte e trés de novembro de dous mil once.</p>
    <p>Almudena Martínez Sánchez, xuíza substituta do Xulgado de Primeira Instancia e Instrución número 2 de Tui, viu estes autos de xuízo declarativo ordinario n.º 213/2010, sobre reclamación de cantidade, instados por DG Center Atlántico, S.L., representada pola procuradora Sra. Muíños Torrado e asistida pola letrada Sra. Doval González contra Montytextil Mayoristas, S.L., en situación de rebeldía procesual.</p>
    <p>Resolvo que, estimando parcialmente a demanda interposta pola procuradora Sra. Muíños Torrado, en nome e representación da mercantil Montytextil Mayoristas, S.L., en situación de rebeldía procesual, debo condenar e condeno a demandada a lle aboar á demandante a cantidade de oitenta e dous mil oitocentos setenta e oito euros con noventa e seis céntimos (82.878,96 euros), cos xuros legais, sen facer expresa imposición das custas causadas neste procedemento.</p>
    <p>Contra esta resolución cabe interpor recurso de apelación, que se deberá interpor ante este mesmo xulgado, no prazo de vinte días, para a súa resolución pola Audiencia Provincial de Pontevedra.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición do recurso contra a anterior resolución exixe a constitución do depósito de 50 euros mediante ingreso en efectivo, en calquera sucursal do Banesto, na conta de depósitos e consignacións deste órgano xudicial, indicando no concepto o tipo de recurso e o número de expediente.</p>
    <p>O depósito da expresada suma deberase acreditar ao interpor o recurso de apelación e a ese escrito deberáselle xuntar copia do xustificante ou da orde de ingreso. Sen este requisito non será admitido a trámite.</p>
    <p>Están exceptuados da obriga de constituír o depósito aqueles que teñan recoñecido o dereito a asistencia xurídica gratuíta.</p>
    <p>Expídase testemuño desta sentenza, que se unirá a estes autos, quedando o orixinal no libro de sentenzas deste xulgado.</p>
    <p>Así, por esta miña sentenza, definitivamente xulgando nesta instancia, pronúncioo, mándoo e asínoo».</p>
    <p>E ao estar o demandado, Montytextil Mayoristas, S.L., en paradoiro descoñecido, expídese este edicto con fin de que lle sirva de notificación en forma.</p>
    <p>Tui, 29 de novembro de 2011.</p>
    <footer><p>O secretario xudicial<br>Rubricado</p></footer>

