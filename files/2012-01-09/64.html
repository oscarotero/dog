---
date: '2012-01-09'
id: L112-211211-10109
page: 1388
number: 5
agency: Concello de Boqueixón
section: VI. Anuncios. b) Administración local.
title: >-
  ANUNCIO de aprobación inicial do Plan Xeral de Ordenación Municipal do
  Concello de Boqueixón.
range: Anuncio
url: >-
  https://www.xunta.gal/dog/Publicados/2012/20120109/AnuncioL112-211211-10109_gl.html
---
<p>O Pleno da Corporación, en sesión extraordinaria que tivo lugar o día 14 de decembro de 2011, acordou o seguinte:</p>
    <p>1.º Aprobar inicialmente o Plan Xeral de Ordenación Municipal do Concello de Boqueixón, adaptado á Lei 2/2010, do 25 de marzo, de modificación da Lei do solo 9/2002.</p>
    <p>2.º Someter o Plan Xeral de Ordenación Municipal, aprobado inicialmente, ao trámite de información pública durante un prazo de dous meses, mediante anuncio que se publicará no <em>Diario Oficial de Galicia</em>, e en dous xornais de maior difusión na provincia.</p>
    <p>3.º Manter a suspensión das licenzas, aprobada en sesión plenaria que tivo lugar o día 19 de abril de 2010, e segundo o novo informe de suspensión de licenzas, de data do 7 de decembro de 2011, emitido polo arquitecto do equipo redactor Isidro López Yáñez.</p>
    <p>4.º Dar audiencia aos concellos limítrofes.</p>
    <p>5.º Solicitar os informes sectoriais, ás administracións públicas competentes.</p>
    <p>6.º Dar trámite de consulta ás administracións públicas afectadas.</p>
    <p>A documento do Plan Xeral de Ordenación Municipal, inicialmente aprobado, poderá consultarse na Casa de Cultura de Camporrapado, en días laborais, das 10.00 ás 14.00 horas, durante o prazo de dous meses, a partir do día seguinte ao da data da publicación deste anuncio en dous dos xornais de maior difusión na provincia, e no <em>Diario Oficial de Galicia</em>. Tamén poderá consultarse o tomo III (normativa, fichas, e planos de clasificación e ordenación), na páxina web do Concello de Boqueixón (www.boqueixon.com/). Durante o dito período da exposición pública, poderán presentarse os escritos de alegacións que se xulgue por conveniente.</p>
    <p>Boqueixón, 16 de decembro de 2011.</p>
    <footer><p>Adolfo Gacio Vázquez<br>Alcalde</p></footer>

