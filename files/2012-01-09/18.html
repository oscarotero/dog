---
date: '2012-01-09'
id: G0003-271211-10448
page: 1312
number: 5
agency: Servizo Galego de Saúde
section: IV. Oposicións e concursos.
title: >-
  ANUNCIO do 9 de decembro de 2011, da Xerencia de Xestión Integrada de Santiago
  de Compostela, polo que se procede a dar publicidade á resolución da mesma
  data pola que se convoca a provisión dos postos de xefatura de servizo de
  Atención Primaria de Santa Comba e de Boiro.
range: Anuncio
url: >-
  https://www.xunta.gal/dog/Publicados/2012/20120109/AnuncioG0003-271211-10448_gl.html
---
<p>De conformidade co establecido no artigo 3 da Orde da Consellería de Sanidade do 24 de maio de 2006 (<em>Diario Oficial de Galicia</em> n.º 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, a xerenta de Xestión Integrada de Santiago de Compostela</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de libre designación, os postos de traballo que se indican no anexo.</p>
    <p>Segundo. As retribucións dos postos ofertados serán as que correspondan de acordo coas ordes vixentes polas que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar na presente convocatoria dirixiranse á Xerencia de Xestión Integrada de Santiago de Compostela (Hospital Clínico Universitario, travesía da Choupana, s/n, 15706 Santiago de Compostela), e poderán presentarse no Rexistro Xeral ou mediante calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ao da publicación deste anuncio no Diario Oficial de Galicia.</p>
    <p>Cuarto. As bases íntegras da convocatoria estarán expostas nos taboleiros de anuncios do Complexo Hospitalario de Santiago de Compostela, así como na páxina web do Servizo Galego de Saúde (www.sergas.es).</p>
    <p>Santiago de Compostela, 9 de decembro de 2011.</p>
    <footer><p>Rosa Bermejo Pareja<br>Xerenta de Xestión Integrada de Santiago de Compostela</p></footer>
    <h2>ANEXO</h2>
    <p>1. Denominación do posto: xefe do Servizo de Atención Primaria de Santa Comba.</p>
    <p>Requisitos: ter a condición de persoal estatutario fixo en categoría de persoal licenciado sanitario, en situación de servizo activo, desempeñando praza no centro de saúde de Santa Comba, e acreditar un mínimo de tres anos de experiencia profesional na súa categoría profesional en institucións sanitarias do Sistema Nacional de Saúde.</p>
    <p>Procedemento de provisión: libre designación.</p>
    <p>Institución: Centro de Saúde de Santa Comba.</p>
    <p>2. Denominación do posto: xefe do Servizo de Atención Primaria de Boiro.</p>
    <p>Requisitos: ter a condición de persoal estatutario fixo en categoría de persoal licenciado sanitario, en situación de servizo activo, desempeñando praza no centro de saúde de Boiro, e acreditar un mínimo de tres anos de experiencia profesional na súa categoría profesional en institucións sanitarias do Sistema Nacional de Saúde. </p>
    <p>Procedemento de provisión: libre designación.</p>
    <p>Institución: Centro de Saúde de Boiro e consultorio de Cabo de Cruz.</p>

