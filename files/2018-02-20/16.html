---
date: '2018-02-20'
id: G0003-140218-0001
page: 10947
number: 36
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 7 de febreiro de 2018, da Xerencia do Servizo Galego de Saúde,
  pola que se modifica a Resolución do 10 de abril de 2002 e se procede ao
  nomeamento do coordinador asistencial da Área de Servizo Compartido de
  Medicina Nuclear do Hospital do Meixoeiro (EOXI de Vigo).
range: Resolución
url: >-
  https://www.xunta.gal/dog/Publicados/2018/20180220/AnuncioG0003-140218-0001_gl.html
---
<p>O Decreto 37/2001, do 1 de febreiro, de configuración de áreas de servizo compartido en estruturas hospitalarias do Servizo Galego de Saúde, estableceu como criterio básico de xestión no ámbito da sanidade pública procurar a integración de recursos asistenciais co obxecto de lograr unha atención integral, continuada e eficiente.</p>
    <p>En cumprimento da dita previsión ditouse a Resolución do 10 de abril de 2002 (DOG nº 82, do 29 de abril) pola que tivo lugar a constitución da Área de Servizo Compartido de Medicina Nuclear do Hospital do Meixoeiro, que unificou os recursos do Servizo de Medicina Nuclear e da Unidade de Medicina Nuclear que naquel momento xestionaba o Instituto Galego de Medicina Técnica, posteriormente integrado na actual Galaria. </p>
    <p>O citado Decreto 37/2001, do 1 de febreiro, de configuración de áreas de servizo compartido en estruturas hospitalarias do Servizo Galego de Saúde, establece nos seus artigos 6 e 7 que a estrutura da área de servizo compartido contará, polo menos, cun coordinador asistencial, proposto pola Xerencia do centro hospitalario público e designado pola Xerencia do organismo autónomo, que promova o desenvolvemento da área, que supervise, coordine e avalíe o seu funcionamento, e que impulse o desenvolvemento dos programas de garantía de calidade. </p>
    <p>Mediante a Resolución do 10 de abril de 2002 procedeuse ao nomeamento como coordinadora asistencial da área da persoa titular da Dirección Médica do Hospital do Meixoeiro, polo que resulta necesario modificar a dita resolución co obxecto de actualizar a designación ás actuais necesidades operativas da propia Área de Servizo Compartido.</p>
    <p>Por todo isto, ao abeiro do disposto no artigo 7 do Decreto 37/2001, do 1 de febreiro, de configuración de áreas de servizo compartido en estruturas hospitalarias do Servizo Galego de Saúde,</p>
    <h2>RESOLVO:</h2>
    <p>Modificar a Resolución do 10 de abril de 2002 no que atinxe ao nomeamento da persoa que vai ocupar o posto de coordinador asistencial da Área de Servizo Compartido de Medicina Nuclear do Hospital do Meixoeiro, designando para tal efecto o actual director técnico da Unidade de Medicina Nuclear de Galaria, Ramón Guitián Iglesias.</p>
    <p>Santiago de Compostela, 7 de febreiro de 2018</p>
    <footer><p>Antonio Fernández-Campa García-Bernardo<br>Xerente do Servizo Galego de Saúde </p></footer>

