---
date: '2018-02-20'
id: G0003-130218-0004
page: 10945
number: 36
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 29 de xaneiro de 2018, da Xerencia de Xestión Integrada de Vigo,
  pola que se anuncia a resolución da mesma data de convocatoria pública para a
  provisión, polo sistema de concurso de méritos, de varios postos de xefatura
  de grupo de persoal administrativo de xestión e servizos.
range: Resolución
url: >-
  https://www.xunta.gal/dog/Publicados/2018/20180220/AnuncioG0003-130218-0004_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde e a Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, con base no Decreto 46/2013, do 7 de marzo, polo que se regula a estrutura organizativa de Xestión Integrada de Vigo, e en virtude das funcións e competencias atribuídas no Decreto 168/2010, do 7 de outubro, e na Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde, o xerente da Estrutura Organizativa de Xestión Integrada de Vigo </p>
    <p>RESOLVE:</p>
    <p>Primeiro. Anunciar a convocatoria para cubrir, polo sistema de concurso de méritos, varios postos de xefatura de grupo de persoal administrativo de xestión e servizos, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas da Dirección de Recursos Humanos da Estrutura Organizativa de Xestión Integrada de Vigo e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados, deberán presentarse en calquera dos rexistros de entrada da Estrutura Organizativa de Xestión Integrada de Vigo, dirixidas ao xerente, no prazo de quince (15) días hábiles contados dende o día seguinte ao da publicación do anuncio da presente convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 29 de xaneiro de 2018</p>
    <footer><p>Félix Rubial Bernárdez<br>Xerente de Xestión Integrada de Vigo</p></footer>
    <h2>ANEXO</h2>
    <p>Denominación dos postos:</p>
    <p>• Xefa/e de grupo de coordinación administrativa, rexistro e coordinación do persoal adscrito á Dirección de Recursos Económicos.</p>
    <p>• Xefa/e de grupo da xestión administrativa de compras e control de gasto de mantemento.</p>
    <p>• Xefa/e de grupo de área de xestión de persoal de atención primaria.</p>
    <p>Procedemento de provisión: concurso de méritos.</p>
    <p>Nº de vacantes: 3.</p>

