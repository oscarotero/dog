---
date: '2002-12-31'
id: 1D9A2
page: 18
number: 252
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 353/2002, do 27 de decembro, polo que se ten por concluso o proceso
  segregador Cervo-Burela, coa aprobación do convenio que regula as obrigas das
  partes.
range: Decreto
url: 'https://www.xunta.gal/dog/Publicados/2002/20021231/Anuncio1D9A2_gl.html'
---
<p>Por Decreto 368/1994, do 15 de decembro (DOG nº 241, do 16 de decembro), aprobouse a segregación de parte do termo municipal de Cervo, comprendido pola parroquia de Burela, para a constitución dun novo e independente concello chamado Burela.</p>
<p>Por orde da Consellería de Xustiza, Interior e Relacións Laborais, do 23 de xullo de 1997 (DOG nº 154, do 12 de agosto), dictáronse as disposicións necesarias para facilita-lo reparto de cargas entre os concellos de Cervo e Burela, resultantes do proceso segregador.</p>
<p>Xurdidas diverxencias nos criterios de interpretación e aplicación das prescricións establecidas na citada normativa, e co obxecto de pecha-lo proceso segregador, ó existir conformidade nas obrigas que se estipulan no convenio que se aproba polo Consello da Xunta de Galicia e os concellos interesados, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintesete de decembro de dous mil dous,</p>
<p>DISPOÑO:</p>
<p>Artigo único.-Tense por concluso o proceso segregador Cervo-Burela, coa aprobación do convenio que regula as obrigas das partes, e a renuncia das accións xudiciais dimanantes do dito proceso.</p>
<p>Disposición derradeira</p>
<p>Este decreto producirá efectos desde a data da súa publicación no Diario Oficial de Galicia.</p>
<p>Santiago de Compostela, vintesete de decembro de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e</p>
<p>Relacións Laborais</p>

