---
date: '2021-08-11'
id: G0248-060821-0001
page: 40246
number: 153
agency: Axencia Tributaria de Galicia
section: III. Outras disposicións.
title: >-
  RESOLUCIÓN do 6 de agosto de 2021 pola que se modifican os anexos II, III e IV
  da Orde do 21 de xaneiro de 2021 pola que se aproban os diferentes modelos de
  autoliquidación do imposto sobre sucesións e doazóns na Comunidade Autónoma de
  Galicia e se regula o  procedemento e as condicións para o seu pagamento e
  presentación, así como determinadas obrigacións formais e de subministración
  de información tributaria.
range: Resolución
url: >-
  https://www.xunta.gal/dog/Publicados/2021/20210811/AnuncioG0248-060821-0001_gl.html
---
<p>A Orde do 21 de xaneiro de 2021 aproba os diferentes modelos de autoliquidación do imposto sobre sucesións e doazóns na Comunidade Autónoma de Galicia e regula o procedemento e as condicións para o seu pagamento e presentación, así como determinadas obrigacións formais e de subministración de información tributaria. </p>
    <p>A aprobación da Lei 11/2021, do 14 de maio, de recuperación da terra agraria, motivou que, mediante a Resolución do 14 de maio de 2021 da Axencia Tributaria de Galicia, se modificase no anexo II da Orde do 21 de xaneiro de 2021 a solicitude de reducións non aplicables de oficio do modelo D650.</p>
    <p>A Lei 11/2021, do 9 de xullo, de medidas de prevención e loita contra a fraude fiscal, de transposición da Directiva (UE) 2016/1164, do Consello, do 12 de xullo de 2016 (LCEur 2016\1031), pola que se establecen normas contra as prácticas de elusión fiscal que inciden directamente no funcionamento do mercado interior, de modificación de diversas normas tributarias e en materia de regulación do xogo, afecta, entre outras, á Lei 29/1987, do 18 de decembro, do imposto sobre sucesións e doazóns, modificando a base impoñible do imposto e a regulación da acumulación de doazóns, para incluír os supostos de contratos e pactos sucesorios que produzan adquisicións en vida do ou da causante.</p>
    <p>Todo o exposto fai necesario modificar os anexos II, III e IV correspondentes aos modelos de autoliquidación do imposto de sucesións e doazóns, D650, 650 e 651, aprobados pola Orde do 21 de xaneiro de 2021, para reflectir neles estes cambios normativos, para oque é competente a persoa titular da Dirección da Axencia Tributaria de Galicia con base na habilitación normativa prevista na disposición adicional sexta da devandita orde. </p>
    <p>En consecuencia, </p>
    <h2>RESOLVO:</h2>
    <p>Primeiro. </p>
    <p>Modificar os anexos II, III e IV da Orde do 21 de xaneiro de 2021, que pasan a ser os seguintes:</p>

