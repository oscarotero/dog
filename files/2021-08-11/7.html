---
date: '2021-08-11'
id: G0598-300721-0002
page: 40182
number: 153
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 30 de xullo de 2021 pola que se modifica a autorización do CPR
  plurilingüe Liceo La Paz, da Coruña.
range: Orde
url: >-
  https://www.xunta.gal/dog/Publicados/2021/20210811/AnuncioG0598-300721-0002_gl.html
---
<p>A titularidade do centro privado (CPR) plurilingüe Liceo La Paz, da Coruña, solicita a modificación da autorización para impartir o ciclo formativo de grao medio (CM) Xestión administrativa, o ciclo formativo de grao superior (CS) Transporte e loxística e o CS Educación infantil, nas modalidades a distancia e semipresencial.</p>
    <p>O centro está autorizado para impartir as devanditas ensinanzas na modalidade presencial, en virtude da Orde do 16 de xullo de 2020. </p>
    <p>A Orde do 5 de novembro de 2010, publicada no <em>Diario Oficial de Galicia</em> do 11 de novembro de 2010, establece, con carácter experimental, a ordenación da formación profesional inicial polo réxime para persoas adultas nas modalidades a distancia e semipresencial.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización do centro e autorizar o CM Xestión administrativa, o CS Transporte e loxística e o CS Educación infantil, nas modalidades a distancia e semipresencial, quedando o centro configurado como se detalla a seguir:</p>
    <p>Denominación xenérica: centro privado (CPR) plurilingüe.</p>
    <p>Denominación específica: Liceo La Paz.</p>
    <p>Código: 15004265.</p>
    <p>Enderezo: Sebastián Martínez Risco, 1.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titulares: Carlos Pérez Roca e Antonio Pintor Vidal.</p>
    <p>Composición resultante:</p>
    <p>Educación infantil: 15 unidades.</p>
    <p>Educación primaria: 30 unidades. </p>
    <p>Educación secundaria obrigatoria: 16 unidades.</p>
    <p>Bacharelato: </p>
    <p>• 8 unidades das modalidades de Ciencias, e de Humanidades e Ciencias Sociais.</p>
    <p>• 4 unidades da modalidade de Artes: vía artes escénicas, música e danza e vía de artes plásticas, imaxe e deseño. </p>
    <p>Formación profesional.</p>
    <p>a) Ciclos formativos de grao medio (CM), modalidade presencial:</p>
    <p>• 1 CM Atención a persoas en situación de dependencia (2 unidades, 20 alumnos/as cada unha). </p>
    <p>• 2 CM Coidados auxiliares de enfermaría (2 unidades, 30 alumnos/as cada unha).</p>
    <p>• 1 CM Guía no medio natural e de tempo libre (2 unidades para 20 alumnos/as cada unha).</p>
    <p>• 1 CM Emerxencias sanitarias (2 unidades para 20 alumnos/as cada unha). </p>
    <p>• 1 CM Farmacia e parafarmacia (2 unidades, 30 alumnos/as cada unha). </p>
    <p>• 2 CM Sistemas microinformáticos e redes (4 unidades, 30 alumnos/as cada unha).</p>
    <p>• 1 CM Xestión administrativa (2 unidades, 30 alumnos/as cada unha).</p>
    <p>b) Ciclos formativos de grao superior (CS) modalidade presencial:</p>
    <p>• 2 CS Administración e finanzas (4 unidades, 20 alumnos/as cada unha).</p>
    <p>• 2 CS Administración de sistemas informáticos en rede (4 unidades, 30 alumnos/as cada unha).</p>
    <p>• 2 CS Desenvolvemento de aplicacións multiplataforma (4 unidades, 30 alumnos/as cada unha).</p>
    <p>• 1 CS Desenvolvemento de aplicacións web (2 unidades, 20 alumnos/as cada unha).</p>
    <p>• 1 CS Dietética (2 unidades, 20 alumnos/as cada unha).</p>
    <p>• 1 CS Documentación e administración sanitarias (2 unidades, 20 alumnos/as cada unha).</p>
    <p>• 2 CS Educación infantil (4 unidades, 20 alumnos/as cada unha).</p>
    <p>• 2 CS Ensino e animación sociodeportiva (4 unidades, 30 alumnos/as cada unha).</p>
    <p>• 1 CS Imaxe para o diagnóstico e medicina nuclear (2 unidades, 20 alumnos/as cada unha).</p>
    <p>• 1 CS Patronaxe e moda (2 unidades, 20 alumnos/as cada unha). </p>
    <p>• 1 CS Transporte e loxística (2 unidades, 20 alumnos/as cada unha). </p>
    <p>c) Ciclos formativos, réxime de persoas adultas nas modalidades a distancia e semipresencial:</p>
    <p>• CM Atención a persoas en situación de dependencia.</p>
    <p>• CM Farmacia e parafarmacia.</p>
    <p>• CM Sistemas microinformáticos e redes.</p>
    <p>• CM Xestión administrativa.</p>
    <p>• CS Administración e finanzas.</p>
    <p>• CS Administración de sistemas informáticos en rede.</p>
    <p>• CS Desenvolvemento de aplicacións multiplataforma.</p>
    <p>• CS Desenvolvemento de aplicacións web.</p>
    <p>• CS Dietética.</p>
    <p>• CS Imaxe para o diagnóstico e medicina nuclear. </p>
    <p>• CS Documentación e administración sanitarias.</p>
    <p>• CS Educación infantil.</p>
    <p>• CS Transporte e loxística.</p>
    <p>Ensinanzas para persoas adultas en quenda de tarde-noite:</p>
    <p>• Educación secundaria obrigatoria: 8 unidades.</p>
    <p>• Bacharelato: 6 unidades das modalidades de Ciencias, e de Humanidades e Ciencias Sociais.</p>
    <p>Artigo 2. <em>Ordenación académica</em></p>
    <p>1. Ás ensinanzas autorizadas no artigo 1.1 desta orde aplicaráselles, en canto sexa axeitado a súa natureza, o previsto na Orde do 5 de novembro de 2010 pola que se establece, con carácter experimental, a ordenación da formación profesional inicial polo réxime para as persoas adultas nas modalidades a distancia e semipresencial. </p>
    <p>2. O desenvolvemento dos módulos profesionais organizarase sobre a base da titoría individual e colectiva, que serán atendidas directamente polo profesorado de cada módulo. A titoría individual realizarase preferentemente de xeito telemático; a colectiva terá carácter presencial coa intervención directa do profesorado, nas instalacións do centro docente.</p>
    <p>A asistencia ás titorías presenciais nas instalacións do centro educativo terá carácter voluntario para o alumnado.</p>
    <p>3. Ao longo do período lectivo correspondente, o profesorado de cada módulo profesional realizará un seguimento do desenvolvemento do proceso de ensino e aprendizaxe, utilizando para iso os instrumentos e os procedementos de recollida de información previamente establecidos na programación dos módulos, que deberán ser coñecidos polo alumnado.</p>
    <p>A avaliación da aprendizaxe do alumnado será continua a través das actividades que se programen e harmonizarase con probas presenciais teórico-prácticas para cada avaliación parcial, de carácter obrigatorio para o alumnado, e axustadas aos resultados de aprendizaxe e aos criterios de avaliación dos currículos dos módulos profesionais. Ao finalizar o desenvolvemento de cada módulo realizarase unha proba presencial final de carácter global. Esta proba terá que realizala o alumnado que non superase o módulo mediante as probas presenciais parciais que se realicen ao longo do curso. </p>
    <p>4. O profesorado que imparta nas modalidades de distancia e semipresencial disporá das competencias necesarias para o manexo da plataforma de formación a distancia e para realizar o seguimento do proceso de ensino-aprendizaxe do alumnado. </p>
    <p>Artigo 3. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade da Coruña, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos devanditos ciclos, así como o equipamento.</p>
    <p>Artigo 4. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 5. <em>Modificación da autorización</em></p>
    <p>O centro queda obrigado a cumprir a normativa vixente e a solicitar a oportuna revisión cando se deba modificar calquera dos datos que sinala a presente orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 30 de xullo de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

