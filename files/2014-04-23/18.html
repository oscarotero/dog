---
date: '2014-04-23'
id: G0007-310314-0006
page: 18467
number: 77
agency: Xulgado do Social número 3 de Santiago de Compostela
section: V. Administración de xustiza.
title: EDICTO (980/2013).
range: Edicto
url: >-
  https://www.xunta.gal/dog/Publicados/2014/20140423/AnuncioG0007-310314-0006_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de despedimento obxectivo individual 980/2013 deste xulgado do social, seguido por instancia de Pilar Rodríguez Castro contra a empresa Confecciones A Baña, S.L. Unipersoal, Fondo de Garantía Salarial sobre despedimento, se ditou sentenza número 136 cuxo encabezamento e decisión son do teor literal:</p>
    <p>«Sentenza.</p>
    <p>En Santiago de Compostela, 27 de marzo de 2014.</p>
    <p>Vistos por Carolina Nores Díaz, maxistrada xuíza en comisión de servizo do Xulgado do Social número 3 de Santiago de Compostela e o seu partido, os presentes autos de xuízo nº 980/2013 seguidos por instancia de Pilar Rodríguez Castro, representada e asistida pola letrada Sra. Romero Salgado, contra a entidade Confecciones Baña, S.L. Unipersoal (declarada en concurso, sendo a administradora concursal Josefa C. Rúa Gayo), e contra Fogasa que non comparecen neste acto a pesar de estar debidamente citadas, sobre despedimento obxectivo individual.</p>
    <p>(…)</p>
    <p>Decido:</p>
    <p>1º. Estimo a demanda sobre despedimento formulada por Pilar Rodríguez Castro, representada e asistida pola letrada Sra. Romero Salgado, contra a entidade Confecciones Baña, S.L. Unipersoal (declarada en concurso, sendo a administradora concursal Josefa C. Rúa Gayo), e contra Fogasa que non comparecen neste acto a pesar de estar debidamente citadas, sobre despedimento obxectivo individual, e, en consecuencia, declaro a improcedencia do despedimento, con condena da empresa indicada á extinción da relación laboral na data de sentenza, con aboamento da indemnización detallada no número segundo desta decisión (ao non ser posible a readmisión por cesamento de actividade da empresa).</p>
    <p>2º. A indemnización segundo o disposto no número anterior sería de 8.762,70 €.</p>
    <p>3º. Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles ás partes a presente resolución e fágaselles saber que fronte a ela poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregaráselle ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación a Confecciones A Baña, S.L.U., expido o presente edicto.</p>
    <p>Santiago de Compostela, 28 de marzo de 2014</p>
    <footer><p>A secretaria xudicial</p></footer>

