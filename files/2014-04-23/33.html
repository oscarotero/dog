---
date: '2014-04-23'
id: CA04-070414-0004
page: 18492
number: 77
agency: Consellería de Economía e Industria
section: VI. Anuncios. a) Administración autonómica.
title: >-
  CÉDULA do 7 de abril de 2014, da Xefatura Territorial de Pontevedra, pola que
  se notifica a proposta de resolución do procedemento sancionador PO-21/2013
  por infracción en materia de horarios comerciais.
range: Cédula
url: >-
  https://www.xunta.gal/dog/Publicados/2014/20140423/AnuncioCA04-070414-0004_gl.html
---
<p>Con data do 28 de outubro de 2013, o xefe territorial da Consellería de Economía e Industria resolveu iniciar o expediente sancionador PO-21/2013 incoado contra María Fernanda Grande Santos.</p>
    <p>Con data do 11 de marzo de 2014, o instrutor do procedemento ditou proposta de resolución do dito expediente.</p>
    <p>Intentada a notificación da proposta de resolución do expediente sancionador, de conformidade co disposto no artigo 59.1 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e segundo o disposto no artigo 59.5 da referida lei, notifícaselle á interesada o contido do dito acordo, que figura como anexo, para que poida ter coñecemento del.</p>
    <p>Advírteselle á interesada que, en cumprimento do artigo 19.1 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, concédeselle un prazo de quince (15) días, desde o seguinte ao da publicación desta cédula, para formular as alegacións e presentar os documentos e informacións que considere pertinentes perante o instrutor do procedemento, lembrándolle o seu dereito a consultar o expediente, depositado nas dependencias desta xefatura territorial, sita na praza da Estrela, s/n, de Vigo.</p>
    <p>Vigo, 7 de abril de 2014</p>
    <footer><p>Ignacio Rial Santomé<br>Xefe territorial de Vigo</p></footer>
    <h2>ANEXO</h2>
    <p>Expediente: PO-21/2013.</p>
    <p>Interesada: María Fernanda Grande Santos, DNI 76990438P.</p>
    <p>Establecemento: Alimentación Fernanda.</p>
    <p>Enderezo: rúa Lorenzo de la Carrera, 17, 36300 Baiona (Pontevedra).</p>
    <p>Feitos imputados: unha infracción grave en materia de horarios comerciais.</p>
    <p>Preceptos infrinxidos: Lei 13/2006, do 27 de decembro, de horarios comerciais de Galicia</p>
    <p>(DOG nº 248, do 28 de decembro) artigo 18.2.b).</p>
    <p>Sanción proposta: multa de dez mil euros (10.000 €).</p>
    <p>Instrutor do procedemento: Gabriel Iglesias Longo.</p>

