---
date: '2019-11-12'
id: G0460-041119-0001
page: 48480
number: 215
agency: Axencia Galega para a Xestión do Coñecemento en Saúde
section: III. Outras disposicións.
title: >-
  RESOLUCIÓN do 4 de novembro de 2019 pola que se dá publicidade á concesión dos
  premios de investigación sobre VIH e/ou outras infeccións de transmisión
  sexual (ITS) 2019.
range: Resolución
url: >-
  https://www.xunta.gal/dog/Publicados/2019/20191112/AnuncioG0460-041119-0001_gl.html
---
<p>Mediante a Resolución do 26 de setembro de 2019 (DOG núm. 192, do 9 de outubro), aprobáronse e publicáronse as bases reguladoras dos premios de investigación sobre VIH e/ou outras infeccións de transmisión sexual (ITS) 2019.</p>
    <p>O xurado destes premios fixo unha revisión bibliográfica dos artigos que cumpren cos requisitos recollidos nas bases reguladoras, avaliándoos segundo os criterios de selección establecidos, tal como se recolle no artigo 8 das referidas bases.</p>
    <p>O 31 de outubro, o xurado reuniuse para poñer en común a avaliación dos artigos científicos e propor, no acordo de concesión, as dúas persoas galardoadas.</p>
    <p>Ese mesmo día recibiuse a aceptación expresa das persoas propostas e a acreditación da súa vinculación a un centro ou institución galega incluído no ámbito de aplicación destas bases no momento da elaboración do artigo.</p>
    <p>As ditas bases establecían no artigo 10 que a persoa titular da presidencia da Axencia Galega para a Xestión do Coñecemento en Saúde (Acis) ditará a resolución do premio, que será inapelable, e que se fará pública a través do <em>Diario Oficial de Galicia</em> e das páxinas web do Servizo Galego de Saúde www.sergas.es e da Acis www.acis.sergas.gal </p>
    <p>Crédito orzamentario: catro mil cincocentos euros (4.500,00 €) con cargo á aplicación orzamentaria 2019-12.A1-411A-480.00/Proxecto 201800003 dos orzamentos do ano 2019 da Acis:</p>
    <p>a) Primeiro premio cunha dotación de tres mil euros (3.000,00 €).</p>
    <p>b) Segundo premio cunha dotación de mil cincocentos euros (1.500,00 €).</p>
    <p>No que se refire ás persoas investigadoras premiadas, véxase o anexo.</p>
    <p>Santiago de Compostela, 4 de novembro de 2019</p>
    <footer><p>Jesús Vázquez Almuíña<br>Presidente da Axencia Galega para a Xestión do Coñecemento en Saúde</p></footer>
    <h2>ANEXO</h2>
    <h3>Persoas premiadas</h3>
    <table>
     <tbody>
      <tr>
       <td>Núm.</td>
       <td>Persoas autoras</td>
       <td>Título do artigo</td>
       <td>Centro ou institución galega</td>
       <td>Importe do premio</td>
      </tr>
      <tr>
       <td>1º</td>
       <td>Antonio Ocampo Hermida</td>
       <td>Lipid changes and tolerability in a cohort of adult HIV-infected patients who switched to rilpivirine/emtricitabine/tenofovir due to intolerance to previous combination ART: The PRO-STR study</td>
       <td>Consulta de VIH do Servizo de Medicina Interna. Complexo Hospitalario Universitario de Vigo. Servizo Galego de Saúde</td>
       <td>3.000,00 €</td>
      </tr>
      <tr>
       <td>2º</td>
       <td>María Jesús Purriños Hermida</td>
       <td>Direct, indirect and total effectiveness of bivalent HPV vaccine in women in Galicia, Spain</td>
       <td>Servizo de Epidemioloxía da Dirección Xeral de Saúde Pública da Consellería de Sanidade</td>
       <td>1.500,00 €</td>
      </tr>
     </tbody>
    </table>

