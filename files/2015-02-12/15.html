---
date: '2015-02-12'
id: CA02-020215-0014
page: 6277
number: 29
agency: 'Consellería de Medio Ambiente, Territorio e Infraestruturas'
section: IV. Oposicións e concursos.
title: >-
  ORDE do 14 de xaneiro de 2015 pola que se anuncia a convocatoria para a
  provisión, polo sistema de libre designación, de catro postos de traballo
  vacantes no Instituto Galego da Vivenda e Solo.
range: Orde
url: >-
  https://www.xunta.gal/dog/Publicados/2015/20150212/AnuncioCA02-020215-0014_gl.html
---
<p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, esta consellería</p>
    <p class="dog-centrado-sin-cursiva-c-a">DISPÓN:</p>
    <p>Primeiro. Anunciar a convocatoria para a provisión, polo sistema de libre designación, dos postos de traballo que se indican no anexo I desta orde.</p>
    <p>Segundo. Poderán concorrer a ela os/as empregados/as públicos que reúnan as condicións que para os postos de traballo se sinalan no anexo I.</p>
    <p>Terceiro. As solicitudes para participar na presente convocatoria presentaranse no Rexistro Xeral do Instituto Galego da Vivenda e Solo (polígono das Fontiñas, Área Central, s/n, 15781 Santiago de Compostela), nas súas áreas provinciais ou nas oficinas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días contados a partir do seguinte ao da publicación desta orde no <em>Diario Oficial de Galicia</em>, segundo o modelo que se inclúe como anexo II.</p>
    <p>Cuarto. Os/as aspirantes deberán achegar coa solicitude un <em>curriculum</em> <em>vitae</em> e xustificar, mediante certificación ou copia compulsada dos documentos acreditativos os méritos que aleguen.</p>
    <p>Os méritos alegados e non probados da maneira sinalada no parágrafo anterior non se terán en conta.</p>
    <p>Quinto. No caso de que resulte seleccionado/a para ocupar algún dos postos de traballo que se relacionan no anexo I desta orde un empregado público con destino noutras administracións, requirirase o informe favorable do departamento onde preste servizos, e considerarase favorable de non emitirse no prazo de quince días, segundo o preceptuado no artigo 67 do Real decreto 364/1995, do 10 de marzo. Unha vez tramitado o seu traslado a esta comunidade autónoma, procederase a adxudicarlle o posto para o cal foi seleccionado. Se no prazo de dous meses a partir da publicación no <em>Diario Oficial de Galicia</em> o empregado público seleccionado non se pode incorporar á Comunidade Autónoma, considerarase deserto o posto e procederase de novo á súa provisión. </p>
    <p>Sexto. A resolución desta convocatoria publicarase no <em>Diario Oficial de Galicia</em> e nela poderase, de considerarse oportuno, declararse deserto algún dos postos de traballo.</p>
    <p>Sétimo. O prazo para tomar posesión do novo destino obtido será de tres días hábiles se non implica cambio de residencia, ou de sete días hábiles se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será de vinte días hábiles. </p>
    <p>O prazo de toma de posesión comezará a contar a partir do día seguinte ao do cesamento, que se producirá na data que se determine mediante orde da persoa titular da consellería convocante publicada no <em>Diario Oficial de Galicia</em>, ou desde a data en que se comunique a resolución do traslado á comunidade autónoma, para o caso de funcionarios doutras administracións públicas. </p>
    <p>Se a resolución comporta o reingreso ao servizo activo, o prazo de toma de posesión deberá computarse desde o día seguinte ao da publicación da resolución no <em>Diario Oficial de Galicia</em>.</p>
    <p>A persoa titular da consellería onde preste servizos o/a empregado/a público poderá, non obstante, diferir o cesamento por necesidades do servizo ata vinte días hábiles, o cal lle deberá ser comunicado á unidade a que sexa destinado o empregado público. </p>
    <p>Oitavo. Contra esta orde, que esgota a vía administrativa, as persoas interesadas poderán interpor recurso potestativo de reposición ante a conselleira de Medio Ambiente, Territorio e Infraestruturas no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, ou poderán impugnala directamente ante o xulgado do contencioso-administrativo competente no prazo de dous meses contados a partir da mesma data segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 14 de xaneiro de 2015</p>
    <footer><p>Ethel María Vázquez Mourelle<br>Conselleira de Medio Ambiente, Territorio e Infraestruturas</p></footer>
    <h2>ANEXO I</h2>
    <p>Código do posto: MA.O11.00.001.15770.047.</p>
    <p>Denominación: xefatura do Servizo de Réxime Xurídico e Inspección.</p>
    <p>Centro directivo: Instituto Galego da Vivenda e Solo.</p>
    <p>Localidade: Santiago de Compostela.</p>
    <p>Vacante: si.</p>
    <p>Nivel: 28.</p>
    <p>Complemento específico: 13.698,72.</p>
    <p>Tipo de posto: S.</p>
    <p>Forma de provisión: LD.</p>
    <p>Subgrupo: A1.</p>
    <p>Corpo/escala: xeral.</p>
    <p>Titulación académica: 2062 (licenciatura en Dereito).</p>
    <p>Adscrición administracións públicas: AXG (adscrición exclusiva a funcionarios da Xunta de Galicia).</p>
    <p>Formación específica: 640 (para persoal doutra Administración, curso de perfeccionamento de galego).</p>
    <p>Código do posto: MA.O11.00.002.15770.047.</p>
    <p>Denominación: xefatura do Servizo de Planificación e Ordenación do Solo.</p>
    <p>Centro directivo: Instituto Galego da Vivenda e Solo.</p>
    <p>Localidade: Santiago de Compostela.</p>
    <p>Vacante: si.</p>
    <p>Nivel: 28.</p>
    <p>Complemento específico: 13.698,72.</p>
    <p>Tipo de posto: S.</p>
    <p>Forma de provisión: LD.</p>
    <p>Subgrupo: A1.</p>
    <p>Corpo/escala: especial.</p>
    <p>Titulación académica: 2001 (Arquitectura).</p>
    <p>Adscrición administracións públicas: AXG (adscrición exclusiva a funcionarios da Xunta de Galicia).</p>
    <p>Código do posto: MA.O11.00.002.15770.020.</p>
    <p>Denominación: xefatura do Servizo de Xestión de Investimentos e Apoio Administrativo.</p>
    <p>Centro directivo: Instituto Galego da Vivenda e Solo.</p>
    <p>Localidade: Santiago de Compostela.</p>
    <p>Vacante: si.</p>
    <p>Nivel: 28.</p>
    <p>Complemento específico: 13.698,72.</p>
    <p>Tipo de posto: S.</p>
    <p>Forma de provisión: LD.</p>
    <p>Subgrupo: A1-A2.</p>
    <p>Corpo/escala: xeral.</p>
    <p>Adscrición administracións públicas: AXG (adscrición exclusiva a funcionarios da Xunta de Galicia).</p>
    <p>Código do posto: MA.O11.00.001.15770.054.</p>
    <p>Denominación: xefatura do Servizo de Xestión e Financiamento de Vivendas de Promoción Pública.</p>
    <p>Centro directivo: Instituto Galego da Vivenda e Solo.</p>
    <p>Localidade: Santiago de Compostela.</p>
    <p>Vacante: si.</p>
    <p>Nivel: 28.</p>
    <p>Complemento específico: 13.698,72.</p>
    <p>Tipo de posto: S.</p>
    <p>Forma de provisión: LD.</p>
    <p>Subgrupo: A1.</p>
    <p>Corpo/escala: xeral.</p>
    <p>Titulación académica: 2062 (licenciatura en Dereito).</p>
    <p>Adscrición administracións públicas: AXG (adscrición exclusiva a funcionarios da Xunta de Galicia).</p>

