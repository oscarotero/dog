---
date: '1995-05-05'
id: D5AE
page: 3
number: 86
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 20 de abril de 1995 pola que se convocan certames e mostras xuvenís
  para 1995.
range: Orde
url: 'https://www.xunta.gal/dog/Publicados/1995/19950505/AnuncioD5AE_gl.html'
---
<p>A Consellería de Familia, Muller e Xuventude, a través da Dirección Xeral de Xuventude, leva a cabo o programa: «Fomento da actividade xuvenil», que ten como obxectivos básicos promove-las condicións para a participación libre e eficaz da xuventude no desenvolvemento político, social, económico e cultural, de acordo co mandato recollido no artigo 48 da Constitución española.</p>
<p>Asumidas as competencias neste eido, polo Decreto 2434/1982, do 24 de xullo, o cal especifica no anexo I,b, 3.h. que a Comunidade Autónoma de Galicia asume as competencias de «promoción e organización de actividades de animación sociocultural no ámbito artístico, artesanal, turístico e de aire libre, dirixidas ós sectores marxinados», e consciente esta consellería da importancia que ten facilitar vías polas que poida manifestarse a actividade e</p>
<p>inquietude artística individual e colectiva da xuventude galega, é polo que cada ano son convocados certames qué abranguen un amplo abano de manifestacións de carácter artístico e artesanal.</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>Esta consellería convoca os seguintes certames, con euros e mostras:</p>
<p>A) XI Certame Galego de Fotografía «Xuventude 95».</p>
<p>B) XI Concurso Galego de Banda Deseñada «Xuventude 95».</p>
<p>C) VI Certame Galego de Teatro «Xuventude 95».</p>
<p>D) III Certame Galego Literario «Xuventude 95».</p>
<p>E) IX Certame Galego de Artes Plásticas «Xuventude 95».</p>
<p>F) VI Certame Galego de Cerámica «Xuventude 95».</p>
<p>G) VI Mostra Galega de Coros Polifónicos «Xuventude 95».</p>
<p>H) IV Mostra Galega de Novos Creadores de Moda «Xuventude 95».</p>
<p>I) Mostra de Música Folk de Galicia «Xuventude 95».</p>
<p>J) VI Certame Galego de Canción «Xuventude 95».</p>
<p>Artigo 2º</p>
<p>As convocatorias referidas axustaranse ás bases que, para cada unha delas, se establecen nos anexos do A ó J, onde se recollen e regulan os aspectos relativos á participación, condicións xerais que van rexer na respectiva convocatoria, inscricións, desenvolvemento, premios e xurado.</p>
<p>Artigo 3º</p>
<p>Os certames, concursos e mostras desenvolveranse a través das delegacións provinciais desta consellería coordinados pola Dirección Xeral de Xuventude.</p>
<p>Artigo 4º</p>
<p>As actividades desta orde serán custeadas con cargo á partida orzamentaria 14.03.355B.640.1 dos orzamentos xerais da Comunidade Autónoma de Galicia para 1995.</p>
<p>Disposicións derradeiras</p>
<p>Primera.-A Dirección Xeral de Xuventude queda facultada para interpretar e desenvolver esta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 20 abril 1995.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO A</p>
<p>XI CERTAME GALEGO DE FOTOGRAFÍA</p>
<p>XUVENTUDE 95</p>
<p>I. PARTICIPANTES</p>
<p>Mozos e mozas galegas ou residentes en Galicia con idades entre 16 e 30 anos, cumpridos durante o ano 1995.</p>
<p>II. CONDICIÓNS XERAIS</p>
<p>1.-A modalidade é única, admitíndose branco e negro e color en tódalas suas técnicas.</p>
<p>2.-A temática fará referencia á xuventude en tódalas facetas da súa actividade.</p>
<p>3.-Cada autor poderá presentar tódalas fotografías que desexe co mesmo lema e distinto título.</p>
<p>4.-As fotografías deberán ser orixinais, non podendo estar publicadas nin ter recibido ningún premio.</p>
<p>5.-Xunto coa obra presentada, o autor entregará un sobre pechado co lema escrito no seu exterior e co boletín de inscrición que se indica no anexo A-II no seu interior.</p>
<p>6.-Cada fotografía deberá ir montada en soporte consistente, recomendándose as medidas 40 x 50 cm. Na súa parte posterior deben leva-lo lema e o título correspondente.</p>
<p>7.-As fotografías, tanto en cor como en branco e negro, terán as medidas seguintes:</p>
<p>Máximas: 30 x 40 cm.</p>
<p>Mínimas: 18 x 24 cm.</p>
<p>8.-A organización non se responsabiliza de posibles roturas ou extravíos das obras. A Dirección Xeral de Xuventude subscribirá unha póliza que asegure as obras, de ata un máximo de 100.000 ptas. por obra.</p>
<p>9.-A organización realizará un catálogo das obras seleccionadas, enviarállelo ós participantes.</p>
<p>10.-As obras que reciban os premios establecidos quedarán en poder da Dirección Xeral de Xuventude.</p>
<p>III. INSCRICIÓNS</p>
<p>As solicitudes deberán foomularse no boletín de inscrición que se indica no anexo A-I.</p>
<p>As fotografías, xunto coa solicitude e o sobre pechado, entregaranse no Servicio de Xuventude da Delegación da Consellería de Familia, Muller e Xuventude correspondente á provincia na que os interesados teñan fixada a súa residencia habitual: Lugo: r/ Ronda de Fingoi, s/n (CP 27002); Ourense: r/ La Habana, 81-baixo (CP 32004); A Coruña: r/ Durán Loriga, 9-1º (CP 15003); Pontevedra: r/ Benito Corbal,47-2º (CP 36001), ou ben sé mandarán por correo certificado, ata o día 6 de xullo de 1995.</p>
<p>IV. DESENVOLVEMENTO</p>
<p>Fase provincial.</p>
<p>O xurado seleccionará de entre as fotografias presentadas en cada provincia aquelas que ó seu xuízo</p>
<p>e pola súa calidade e orixinalidade considere merecentes de acadasen a seguinte fase.</p>
<p>Fase autonómica.</p>
<p>No mes de novembro de 1995 e na Casa da Xuventude de Ourense, montarase unha exposición coas obras previamente seleccionadas na fase anterior, entre as que o xurado elixirá e premiará, se así o coidase conveniente, as tres mellores fotografías e a mellor colección.</p>
<p>V. PREMIOS</p>
<p>Establécense os premios seguintes:</p>
<p>Á mellor fotografía:</p>
<p>1º    75.000 ptas.</p>
<p>2º    50.000 ptas.</p>
<p>3º    30.000 ptas.</p>
<p>Á mellor colección: un premio de 100.000 ptas.</p>
<p>Establécense así mesmo seis accésits de 10.000 ptas.</p>
<p>A xuízo do xurado, e segundo a calidade da obra, poderanse deixar desertos algúns premios.</p>
<p>Os premios serán únicos e indivisibles.</p>
<p>Cada autor non poderá recibir máis ca un premio.</p>
<p>A organización poderá montar unha exposición itinerante coas fotografías.</p>
<p>Fase nacional.</p>
<p>Así mesmo, entre os finalistas da fase autonómica xurdirán os artistas que a xuízo do xurado e ata un máximo de 10, compoñan a representación da Comunidade Autónoma de Galicia na terceira fase ou fase nacional dentro do apartado de mellor fotografía, da mostra «Arte Joven-95» convocada polo Inxuve entre os artistas seleccionados por tódalas comunidades autónomas.</p>
<p>VI. XURADO</p>
<p>O xurado da fase autonómica será nomeado polo director xeral de Xuventude e estará formado por persoas cualificadas no campo da fotografía e da imaxe, recaendo a secretaría nun funcionario da Delegación Provincial de Familia, Muller e Xuventude de Ourense. A decisión do xurado será inapelable.</p>
<p>ANEXO B</p>
<p>XI CONCURSO GALEGO DE BANDA DESEÑADA</p>
<p>XUVENTUDE 95</p>
<p>I. PARTICIPANTES</p>
<p>Mozos e mozas galegas ou residentes en Galicia, con idades comprendidas entre os 14 e 30 anos, cumpridos no ano 1995, en grupo ou individualmente.</p>
<p>II. CONDICIÓNS XERAIS</p>
<p>1.-A temática será libre, con textos en galego, que terán carácter de inéditos.</p>
<p>2.-A técnica pode ser calquera, feita en branco e negro.</p>
<p>3.-O formato deberá ser DIN A-4 ou DIN A-3, e a súa extensión entre 2 e 6 páxinas inclusive.</p>
<p>4.-Cada autor ou autores podarán presenta-las obras que desexen.</p>
<p>5.-Cada obra deberá levar lema e título.</p>
<p>6.-Xunto coas obras deberá entregarse un sobre pechado co lema/s escrito/s no seu exterior, figurando no seu interior o boletí de inscrición que se indica no anexo B-II cas datos do autor ou autores.</p>
<p>7.-O autor deberá achegar tamén o seu currículum.</p>
<p>8.-A organización non se responsabiliza de posibles roturas ou extravíos das obras. A Dirección Xeral de Xuventude subscribirá unha póliza que asegure as obras, de ata un máximo de 100.000 ptas. por obra.</p>
<p>9.-A Dirección Xeral de Xuventude editará unha revista coas obras que sexan seleccionadas, enviarállela ós participantes.</p>
<p>III. INSCRICIÓNS</p>
<p>As solicitudes deberán fonmularse no boletín de inscrición que se indica no anexo I.</p>
<p>Os participantes deberán presenta-la solicitude xunto coa obra e o sobre pechado nas delegacións provinciais da Consellería de Familia, Muller e Xuventude de: r/ Ronda de Fingoi, s/n -27002 Lugo; r/ La Habana, 81-baixo 32004 Ourense; r/ Durán Loriga, 9-1º 15003 A Coruña; r/ Benito Corbal, 47-2º 36001 Pontevedra, ata o día 2 de setembro de 1995.</p>
<p>IV. DESENVOLVEMENTO</p>
<p>Fase provincial.</p>
<p>De entre tódolos traballos presentados en cada provincia o xurado procederá a seleccionar aqueles que pola súa calidade consideren merecentes de conconreren á seguinte fase.</p>
<p>Fase autonómica.</p>
<p>O xurado seleccionará os mellores traballos, que serán expostos na Casa da Xuventude de Ourense no mes de outubro de 1995, premiando aqueles que pola súa calidade e orixinalidade considere oportunos.</p>
<p>A organización poderá montar unha exposición itinerante con eles.</p>
<p>V. PREMIOS</p>
<p>Establécense os seguintes premios:</p>
<p>1º    100.000 ptas.</p>
<p>2º    75.000 ptas.</p>
<p>3º    50.000 ptas.</p>
<p>4º    25.000 ptas.</p>
<p>Así mesmo daranse cinco accésits de: 15.000 ptas.</p>
<p>Con motivo da Campaña Europea de Xuventude contra o Racismo, a Xenofobia, o Antisemitismo e a Intolerancia, outorgarase un premio especial de 50.000 ptas.</p>
<p>Este premio será para o traballo que, ó xuízo do xurado, recolla no seu desenvolvemento algúns dos aspectos salientados na campaña, e será compatible con calquera dos outros premios.</p>
<p>VI. XURADO</p>
<p>A xuízo do xurado, e segundo a calidade da obra, pódense deixar desertos algúns premios.</p>
<p>As contías dos premios serán únicas e indivisibles.</p>
<p>O xurado da fase autonómica será nomeado polo director xeral de Xuventude e estará formado por persoas cualificadas no campo artístico, recaendo a secretaría nun funcionario da Delegación Provincial de Familia, Muller e Xuventude de Ourense. A decisión do xurado será inapelable.</p>
<p>ANEXO C</p>
<p>VI CERTAME GALEGO DE TEATRO</p>
<p>XUVENTUDE 95</p>
<p>I. CONVOCATORIA</p>
<p>A Dirección Xeral de Xuventude, da Consellería de Familia, Muller e Xuventude, en colaboración coa Dirección Xeral de Política Linguística e a Dirección Xeral de Ordenación Educativa e Centros da Consellería de Educación e Ordenación Universitaria, convoca o VI Certame Galego de Teatro-Xuventude 95.</p>
<p>II. PARTICIPANTES</p>
<p>Poderán concorrer a este certame tódolos grupos teatrais compostos por xoves galegas ou residentes en Galicia, que se inclúan dentro dalgunha das categorías da presente convocatoria.</p>
<p>III. Categorías.</p>
<p>Establécense dúas categorías:</p>
<p>Categoría A: para grupos de teatro independentes, compostos por xoves de idade que non exceda dos 30 anos.</p>
<p>Categoría B: para grupos de teatro que se constitúan nos distintos centros de ensino de Galicia (institutos de bacharelato, centros de formación profesional, etc.) e que agrupen a xoves de idades que non superen os 30 anos.</p>
<p>A idade máxima dos participantes (trinta anos) enténdese reflectida ó 31-12-1995, agás dirección e equipo técnico.</p>
<p>IV. CONDICIÓNS XERAIS</p>
<p>1.-As obras poderán ser de autores galegos, españois ou estranxeiros.</p>
<p>2.-Poderán presentarse textos orixinais.</p>
<p>V. INSCRICIÓNS</p>
<p>As solicitudes deberán formularse no boletín de inscrición que se indica no anexo C-I.</p>
<p>Así mesmo os participantes deberán envia-lo boletín de inscrición que se indica no anexo C-II, nun sobre pechado no que figurará exclusivamente o títu</p>
<p>lo da obra que se vai representar, segundo a categoría presentarán tamén:</p>
<p>Categoría A:</p>
<p>-Unha síntese da obra (título, autor, adaptación dos diálogos, se é o caso) e da posta en escea (número de personaxes, tipo de decorado, vestiario, espacio que se precisa, etc.).</p>
<p>-Un video dunha representación da obra a concurso ou dun ensaio xeral.</p>
<p>Categoría B:</p>
<p>-Unha síntese da obra (título, autor, adaptación dos diálogos, se é o caso) e da posta en escea (número de personaxes, necesidades de decorado, vestiario, espacio, etc. que precisan) e nomes dos responsables e coordinadores.</p>
<p>Os participantes deberán presenta-las obras no Servicio de Xuventude da Delegación Provincial da Consellería de Familia, Muller e Xuventude correspondente á provincia na que os interesados teñan fixada a súa residencia habitual, polo que poderá ser na: r/ Ronda de Fingoi, s/n 27002 Lugo; r/ La Habana, 81-baixo 32004 Ourense; r/ Durán Loriga, 9-1º 15003 A Coruña; r/ Benito Corbal, 47-2º 36001 Pontevedra, antes do 9 de xuño de 1995.</p>
<p>VI. DESENVOLVEMENTO</p>
<p>Categoría A.</p>
<p>Fase provincial.</p>
<p>O xurado, vistos os videos presentados, seleccionará de entre os participantes ata seis grupos para a fase final desta categoría.</p>
<p>Fase autonómica.</p>
<p>Esta fase celebrarase na provincia de Lugo do 23 ó 27 de outubro coa asistencia dos grupos seleccionados polo xurado.</p>
<p>Categoría B.</p>
<p>Fase provincial.</p>
<p>O xurado seleccionará 40 grupos de entre tódolos que se presenten dentro desta categoría representando ós distintos centros de ensino de Galicia, que serán os que conformen a primeira fase ou a fase provincial; destes soamente 6 grupos se clasificarán para a segunda fase ou fase final.</p>
<p>Os xurados da primeira fase ou fase provincial serán norneados polo delegado provincial de Educación respectivo.</p>
<p>Fase autonómica:</p>
<p>Esta fase celebrarase na provincia de Lugo do 23 ó 27 de outubro, co concurso dos grupos seleccionados previamente na primeira fase.</p>
<p>VII. PREMIOS</p>
<p>Establécense os seguintes premios:</p>
<p>PremiosCategoría A</p>
<p>1º200.000 ptas</p>
<p>2º100.000 ptas</p>
<p>3º50.000 ptas</p>
<p>4º ó 6º40.000 ptas</p>
<p>(premios accésit)</p>
<p>PremiosCategoría B</p>
<p>1º200.000 ptas</p>
<p>2º100.000 ptas</p>
<p>3º50.000 ptas</p>
<p>4º ó 6º40.000 ptas</p>
<p>(premios accésit)</p>
<p>Tanto para a categoría A como para a B establécese un premio especial de 125.000 ptas. para a mellor representación feita en galego.</p>
<p>Prevese así mesmo a concesión de diversas axudas, que oscilan entre as 20.000 e 50.000 ptas. por distintos conceptos, ata un máximo de 500.000 ptas.; así como unha axuda de 25.000 ptas. a cada centro educativo seleccionado dentro da categoría B, para cubrir gastos orixinados pola representación (vestiario, decorados, desprazamentos, etc.). O total das axudas neste caso non podará sobrepasa-lo 1.000.000 de ptas.</p>
<p>As cantidades dos premios serán únicas e indivisibles.</p>
<p>Créanse accésits especiais por un importe total de 400.000 ptas. para axudas de representación daquelas obras que queden fóra da selección e que, a xuízo do xurado, teñan calidade ou supuxesen un gran esforzo, e para premios e actuacións destacadas, cualidades especiais da representación, etc. Estes accésits poden dividirse.</p>
<p>Os grupos que segundo o xurado acaden o primeiro premio nas distintas categorías na fase autonómica comprométense, no momento de faceren a inscrición, a representa-las obras polas que foron nomeados e premiados, na cerimonia de entrega de premios, que se celebrará na cidade de Lugo no mes de outubro do 1995.</p>
<p>VIII. XURADO</p>
<p>O xurado da fase provincial correspondente á categoría B será nomeado polo delegado provincial de Educación respectivo.</p>
<p>Por outra banda o xurado da fase autonómica será nomeado polo director xeral de Xuventude e estará composto por persoas cualificadas no campo artístico, recaendo a secretaría nun funcionario da Delegación Provincial da Consellería de Familia, Muller e Xuventude de Lugo.</p>
<p>O xurado, segundo a calidade das obras, poderá deixar desertos algúns dos premios.</p>
<p>A decisión do xurado será inapelable.</p>
<p>ANEXO D</p>
<p>III CERTAME GALEGO LITERARIO</p>
<p>XUVENTUDE 95</p>
<p>«FRANCISCO FERNÁNDEZ DEL RIEGO»</p>
<p>PARA AUTORES NOVOS</p>
<p>(Nas modalidades de poesía, narración e ensaio)</p>
<p>I. BASES</p>
<p>1.-Poden participa-los rapaces, rapazas, mozas e mozos galegos dos 10 ós 30 anos, que non teñan</p>
<p>publicado ningún libro, establecéndose as seguintes categorías de idade:</p>
<p>Categoría A: dos 10 ata os 13 anos.</p>
<p>Categoría B: dos 14 ós 17 anos.</p>
<p>Categoría C: dos 18 ós 30 anos.</p>
<p>Tódalas idades se consideran cumpridas o 31-12-1995.</p>
<p>2.-Os concursantes deberán formula-la súa solicitude no boletín de inscrición que se indica no anexo D-I e remitirán os seus traballos sen asinar datos persoais, identificándoos cun lema. O lema repetirase no exterior dun sobre pechado dentro do cal figurarán o boletín de incrición que se indica no anexo D-II, cos datos persoais do concursante, xunto cunha fotocopia do seu DNI por ámbolos dous lados, ou fotocopia do libro de familia na folla que corresponde ó participante.</p>
<p>3.-Os participantes remitirán os orixinais ó Servicio de Xuventude da Delegación da Consellería de Familia, Muller e Xuventude da provincia na que teñan esablecida a súa residencia habitual, ou na que radique o colexio ou instituto no caso de grupos: r/ Ronda de Fingoi, s/n 27002 Lugo; r/ La Habana, 81-baixo 32004 Ourense; r/ Durán Loriga, 9-1º 15003 A Coruña; r/ Benito Corbal, 47-2º 36001 Pontevedra, indicando no sobre «Para o Certame Francisco Fernández del Riego», ata o 15 de xuño de 1995.</p>
<p>II. DESENVOLVEMENTO</p>
<p>Fase provincial.</p>
<p>De entre tódolos traballos presentados en cada provincia o xurado procederá a seleccionar aqueles que pola súa caldade considere merecentes de concorreren á seguinte fase.</p>
<p>Fase autonómica.</p>
<p>No mes de outubro de 1995, na cidade de Lugo, procederase por parte do xurado deste certame ó nomeamento e entrega de premios ós finalistas nas distintas categorías que se establecen nas bases.</p>
<p>III. PREMIOS</p>
<p>Poesía.</p>
<p>1.-Poemas escritos en lingua galega de tema e metro libre, cunha extensión máxima de 150 versos.</p>
<p>2.-Establécense os premios seguintes:</p>
<p>Categoría A  Premios</p>
<p>1º    25.000 e lote de libros galegos.</p>
<p>2º    Lote de libros galegos.</p>
<p>3º    Lote de libros galegos.</p>
<p>Categoría B  Premios</p>
<p>1º    50.000 e lote de libros galegos.</p>
<p>2º    Lote de libros galegos.</p>
<p>3º    Lote de libros galegos.</p>
<p>Categoría C  Premios</p>
<p>1º    75.000 e lote de libros galegos.</p>
<p>2º    Lote de libros galegos.</p>
<p>3º    Lote de libros galegos.</p>
<p>Cada premiado recibirá unha figura de Sargadelos.</p>
<p>Narrativa.</p>
<p>1.-Relatos en galego de tema libre, cunha extensión máxima de 5 foios DIN-A4 mecanografados.</p>
<p>2.-Establécense os premios seguintes:</p>
<p>Premios      Categoría A</p>
<p>1º    25.000 ptas. e lote de libros galegos.</p>
<p>2º    Lote de libros galegos.</p>
<p>3º    Lote de libros galegos.</p>
<p>Premios      Categoría B</p>
<p>1º    50.000 ptas. e lote de libros galegos.</p>
<p>2º    Lote de libros galegos.</p>
<p>3º    Lote de libros galegos.</p>
<p>Premios      Categoría C</p>
<p>1º    75.000 ptas. e lote de libros galegos.</p>
<p>2º    50.000 ptas. e lote de libros galegos.</p>
<p>3º    25.000 ptas. e lote de libros galegos.</p>
<p>Cada premio recibirá unha figura de Sargadelos.</p>
<p>Ensaio.</p>
<p>1º pemio Especial Letras Galegas «Luís Seoane».</p>
<p>1.-Para traballos en galego, individuais ou de grupos de alumnos de BUP, COU e FP (40 alumnos como máximo por grupo), sobre Luis Seoane. Os traballos presentarranse en folios DIN-A4 a dobre espacio.</p>
<p>2.-Premios:150.000 ptas en metálico e lote de libros. Figura de Sargadelos.</p>
<p>3.-Tódolos primeiros premiados neste certame recibirán unha bolsa para asistencia gratuíta a unha quenda de campamentos ou campos de traballo da Consellería de Familia, Muller e Xuventude, dentro da Camapaña do Verán de 1996.</p>
<p>4.-Os traballos premiados poderán ser difundidos pola Consellería de Fanilia, Muller e Xuventude do xeito que se considere máis conveniente.</p>
<p>Premio especial.</p>
<p>Con motivo da Campaña Europea da Xuventude contra o Racismo, a Xenofobia, o Antisemitismo e a Intolerancia, outorgarase un premio especial de 50.000 ptas.</p>
<p>Este premio será para o traballo que, a xuízo do xurado e en calquera das modalidades do certame, recolla no seu desenvolvemento algúns dos aspectos salientados na campaña, es será compatible con calquera dos outros premios revistos.</p>
<p>IV. XURADO</p>
<p>O xurado será nomeado polo director xeral de Xuventude e estará composto por persoas cualificadas no ámbito literario, recaendo a secretaría nun funcionario da Delegación Provincial de Familia, Muller e Xuventude de Lugo.</p>
<p>A xuízo do xurado, e segundo a calidade das obras presentadas, poderanse deixar desertos algúns premios.</p>
<p>As contías dos premios serán únicas e indivisibles.</p>
<p>A decisión do xurado será inapelable.</p>
<p>ANEXO E</p>
<p>IX CERTAME GALEGO DE ARTES PLÁSTICAS</p>
<p>XUVENTUDE 95</p>
<p>I. PARTICIPANTES</p>
<p>Xoves artistas galegos ou residentes en Galicia. Establécense as seguintes categorías:</p>
<p>Categoría A: ata os 12 anos.</p>
<p>Categoría B: dos 13 ós 17 anos.</p>
<p>Categoría C: dos 18 ós 30 anos.</p>
<p>Tódalas idades se consideran cumpridas o 31-12-1995.</p>
<p>II. CONDICIÓNS XERAIS</p>
<p>1.-Establécense tres modalidades:</p>
<p>Pintura.</p>
<p>Escultura.</p>
<p>Debuxo.</p>
<p>2.-Cada autor poderá presentar, como máximo, dúas obras en cada modalidade.</p>
<p>3.-As obras presentadas serán orixinais e non poderán ter participado en ningún concurso.</p>
<p>4.-O tema e as técnicas serán libres.</p>
<p>5.-Os debuxos deberán levar cristal protector ou arragláss e as pinturas, marco ou bastidor.</p>
<p>6.-A organización non se responsabiliza das posibles roturas ou extravíos das obras se ben a Dirección Xeral de Xuventude subscribirá unha póliza que as asegure, de ata un máximo de 100.000 ptas. por obra.</p>
<p>7.-As obras premiadas nas distintas categorías quedarán en poder da Dirección Xeral de Xuventude.</p>
<p>III. INSCRICIÓNS</p>
<p>1.-Os participantes deberán envia-lo boletín de inscrición que se indica no anexo E-I ó Servicio de Xuventude da Delegación da Consellería de Familia, Muller e Xuventude da provincia na que residan habitualmente: r/ Ronda de Fingoi, s/n 27002 Lugo; r/ La Habana, 81-baixo 32004 Ourense; r/ Durán Loriga, 9-1º 15003 A Coruña; r/ Benito Corbal, 47-2º 36001 Pontevedra, ata o 29 de xuño de 1995.</p>
<p>2.-O boletín irá acompañado dun sobre pechado no que figurará o boletín que se indica no anexo</p>
<p>E-II,cos seguintes datos de identificación.</p>
<p>-Título da obra.</p>
<p>-Modalidade.</p>
<p>-Categoría.</p>
<p>-Lema.</p>
<p>-Nome e apelidos do autor.</p>
<p>-Enderezo e teléfono.</p>
<p>-Localidade.</p>
<p>-Fotocopia do DNI ou do libro de familia.</p>
<p>3.-No exterior do sobre figurará o lema do autor, títulos das obras, modalidade e categoría na que participa.</p>
<p>4.-Así mesmo, e da fomma que cada artista considere máis adecuada, deberase explicita-lo titulo en cada unha das obras presentadas.</p>
<p>IV. DESENVOLVEMENTO</p>
<p>SELECCIÓN</p>
<p>Fase provincial.</p>
<p>O xurado seleccionará, de entre as obras recibidas en cada delegación provincial, aquelas que, pola súa calidade e orixinalidade o seu xuízo merecesen concorrer á fase autonómica.</p>
<p>Fase autonómica.</p>
<p>As obras seleccionadas polo xurado na fase anterior deberán remitirse ó lugar que indique a Delegación Provincial da Consellería de Familia, Muller e Xuventude da Coruña, para participar na fase autonómica, na que se concederán tres premios por categoría e apartado.</p>
<p>V. PREMIOS</p>
<p>Establécense os premios seguintes:</p>
<p>As obras seleccionadas serán expostas na Casa da Xuventude de Carballo (A Coruña) no mes de xullo de 1995.</p>
<p>A organización poderá montar unha exposición itinerante con elas.</p>
<p>Fase nacional.</p>
<p>Dentro dos apartados pintura e escultura o xurado elixirá ata un máximo de 15 artistas (finalistas, accésits e demais, de o considerar oportuno) entre tódalas obras, das distintas categorías, seleccionadas na fase autonómica, para participar na mostra de «Arte Joven-95» convocada polo Inxuve e na que participarán tódolos seleccionados nas distintas comunidades autónomas.</p>
<p>A selección tárase nun só acto, levantando acta o secretario do xurado.</p>
<p>VI. XURADO</p>
<p>A xuízo do xurado, e segundo a calidade da obra, poderanse deixar desertos algúns premios. As contías dos premios serán únicas e indivisibles (excepto accésits).</p>
<p>O xurado será nomeado polo director xeral de Xuventude e estará composto por persoas cualificadas no campo artístico, recaendo a secretaría nun funcionario da Delegación Provincial de Familia, Muller e Xuventude da Coruña.</p>
<p>A decisión do xurado será inapelable.</p>
<p>ANEXO F</p>
<p>VI CERTAME GALEGO DE CERÁMICA</p>
<p>XUVENTUDE 95</p>
<p>I. PARTICIPANTES</p>
<p>Xoves artistas galegos ou residentes en Galicia. Establécense as seguintes categorías:</p>
<p>Categoría A: ata os 12 anos.</p>
<p>Categoría B: dos 13 ós 17 anos.</p>
<p>Categoría C: dos 18 ós 30 anos.</p>
<p>Tódalas idades se consideran cumpridas o 31-12-1995.</p>
<p>II. CONDICIÓNS XERAIS</p>
<p>1.-Cada autor poderá presentar, como máximo, tres obras.</p>
<p>2.-As obras presentadas serán orixinais e non poderán ter participado en ningún concurso.</p>
<p>3.-O tema e as técnicas serán libres.</p>
<p>4.-A organizacián non se responsabiliza das posibles roturas ou extravíos das obras se ben a Dirección Xeral de Xuventude subscribirá unha póliza que as asegure, de ata un máximo de 100.000 ptas. por obra.</p>
<p>5.-As obras que reciban os premios establecidos quedarán en poder da Dirección Xeral de Xuventude.</p>
<p>III. INSCRICIÓNS</p>
<p>1.-Os participantes efectuarán a súa solicitude no boletín de inscrición que se indica no anexo F-I, e deberán envialo ó Servicio de Xuventude da Delegación Provincial da Consellería de Familia, Muller e Xuventude da provincia na que resida habitualmente: r/ Ronda de Fingoi s/n 27002 Lugo; r/ La</p>
<p>Habana, 81-baixo 32004 Ourense; r/ Durán Loriga, 9-1º 15003 A Coruña; r/ Benito Corbal, 47-2º 36001 Pontevedra, ata o 30 de setembro de 1995.</p>
<p>2.-Esta solicitude irá acompañada dun sobre pechado no que figurará o boletín de inscrición que se indica no anexo F-II, cos seguintes datos de identificación:</p>
<p>-Título da obra.</p>
<p>-Categoría.</p>
<p>-Lema.</p>
<p>-Nome e apelidos do autor.</p>
<p>-Enderezo e teléfono.</p>
<p>-Localidade.</p>
<p>-Fotocopia do DNI ou do Libro de familia.</p>
<p>3.-No exterior do sobre figurará o lema do autor, os títulos das obras, e, categoría na que participa.</p>
<p>4.-Enviaranse tamén 2 fotografías diferentes, en cor, tamaño mínimo de 9 x 13, ou diapositivas, e tódalas aclaracións que se consideren importantes para a valoración do xurado. Non se enviará ningunha obra.</p>
<p>5.-Nos reversos das fotos e nas aclaracións que se achegen deberán figura-los mesmos datos cá no exterior do sobre pechado.</p>
<p>IV. DESENVOLVEMENTO</p>
<p>SELECCIÓN</p>
<p>Fase provincial.</p>
<p>O xurado seleccionará, de entre as fotografias recibidas en cada Delegación Provincial da Consellería de Familia, Muller e Xuventude, aquelas obras que, pola súa calidade e orixinalidade, o merecesen en cada unha das categorías, as cales concorrerán ós premios da fase final ou autonómica.</p>
<p>A selección farase nun só acto.</p>
<p>Fase autonómica.</p>
<p>As obras seleccionadas polo xurado deberán remitirse ó lugar que indique a Delegación Provincial da Consellería de Familia, Muller e Xuventude da Coruña, e serán expostas na Casa da Xuventude de Curtis (A Coruña) no mes de outubro de 1995.</p>
<p>A organización poderá montar unha exposición itinerante con elas.</p>
<p>A concesión dos premios farase unha vez recibidas as obras, levantando acta o secretario do xurado.</p>
<p>A decisión será única e inapelable.</p>
<p>A xuízo do xurado, e segundo a calidade das obras presentadas, poderanse deixar desertos algúns premios.</p>
<p>As contías dos premios serán únicas e indivisibles (excepto os accésits).</p>
<p>V. PREMIOS</p>
<p>Establécense os premios seguintes:</p>
<p>PremiosCategoría A</p>
<p>1º25.000 ptas.</p>
<p>2º20.000 ptas.</p>
<p>3º15.000 ptas.</p>
<p>PremiosCategoría A</p>
<p>1º40.000 ptas.</p>
<p>2º30.000 ptas.</p>
<p>3º20.000 ptas.</p>
<p>PremiosCategoría A</p>
<p>1º60.000 ptas.</p>
<p>2º40.000 ptas.</p>
<p>3º25.000 ptas.</p>
<p>Accésits por un importe total de 40.000 ptas.</p>
<p>VI. XURADO</p>
<p>O xurado será nomeado polo director xeral de Xuventude e estará composto por persoas cualificadas no campo artístico, recaendo a secretaría nun funcionario da Delegación Provincial de Familia, Muller e Xuventude da Coruña.</p>
<p>ANEXO G</p>
<p>VI MOSTRA GALEGA DE COROS POLIFÓNICOS</p>
<p>XUVENTUDE 95</p>
<p>I. PARTICIPANTES</p>
<p>Tódolos grupos ou coros que o soliciten, formados por xoves galegos ou residentes en Galicia, cun máximo de 40 compoñentes.</p>
<p>II. CONDICIÓNS XERAIS</p>
<p>1.-A mostra terá cáracter convivencial e non competitivo.</p>
<p>2.-Os compoñentes dos coros terán entre 15 e 30 anos, cumpridos no ano 1995. Soamente poderán pasar destas idades o 10% dos compoñentes totais do coro.</p>
<p>3.-Os temas presentados serán tres e terán que respectarse na actuación da fase final, no caso de que se acceda a ela. Enviaranse nunha cinta casete ou casetes indicando os títulos dentro dun sobre pechado. No exterior do sobre deberá figura-lo lema do grupo e os títulos dos temas.</p>
<p>Noutro sobre pechado presentarase o boletín de inscrición que se indica no anexo G-II, debendo figurar no seu exterior o lema do grupo.</p>
<p>4.-A Dirección Xeral de Xuventude reserva para si o dereito de editar ou difundi-las obras musicais que sexan seleccionadas para a fase final.</p>
<p>III. INSCRICIÓNS</p>
<p>As solicitudes deberán formularse no boletín de inscrición que se indica no anexo G-I e dirixiranse ó diretor xeral da Xuventude.</p>
<p>Os grupos ou coros deberán presenta-las solicitudes xunto cos sobres pechados no Servicio de Xuventude da Delegación Provincial da Consellería de Familia, Muller e Xuventude de Pontevedra, r/ Benito Corbal, 47-2ª planta, 36001 Pontevedra, Tfno.: (986) 80 55 55, ou por correo certificado antes do 9 de xuño de 1995.</p>
<p>IV. ORGANIZACIÓN</p>
<p>A Delegación Provincial da Consellería de Familia, Muller e Xuventude de Pontevedra supervisará a presente mostra.</p>
<p>V. DESENVOLVEMENTO</p>
<p>O xurado seleccionará os grupos ou coros que considere de máis calidade, ata un máximo de seis. Para actuar na fase final cada grupo dispón dun tempo máximo de 15 minutos. A fase final terá lugar en Pontevedra, en xuño de 1995.</p>
<p>A delegación provincial comunicará ós grupos o lugar, data e hora da súa actuación.</p>
<p>VI. PREMIOS</p>
<p>Establécense os premios e axudas seguintes:</p>
<p>Premios: seis diplomas e trofeos.</p>
<p>Axudas: os gastos de transporte e manutención serán por conta da organización. Cada grupo seleccionado na fase final disporá dunha axuda de ata 50.000 ptas.</p>
<p>VII. XURADO</p>
<p>Será nomeado polo director xeral de Xuventude e estará composto por persoas cualificadas no campo da polifonía, recaendo a secretaría nun funcionario da Delegación Provincial da Consellería de Familia, Muller e Xuventude de Pontevedra.</p>
<p>A decisión do xurado será inapelable.</p>
<p>ANEXO H</p>
<p>IV MOSTRA GALEGA DE NOVOS CREADORES</p>
<p>DE MODA-XUVENTUDE 95</p>
<p>I. PARTICIPANTES</p>
<p>Xoves deseñadores de moda galegos ou residentes en Galicia con idades comprendidas entre os 16 e os 30 anos, cumpridos durante o ano 1995, en grupo ou individualmente.</p>
<p>II. CONDICIÓNS XERAIS</p>
<p>1.-As coleccións versarán sobre primavera-verán 96.</p>
<p>2.-As coleccións deben ser orixinais e non ter participado noutros certames.</p>
<p>3.-Os participantes presentarán os seus deseños en láminas de 42 x 32 cm. como mínimo, con deseño de fronte e de espalda.</p>
<p>4.-Poderanse presentar un máximo de tres coleccións, constando cada unha de 10 a 15 modelos.</p>
<p>5.-Cada colección levará no reverso unicamente: o título da mesma co seudónimo do autor/es.</p>
<p>6.-Xunto coas obras deberá entregarse un sobre pechado co seudónimo no seu exterior, e no interior o boletín de inscrición que se indica no anexo H-II debidamente cuberto, fotocopia do seu DNI e currículum do autor/es.</p>
<p>7.- En ningún caso nos deseños pertencentes á/s colección/s presentadas deberán figurar datos que identifiquen os deseñadores, para garanti-lo anonimato en todo momento; isto non imposibilita a descrición dos materias e complementos da colección.</p>
<p>III. INSCRICIÓNS</p>
<p>As solicitudes deberán formularse no boletín de inscrición que se indica no anexo H-I.</p>
<p>Os participantes deberán presenta-las obras no Servicio de Xuventude da Delegación Provincial da Consellería de Familia, Muller e Xuventude da provincia na que residan habitualmente: r/ Ronda de Fingoi, s/n 27002 Lugo; r/ La Habana, 81-baixo 32004 Ourense; r/ Durán Loriga, 9-1º 15003 A Coruña; r/ Benito Corbal, 47-2º 36001 Pontevedra, antes do día 12 de setembro de 1995.</p>
<p>IV. DESENVOLVEMENTO</p>
<p>Fase provincial.</p>
<p>De entre tódolos traballos presentados en cada provincia o xurado procederá a seleccionar aqueles que pola súa calidade consideren merecentes de concorreren á seguinte fase.</p>
<p>Fase autonómica.</p>
<p>O xurado seleccionará 10 participantes cunha colección de cada un deles. A selección será feita ante notario.</p>
<p>Os seleccionados confeccionarán catro dos modelos para o pase que se realizará na cidade de Vigo en novembro de 1995. Realizarase ademais unha exposición dos deseños durante 15 días.</p>
<p>V. PREMIOS</p>
<p>Establécense os seguintes premios e axudas:</p>
<p>Dous premios de 250.000 ptas.</p>
<p>Axudas: 25.000 ptas. por cada un dos 10 seleccionados como apoio á confección dos modelos.</p>
<p>VI. XURADO</p>
<p>Será nomeado polo director xeral de Xuventude e estará fonmado por tres profesionais de coñecido prestixio e dous representantes da Dirección Xeral de Xuventude, que actuarán como presidente e secretario.</p>
<p>A decisión do xurado será inapelable.</p>
<p>VII. DEREITOS</p>
<p>As obras, e se é o caso, os dossiers dos seleccionados, quedarán en poder da Dirección Xeral de Xuventude, durante o período da actividade.</p>
<p>Queda implícita a autorización do autor ou autores das obras seleccionadas para a reproducción e publicación da imaxe ou contido da mesma por parte</p>
<p>da Consellería de Familia, Muller e Xuventude por calquera dos medios que esta coide oportuno.</p>
<p>Queda implícita na inscrición e participación nesta convocatoria a aceptación do contido das bases. Calquera dúbida sobre a interpretación delas, ou calquera modificación destas será resolta pola Dirección Xeral de Xuventude.</p>
<p>ANEXO I</p>
<p>MOSTRA DE MÚSICA FOLK DE GALICIA</p>
<p>XUVENTUDE 95</p>
<p>A presente mostra ten carácter convivencia e non competitivo. A través dela a Consellería de Familia, Muller e Xuventude pretende concluír un ciclo constituído polos seis Certames de Música Folk que viu convocando anualmente, a través da Dirección Xeral de Xuventude, co obxectivo de promocionar grupos de xoves que se iniciaban neste tipo de música, así como renderlle unha homenaxe ó finado pintor Ángel Sevillano, como un dos más recoñecidos colaboradores nestes certames.</p>
<p>I. PARTICIPANTES</p>
<p>Serán convidados os primeiros clasificados nos seis certames de música folk celebrados, que a continuación se relacionan:</p>
<p>I Certame. «Ophiusa», Santiago de Compostela.</p>
<p>II Certame. «Dhais», Santiago de Compostela.</p>
<p>III Certame. «Keltoi», Vilagarcía.</p>
<p>IV Certame. «Chouteira», Redondela.</p>
<p>V Certame. «Kerc-Kuez», Santiago de Compostela.</p>
<p>VI Certame. «Eiravendra», Ferrol.</p>
<p>No caso de que algún dos grupos convidados non aceptase as bases ou non puidese asistir, pasaría a ocupa-lo seu posto o segundo clasificado.</p>
<p>II. ORGANIZACIÓN</p>
<p>A presente mostra será organizada pola Delegación Provincial da Consellería de Familia, Muller e Xuventude de Pontevedra.</p>
<p>III. DESENVOLVEMENTO</p>
<p>A mostra celebrarase no Parque da Xunqueira de Vilagarcía de Arousa no mes de xullo de 1995.</p>
<p>A Delegación Provincial da Consellería de Familia, Muller e Xuventude en Pontevedra comunicaralles ós grupos participantes a hora e data da súa actuación. A orde de actuación será contraria á orde da proba de son, que será fixada previamente mediante sorteo no Instituto de Bacharelato de Carril o día da mostra.</p>
<p>Confeccionarase un cartel resumo dos seis anteriores do finado artista Ángel Sevillano, correspondentes a cada un dos certames de música folk celebrados, servindo así de homenaxe a un dos seus máis recoñecidos colaboradores.</p>
<p>IV. AXUDAS</p>
<p>Os grupos percibirán unha axuda en concepto de desprazamento e pola súa actuación de ata 150.000 ptas.</p>
<p>Gravación dun compact-disc con dous temas de cada un dos grupos convidados.</p>
<p>Os gastos de manutención conrerán a cargo da Organización.</p>
<p>ANEXO J</p>
<p>VI CERTAME GALEGO DE CANCIÓN</p>
<p>XUVENTUDE 95</p>
<p>I. PARTICIPANTES</p>
<p>Poderán participar neste certame tódolos xoves galegos ou residentes en Galicia. Establécense as seguintes modalidades:</p>
<p>1.-Solistas: xoves de ata 30 anos de idade.</p>
<p>2.-Grupos: xoves de ata 30 anos de idade (podendo neste caso pasar da idade un de cada catro compoñentes).</p>
<p>Enténdense esta idades cumpridas no ano 1995.</p>
<p>II. CONDICIÓNS XERAIS</p>
<p>1.-No caso de grupos o número máximo de compoñentes será de oito.</p>
<p>2.-En ningún caso poderán intervir neste certame solistas ou grupos profesionais.</p>
<p>3.-Cada solista ou grupo poderá presentar un máximo de 3 obras, cunha duración máxima de catro minutos cada unha. Deberanse de gravar por separado en cintas de casete, sendo obrigatorio polo menos que unha delas sexa en galego.</p>
<p>4.-A temática é libre.</p>
<p>5.-Os solistas ou grupos poderán emprega-los instrumentos musicais que precisen, aportándoos eles mesmos, a excepción da batería, que a aporta a organización.</p>
<p>6.-As cintas casete presentaranse cada unha nun sobre pechado, figurando no exterior o lema elixido polo grupo/s ou solista/s. Presentarase ademais outro sobre pechado, figurando no seu exterior o lema, e no interior o boletín de inscrición que se indica no anexo J-II, e demais documentación.</p>
<p>7.-A Dirección Xeral de Xuventude reserva para si o dereito de editar ou difundi-las obras musicais que sexan seleccionadas para a fase final.</p>
<p>III. INSCRIPCIÓNS</p>
<p>1.-Os participantes deberán envia-lo boletín de inscrición que se indica no anexo J-I xunto cos sobres pechados referidos anteriormente ó Servicio de Xuventude da Delegación Provincial da Consellería de Familia, Muller e Xuventude de Pontevedra, rúa Benito Corbal, 47-2ª planta, 36001; Tfno.: (986) 80 55 55 antes do 26 de xuño de 1995.</p>
<p>IV. DESENVOLVEMENTO</p>
<p>SELECCIÓN</p>
<p>O xurado seleccionará os autores e as obras que considere de máis calidade para actuar na fase final.</p>
<p>A fase final terá lugar no Parque da Concordia de Ponteareas, o 24 de xullo do 1995.</p>
<p>Pechará o certame un grupo invitado para a ocasión.</p>
<p>V. PREMIOS</p>
<p>Establécense os premios seguintes:</p>
<p>Modalidade solistas: 1º premio: 20.000 ptas. e gravación, edición de 500 unidades compact-disc-single de 20 minutos de duración e mantemento durante os días da gravación.</p>
<p>Modalidade grupos: 1º premio: 50.000 ptas. e gravación, edición de 500 unidades compact-disc-single de 20 minutos de duración e mantemento durante os días de gravación.</p>
<p>Accésits: existirán como máximo 2 por cada unha das modalidades, de:</p>
<p>Solistas: 20.000 ptas. cada un.</p>
<p>Grupos: 50.000 ptas. cada un.</p>
<p>VI. XURADO</p>
<p>O xurado será nomeado polo director xeral de Xuventude a proposta do Departamento de Xuventude do Concello de Ponteareas e estará composto por persoas cualificadas no campo da canción e da expresión musical, recaendo a secretaría nun funcionario da Delegación Provincial de Familia, Muller e Xuventude de Pontevedra.</p>
<p>O xurado estará facultado para a interpretación destas bases nas eventualidades non previstas, e poderá deixar deserto algún premio se así o considera oportuno.</p>
<p>A súa decisión será inapelable.</p>

