---
date: '1995-05-05'
id: D5B2
page: 3
number: 86
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 24 de abril de 1995 pola que se convocan unhas xornadas sobre
  comunicación e imaxe policial, dirixidas ós membros dos corpos da policía
  local e da unidade do C.N.P. adscrita á Comunidade Autónoma de Galicia da
  provincia de Lugo.
range: Resolución
url: 'https://www.xunta.gal/dog/Publicados/1995/19950505/AnuncioD5B2_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1995, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre comunicación e imaxe policial, que deberán desenvolverse conforme as seguintes bases:</p>
<p>Obxectivos.</p>
<p>As xornadas teñen por obxectivo coñecer:</p>
<p>a) Os aspectos fundamentais da interrelación humana.</p>
<p>b) A importancia da comunicación persoal na actividade policial.</p>
<p>c) Os elementos fundamentais da comunicación.</p>
<p>d) A importancia da imaxe policial para os cidadáns.</p>
<p>e) As técnicas básicas da comunicación.</p>
<p>f) As estratexias que favorecen o proceso da comunicación.</p>
<p>Destinatarios.</p>
<p>As xornadas van dirixidas ós membros dos corpos da policía local e unidade do C.N.P. adscrita á Comunidade Autónoma de Galicia da provincia de Lugo.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan nestas xornadas é de 75.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 15 de maio de 1995.</p>
<p>3. As instancias deberán enviarse á sede de Academia Galega de Seguridade, rúa de Madrid, s/n, polígono das Fontiñas, 15703 Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>As xornadas celebraranse en sesións de mañá e tarde, durante os días 23 e 24 de maio de 1995, e nelas trataranse, entre outros, os seguintes temas:</p>
<p>a) A comunicación interpersoal.</p>
<p>b) Elementos da comunicación.</p>
<p>c) Técnicas básicas da comunicación.</p>
<p>d) O cidadán: as súas expectativas.</p>
<p>e) Calidade do servicio que presta a policía local.</p>
<p>f) Bases para unha comunicación eficaz.</p>
<p>g) Comportamento policial. Ética profesional e función policial.</p>
<p>h) A imaxe policial.</p>
<p>i) O policía diante da sociedade.</p>
<p>Datas.</p>
<p>As xornadas celebraranse durante os días 23 e 24 de maio de 1995.</p>
<p>O horario será de 9.30 a 20 horas.</p>
<p>Relación de admitidos.</p>
<p>A relación de admitidos publicarase o día 18 de maio de 1995 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>As xornadas celebrarase nos locais da policía local de Lugo.</p>
<p>Certificado de participación e aproveitamento.</p>
<p>Ó remate das xornadas entregaráselles un certificado de participación e aproveitamento a aquelas persoas que acrediten a súa participación continuada ás mesmas; non podendo supera-las faltas de asistencia un 15% do total da duración de horas lectivos do curso; unha inasistencia superior ó 15%, aínda que sexa xustificada, e a non superación das correspondentes probas de coñecementos, impedirá a expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>Santiago de Compostela, 24 de abril de 1995.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

