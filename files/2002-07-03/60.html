---
date: '2002-07-03'
id: D312
page: 10
number: 127
agency: CONCELLO DE BUEU
section: VI. ANUNCIOS
title: >-
  Edicto polo que se fai pública a convocatoria para a elección de xuíz de paz
  substituto do Concello de Bueu.
range: Edicto
url: 'https://www.xunta.gal/dog/Publicados/2002/20020703/AnuncioD312_gl.html'
---
<p>De conformidade co establecido no artigo 101 e concordantes da Lei orgánica 6/1985, do 1 de xullo, do poder xudicial, anúnciase convocatoria pública para a provisión do cargo de xuíz de paz substituto deste termo municipal, conforme as seguintes bases:</p>
<p>1. Obxecto: a provisión do cargo de xuíz de paz substituto, por un período de catro anos.</p>
<p>2. Solicitudes: presentaranse no rexistro xeral do concello de 8 ás 14 horas de luns a venres e de 9.30 a 13 horas os sábados durante un prazo de quince días hábiles contados a partir da publicación do presente edicto no Diario Oficial de Galicia.</p>
<p>Coa solicitude achegarase a seguinte documentación:</p>
<p>a) Certificado de nacemento ou fotocopia compulsada do documento nacional de identidade.</p>
<p>b) Certificación expedida polo Rexistro Central de Penados e Rebeldes, xunto coa declaración xurada complementaria do solicitante referida a que non se atopa inculpado ou procesado.</p>
<p>c) Xustificación dos méritos alegados polo solicitante.</p>
<p>3. Condicións legais: ser español e maior de idade, non estar incurso en causa de incapacidade ou incompatibilidade previstas para o desempeño das funcións xudiciais, agás actividades profesionais ou mercantís.</p>
<p>As causas de incompatibilidade sinaladas no artigo 389 da Lei orgánica operarán con posterioridade o nomeamento, mediante opción efectuada polo nomeado.</p>
<p>Son causas de incapacidade: estar impedido física ou psiquicamente para a devandita función, estar condenado por delicto doloso en canto non se obteña a rehabilitación, estar procesado ou inculpado por delicto doloso, en canto non se obteña a absolución ou sexa dictado auto de sobresemento e non atoparse en pleno exercicio dos dereitos civís.</p>
<p>Bueu, 21 de maio de 2002.</p>
<p>Tomás Barreiro Sotelo</p>
<p>Alcalde</p>

