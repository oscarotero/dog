---
date: '2002-07-03'
id: D226
page: 10
number: 127
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Decreto 225/2002, do 13 de xuño, polo que se acepta a doazón feita pola
  Asociación de Diabéticos Ferrolterra a favor do Servicio Galego de Saúde da
  cantidade de once mil euros con destino ó Servicio de Farmacia do Hospital de
  Conxo, pertencente ó Complexo Hospitalario Universitario de Santiago de
  Compostela, co fin de investilo na adquisición de insulina para ser enviada ó
  hospital da Casa de Galicia en Bos Aires (Arxentina).
range: Decreto
url: 'https://www.xunta.gal/dog/Publicados/2002/20020703/AnuncioD226_gl.html'
---
<p>A Asociación de Diabéticos Ferrolterra fai a doazón da cantidade de once mil euros (11.000 A) a favor do Servicio Galego de Saúde con destino ó Servicio de Farmacia do Hospital de Conxo, pertencente ó</p>
<p>Complexo Hospitalario Universitario de Santiago de Compostela, para que sexa investida na adquisición de insulina que, posteriormente, se enviará ó hospital da Casa de Galicia de Bos Aires (Arxentina).</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e presidente do Servicio Galego de Saúde, e logo de deliberación do Consello da Xunta de Galicia na súa reunión do día trece de xuño de dous mil dous,</p>
<p>DISPOÑO:</p>
<p>Artigo 1º.-Acéptase a doazón da cantidade de once mil euros (11.000 A) da Asociación de Diabéticos Ferrolterra.</p>
<p>Artigo 2º.-A devandita cantidade acéptase segundo o establecido na normativa en materia patrimonial da Comunidade Autónoma e destinarase ó Servicio de Farmacia do Hospital de Conxo, dependente do Complexo Hospitalario Universitario de Santiago de Compostela, co fin de ser investida na adquisición de insulina para ser enviada ó hospital da Casa de Galicia de Bos Aires (Arxentina).</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, trece de xuño de dous mil dous.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e presidente do Servicio</p>
<p>Galego de Saúde</p>

