---
date: '2016-03-09'
id: G2115-170216-0001
page: 9015
number: 47
agency: Xulgado de Primeira Instancia número 3 de Ferrol
section: V. Administración de xustiza.
title: EDICTO (1122/2015).
range: Edicto
url: >-
  https://www.xunta.gal/dog/Publicados/2016/20160309/AnuncioG2115-170216-0001_gl.html
---
<p>Xulgado de Primeira Instancia número 3 de Ferrol</p>
    <p>Procedemento orixe: xuízo verbal de desafiuzamento 1122/2015</p>
    <p>Sobre verbal arrendaticio</p>
    <p>Demandante: Sheila Mata Castro</p>
    <p>Procuradora: María Amparo Acebedo Conde</p>
    <p>Demandada: Beatriz Castro Graña</p>
    <p>Eu, María Sol Velando Cainzos, letrada da Administración de Xustiza do Xulgado de Primeira Instancia número 3 de Ferrol, por este edicto</p>
    <p>Anuncio:</p>
    <p>Neste procedemento 1122/2015, seguido por instancia de Sheila Mata Castro contra Beatriz Castro Graña, ditouse sentenza cuxo teor literal é o seguinte:</p>
    <p>«Sentenza:</p>
    <p>Ferrol, 3 de febreiro de 2016.</p>
    <p>Vistos por Amelia María Pérez Mosteiro, maxistrada xuíza do Xulgado de Primeira Instancia número 3 de Ferrol e o seu partido, os autos do xuízo verbal seguidos perante este xulgado co número 1122/2015, no exercicio dunha acción de desafiuzamento por precario, por instancia de Sheila Mata Castro, representada pola procuradora dos tribunais Sra. Acebedo Conde e asistida pola letrada Sra. Pardo-Ciarraga Barros (quen actuou en substitución do seu compañeiro o letrado Sr. Caminero Lobera), contra Beatriz Castro Graña, declarada en situación procesual de rebeldía.</p>
    <p>Resolvo que debo estimar e estimo a demanda presentada pola procuradora dos tribunais Sra. Acebedo Conde, quen actúa en nome e representación de Sheila Mata Castro contra Beatriz Castro Graña, declarada en rebeldía procesual e, en consecuencia, debo declarar e declaro que Beatriz Castro Graña ocupa a vivenda sita na rúa Masaya, bloque 1, portal 1, piso terceiro B, porta dereita, deste municipio de Ferrol, en situación de precario, sen ningún título e sen pagar contraprestación, polo que estimo que procede o desafiuzamento por precario do citado inmoble e condeno a Beatriz Castro Graña a deixar libre e expedita a vivenda sita na rúa Masaya, bloque 1, portal 1, piso terceiro B, porta dereita, deste municipio de Ferrol, e á disposición da parte demandante, baixo apercibimento de lanzamento de non o verificar en prazo legal.</p>
    <p>Todo isto con expresa condena en custas á demandada.</p>
    <p>Notifíqueselles a sentenza ás partes e fágaselles saber que contra ela cabe interpor recurso de apelación, perante este mesmo xulgado, no prazo de vinte días, contados desde o día seguinte a aquel en que se notifique esta resolución de conformidade co disposto nos artigos 455 e 458 da Lei de axuizamento civil (LAC).</p>
    <p>Lévese o orixinal ao libro de sentenzas.</p>
    <p>Así, por esta miña sentenza, pronúnciao, mándao e asínao, Amelia María Pérez Mosteiro, maxistrada xuíza do Xulgado de Primeira Instancia número 3 de Ferrol e o seu partido». </p>
    <p>Ao encontrarse a dita demandada, Beatriz Castro Graña, en paradoiro descoñecido, expídese este edicto co fin de que lle sirva de notificación en forma.</p>
    <p>Ferrol, 10 de febreiro de 2016</p>
    <footer><p>A letrada da Administración de xustiza</p></footer>

