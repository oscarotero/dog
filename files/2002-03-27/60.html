---
date: '2002-03-27'
id: 57DE
page: 4
number: 61
agency: CONCELLO DE SANTISO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020327/Anuncio57DE_gl.html'
---
<p>Por acordo do Pleno Municipal, do 5 de marzo de 2002, acordouse proceder á contratación dos traballos de redacción do Plan Xeral de Ordenación Municipal de Santiso, mediante concurso de consultoría e asistencia técnica con procedemento aberto, expoñendo ó público durante o prazo de 8 días os pregos de cláusulas económico-administrativas e técnicas que rexerán para a contratación do citado plan de ordenación municipal; simultaneamente anúnciase o concurso, que se aprazará no suposto</p>
<p>de que se presenten reclamacións contra os pregos de cláusulas administrativas e técnicas.</p>
<p>1. Entidade adxudicadora: Concello de Santiso.</p>
<p>2. Obxecto do contrato: redacción do Plan Xeral de Ordenación Municipal de Santiso.</p>
<p>3. Tramitación, procedemento e forma de adxudicación:</p>
<p>Tramitación: urxente; procedemento: aberto; forma: concurso.</p>
<p>4. Orzamento de licitación: 56.651,80 euros.</p>
<p>5. Financiamento:</p>
<p>-Subvención da Xunta de Galicia por importe de 39.656,26 euros, que se distribuirá nas seguintes anualidades:</p>
<p>-Ano 2002: 12.725,16 euros.</p>
<p>-Ano 2003: 11.698,60 euros.</p>
<p>-Ano 2004: 15.232,50 euros.</p>
<p>Achega municipal: 16.995,54 euros.</p>
<p>6. Garantías:</p>
<p>-Provisional: 2% do orzamento da licitación.</p>
<p>-Definitiva: 4% do importe da adxudicación.</p>
<p>7. Documentación e información:</p>
<p>No Concello de Santiso, das 9 ás 14 horas, durante o prazo de presentación de solicitudes.</p>
<p>8. Pregos de cláusulas administrativas:</p>
<p>Formarán parte do contrato e da licitación o prego de cláusulas económico-administrativas, o prego de prescricións técnicas, o anexo ó prego de cláusulas administrativas particulares e as condicións particulares da resolución da concesión de subvención ó concello, todas elas aprobadas polo Pleno Municipal o día 5 de marzo de 2002.</p>
<p>9. Presentación das ofertas:</p>
<p>O prazo de presentación de ofertas será de oito (8) días naturais, contados desde o día seguinte ó da última publicación deste anuncio no BOP ou no Diario Oficial de Galicia; deben presentarse en tres sobres A, B e C, coa documentación esixida nas bases da convocatoria, e presentaranse na secretaría do concello ata as 13 horas do último día do prazo.</p>
<p>10. Apertura das ofertas:</p>
<p>No Concello de Santiso, ás trece (13) horas do primeiro día hábil seguinte a aquel no que remate o prazo de presentación de ofertas.</p>
<p>Santiso, 7 de marzo de 2002.</p>
<p>Ramón Villar Edreira</p>
<p>Alcalde</p>

