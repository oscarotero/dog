---
date: '2002-03-27'
id: 56EA
page: 3
number: 61
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 85/2002, do 7 de marzo, polo que se desafecta do dominio público unha
  parcela que integra o inmoble coñecido como centro de ensinanzas integradas
  Cruceiro Baleares ou Universidade Laboral situado no Burgo, termo municipal de
  Culleredo (A Coruña).
range: Decreto
url: 'https://www.xunta.gal/dog/Publicados/2002/20020327/Anuncio56EA_gl.html'
---
<p>A Comunidade Autónoma de Galicia, en virtude do Real decreto 1783/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de educación (BOE nº 182, do 31 de xullo), ten a titularidade do inmoble coñecido como centro de ensinanzas integradas Cruceiro Baleares ou Universidade Laboral situado no Burgo, termo municipal de Culleredo (A Coruña).</p>
<p>A Consellería de Educación e Ordenación Universitaria, que ten na actualidade adscrito o inmoble, con datas 17 de abril de 2001 e 1 de febreiro de 2002, achegou á Secretaría Xeral e do Patrimonio informes dos que se deduce a conformidade coa desafectación do dominio público dunha parcela de 4.576,66 m, (delimitada no plano incorporado ó expediente), co fin da súa posterior integración na xunta de compensación do Polígono M8, M9 e M10 do Plan Parcial de Cordeda-2ª fase no Concello de Culleredo.</p>
<p>Por todo isto, ó abeiro do disposto no artigo 10 da Lei 3/1985, do 12 de abril, do patrimonio da Comunidade Autónoma de Galicia, de conformidade coa proposta do conselleiro de Economía e Facenda e logo de deliberación do Consello da Xunta de Galicia na súa reunión do día sete de marzo de dous mil dous,</p>
<p>DISPOÑO:</p>
<p>Artigo 1º</p>
<p>Desáfectase do dominio público unha parcela de 4.576,66 m que se segregará do inmoble coñecido como centro de ensinanzas integradas Cruceiro Baleares ou Universidade Laboral situado no Burgo, termo municipal de Culleredo (A Coruña), delimitada segundo o plano incoporado ó expediente.</p>
<p>Artigo 2º</p>
<p>O ben inmoble antes descrito adquire natureza patrimonial, sen prexuízo do cumprimento da recepción formal por parte da Consellería de Economía e Facenda do ben desafectado de conformidade co disposto no artigo 27 do Decreto 50/1989, do 9 de marzo, polo que se aproba o Regulamento para a execución da Lei 3/1985, do patrimonio da Comunidade Autónoma de Galicia.</p>
<p>Santiago de Compostela, sete de marzo de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

