---
date: '2006-10-30'
page: 15
number: 209
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Orde conxunta do 20 de outubro de 2006, da Consellería de Presidencia,
  Administracións Públicas e Xustiza e da Consellería do Medio Rural, pola que
  se crea un rexistro auxiliar do rexistro xeral da Xunta de Galicia adscrito á
  Consellería de Presidencia, Administracións Públicas e Xustiza no edificio
  administrativo da Xunta de Galicia en Pontevedra.
range: Orde
---
<p>O Decreto 164/2005, do 16 de xuño, polo que se regulan e determinan as oficinas de rexistro propias ou concertadas da Administración da Comunidade Autónoma de Galicia, se crea o Rexistro Telemático da Xunta de Galicia e se regula a atención ao cidadán, dispón no seu artigo 4 a posibilidade de establecemento de rexistros auxiliares cando o volume ou natureza das actividades o aconsellen.</p>
<p>A creación dos rexistros auxiliares farase por orde conxunta da Consellería de Presidencia, Administracións Públicas e Xustiza e as consellerías correspondentes.</p>
<p>A Consellería do Medio Rural ten dependencias no edificio administrativo da Xunta de Galicia en Pontevedra que realizan tarefas de rexistro. O progresivo incremento da actividade da correspondente oficinas de rexistro aconsella a creación nela dun rexistro auxiliar para os servizos de explotacións agrarias, montes e industrias forestais, control de calidade agroalimentaria e industrias, e Fogga, conectado á rede privada de voz e datos da Xunta de Galicia, de conformidade co disposto no artigo 4.2º do Decreto 164/2005.</p>
<p>En consecuencia co anteriormente exposto, a Consellería de Presidencia, Administracións Públicas e Xustiza, e a Consellería do Medio Rural</p>
<p>DISPOÑEN:</p>
<p>Artigo 1º</p>
<p>Créase o rexistro auxiliar do rexistro xeral da Xunta de Galicia adscrito á Consellería de Presidencia, Administracións Públicas e Xustiza no edificio administrativo da Xunta de Galicia en Pontevedra seguinte:</p>
<p>Rexistro dos Servizos de Explotacións Agrarias, Montes e Industrias Forestais, Control da Calidade Agroalimentaria e Industrias, Agraria, da Delegación Provincial da Consellería do Medio Rural e Delegación Provincial do Fondo Galego de Garantía no edificio administrativo da Xunta de Galicia en Pontevedra.</p>
<p>Artigo 2º</p>
<p>O rexistro auxiliar creado pola presente orde rexerase polas disposicións contidas no Decreto 164/2005, do 16 de xuño, e estará conectado á rede privada de voz e datos da Xunta de Galicia (SXPA).</p>
<p>Disposicións derradeiras</p>
<p>Primeira.-O establecido nesta orde non suporá incremento de gasto.</p>
<p>Segunda.-O rexistro auxiliar comezará a súa actividade a partir do día seguinte ao da entrada en vigor da presente orde.</p>
<p>Terceira.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 20 de outubro de 2006.</p>
<p>José Luis Méndez RomeuAlfredo Suárez Canal</p>
<p>Conselleiro de Presidencia,Conselleiro do Medio Rural</p>
<p>Administracións Públicas</p>
<p>e Xustiza</p>

