---
date: '2019-07-08'
id: G0426-030719-0001
page: 31949
number: 128
agency: Consellería do Medio Rural
section: II. Autoridades e persoal. b) Nomeamentos.
title: >-
  ORDE do 2 de xullo de 2019 pola que se nomean vogais do Consello Reitor da
  Axencia Galega da Calidade Alimentaria.
range: Orde
url: >-
  https://www.xunta.gal/dog/Publicados/2019/20190708/AnuncioG0426-030719-0001_gl.html
---
<p>O artigo 12 do Decreto 52/2018, do 5 de abril, polo que se crea a Axencia Galega da Calidade Alimentaria e se aproban os seus estatutos, establece o Consello Reitor como órgano colexiado de goberno da Axencia. </p>
    <p>O artigo 14 do referido decreto regula a composición deste Consello Reitor dispoñendo o nomeamento pola persoa titular da consellería de adscrición, de sete vogais.</p>
    <p>O Decreto 149/2018, do 5 de decembro, polo que se establece a estrutura orgánica da Consellería do Medio Rural e se modifica parcialmente o Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia, na súa disposición derradeira primeira modifica o número de vogais que forman parte do dito órgano colexiado de goberno; ademais, o propio Decreto 149/2018 atribúe a xestión forestal a un centro directivo específico, a Dirección Xeral de Planificación e Ordenación Forestal, cambios que poñen de manifesto a necesidade de actualizar os nomeamentos dos vogais do Consello Reitor.</p>
    <p>En virtude do anterior, cómpre proceder ao seu nomeamento que, para xeral coñecemento, se publicará no Diario Oficial de Galicia. </p>
    <p>Así, de conformidade coas atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, e o artigo 14 do Decreto 52/2018, do 5 de abril, polo que se crea a Axencia Galega da Calidade Alimentaria e se aproban os seus estatutos,</p>
    <h2>DISPOÑO:</h2>
    <p>Nomear vogais do Consello Reitor da Axencia Galega da Calidade Alimentaria ás seguintes persoas, sen prexuízo da permanencia dos restantes membros nomeados pola Orde do 22 de agosto de 2018.</p>
    <p>a) En representación da Consellería do Medio Rural:</p>
    <p>– Titular: José Luis Chan Rodríguez, director xeral de Planificación e Ordenación Forestal.</p>
    <p>– Suplente: Jacobo José Aboal Viñas, subdirector xeral de Recursos Forestais.</p>
    <p>– Titular: Silvestre José Balseiros Guinarte, director xeral de Gandaría, Agricultura e Industrias Agroalimentarias.</p>
    <p>– Titular: José Manuel Janeiro Caramés, subdirector xeral de Industrias Agroalimentarias.</p>
    <p>b) En representación da Axencia Galega de Calidade Alimentaria:</p>
    <p>– Titular: José Antonio Portos Mouriño, xefe da Área de Formación, Innovación e Investigación Agraria.</p>
    <p>– Suplente: María Otero Reboiras, xefa do Departamento de Formación.</p>
    <p>– Titular: Ricardo Rivas Barros, xefe de Área de Calidade Alimentaria.</p>
    <p>– Suplente: María José González González, xefa do Departamento de Promoción da Calidade Alimentaria.</p>
    <p>– Titular: Juan Miguel Concheiro Abal, xefe do Departamento de Protección da Calidade Diferenciada.</p>
    <p>– Suplente: Pablo Lúgaro Seco, xefe do Departamento de Investigación e Transferencia.</p>
    <p>Santiago de Compostela, 2 de xullo de 2019</p>
    <footer><p>José González Vázquez<br>Conselleiro do Medio Rural</p></footer>

