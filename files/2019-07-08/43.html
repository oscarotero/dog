---
date: '2019-07-08'
id: O92-240619-0003
page: 32213
number: 128
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 21 de xuño de 2019 pola que se comunica o inicio de procedemento
  de incumprimento e a resolución de retención de pagamento do expediente
  IG107.2016.1.44 e dous máis.
range: Resolución
url: >-
  https://www.xunta.gal/dog/Publicados/2019/20190708/AnuncioO92-240619-0003_gl.html
---
<p>Intentadas as notificacións persoais e devoltas polo servizo de Correos ao resultar imposible a súa práctica, de conformidade co establecido no artigo 44 da Lei 39/2015, do 1 de outubro, do procedemento administrativo común das administracións públicas, pola presente resolución ponse en coñecemento dos titulares dos expedientes relacionados no anexo a esta resolución que o director xeral do Igape acordou iniciar o procedemento de incumprimento das condicións impostas nas resolucións de concesión das axudas outorgadas, co obxecto de determinar o alcance do incumprimento, que podería dar lugar á revogación das axudas concedidas e suspender os pagamentos ata que se diten as resolucións que poñan fin aos procedementos de incumprimento.</p>
    <p>Os actos obxecto do presente anuncio non se publican na súa integridade en virtude da cautela prevista no artigo 46 da Lei 39/2015. Concédeselles aos titulares dos expedientes un prazo de quince días hábiles desde a publicación desta resolución no <em>Boletín Oficial del Estado</em> para presentaren alegacións co fin de xustificar a non procedencia destes presuntos incumprimentos. Así mesmo, as resolucións de retención de pagamento esgotan a vía administrativa e contra elas os titulares dos expedientes poderán interpoñer recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no<em> Boletín Oficial del Estado</em>. Non obstante, previamente poderán interpoñer recurso de reposición ante a Dirección Xeral do Igape, dentro do prazo dun mes contado a partir do día seguinte ao da publicación desta resolución no <em>Boletín Oficial del Estado</em>. Os expedientes póñense de manifesto aos interesados neste centro directivo sito en Santiago de Compostela, Complexo Administrativo San Lázaro, s/n.</p>
    <p>Santiago de Compostela, 21 de xuño de 2019</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>
    <h2>ANEXO</h2>
    <table>
     <tbody>
      <tr>
       <td>Nº de expediente</td>
       <td>Nome/razón social</td>
       <td>Programa de axudas</td>
       <td>Data da resolución</td>
       <td>Órgano que dita a resolución</td>
       <td>Notificación</td>
      </tr>
      <tr>
       <td>IG107.2016.1.44</td>
       <td>Raw Spirit, S.L.</td>
       <td>Axudas do Igape para novos emprendedores, cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020 (Galicia Emprende) (Resolución do 28 de decembro de 2015, DOG nº 247, do 29 de decembro)</td>
       <td>12.4.2019</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG107.2017.1.50</td>
       <td>44497490B</td>
       <td>Axudas do Igape para novos emprendedores, cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020 (Galicia Emprende) (Resolución do 30 de marzo de 2017, DOG nº 73, do 17 de abril)</td>
       <td>5.2.2019</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG206.2014.1.248</td>
       <td>Yoistel, S.C.</td>
       <td>Programa microcréditos-bonificación dos custos do financiamento das microempresas titulares de préstamos inferiores ou iguais a 25.000 € con fondos do ICO 2014 (Resolución do 26 de maio de 2014, DOG nº 103, do 2 de xuño)</td>
       <td>5.2.2019</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
     </tbody>
    </table>

