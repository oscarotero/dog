---
date: '2020-03-18'
id: G2288-260220-0003
page: 17006
number: 54
agency: Xulgado de Primeira Instancia e Instrución número 1 de Ribadavia
section: V. Administración de xustiza.
title: EDICTO de notificación de decreto (75/2019).
range: Edicto
url: >-
  https://www.xunta.gal/dog/Publicados/2020/20200318/AnuncioG2288-260220-0003_gl.html
---
<p>Liquidación de sociedades gananciais 75/2019.</p>
    <p>Sobre liquidación de sociedade de gananciais.</p>
    <p>Demandante: Amparo Losada Pousa.</p>
    <p>Procurador: Alberto Pérez Rivas.</p>
    <p>Avogada: María Natalia González Fidalgo.</p>
    <p>Demandados: Margarita Bouzas Losada, Alberto Bouzas Losada.</p>
    <p>Cédula de notificación.</p>
    <p>No procedemento de referencia ditouse a resolución do teor literal seguinte:</p>
    <p>Decreto.</p>
    <p>Letrado da Administración de xustiza: Patricia Vázquez Álvarez.</p>
    <p>En Ribadavia o vinte e seis de novembro de dous mil dezanove.</p>
    <p>Antecedentes de feito:</p>
    <p>Primeiro. Amparo Losada Pousa formulou demanda sobre liquidación do réxime económico matrimonial fronte a Margarita Bouzas Losada e Alberto Bouzas Losada, a cal foi admitida por Resolución do 18.2.2019, sinalándose día e hora para que as partes chegasen a un acordo e, na súa falta, designasen contador e, se é o caso, peritos, para a práctica das operacións divisorias.</p>
    <p>Segundo. Que no día e hora sinalado non compareceron Margarita Bouzas Losada e Alberto Bouzas Losada, os cales foron notificados e citados por medio de edictos que se fixaron no taboleiro de anuncios deste xulgado ao non ser achados e descoñecerse outro domicilio.</p>
    <p>Fundamentos de dereito:</p>
    <p>Primeiro. De conformidade co disposto no artigo 810.4 da LAC, cando, sen mediar causa xustificada, algún dos cónxuxes non compareza no día sinalado, terase por conforme coa proposta de liquidación que efectúe o cónxuxe que comparecese. Neste caso, así como cando, despois de comparecer ambos os cónxuxes, cheguen a un acordo, consignarase este na acta e darase por concluído o acto, levándose a efecto o acordado conforme o previsto nos dous primeiros puntos do artigo 788 desta lei.</p>
    <p>Segundo. No presente caso procede aprobar a proposta de liquidación de inventario presentada pola parte demandante o 26.11.2019.</p>
    <p>Parte dispositiva:</p>
    <p>Acordo:</p>
    <p>1. Aprobar a proposta de liquidación de inventario presentada polo procurador Alberto Pérez Rivas, en nome e representación de Amparo Losada Pousa.</p>
    <p>2. Expedir testemuño da presente para a súa unión aos autos e unir o orixinal ao libro correspondente.</p>
    <p>Modo de impugnación: contra a presente resolución cabe interpoñer recurso de revisión no prazo de cinco días contados a partir do día seguinte ao da súa notificación, mediante escrito no que deberá citarse a infracción en que a resolución tivese incorrido.</p>
    <p>O devandito recurso carecerá de efectos suspensivos sen que, en ningún caso, proceda actuar en sentido contrario ao que se tivese resolto (artículo 454.bis LAC).</p>
    <p>Para a admisión do recurso deberase acreditar ter constituído un depósito de 25 euros na conta de depósitos e consignacións deste órgano xudicial, co número \NEG da entidade Banesto. Salvo que o recorrente sexa beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente.</p>
    <p>Así o acordo e asino. Dou fe.</p>
    <p>A letrada da Administración de xustiza.</p>
    <p>E como consecuencia do ignorado paradoiro de Margarita Bouzas Losada e Alberto Bouzas Losada, expídese a presente para que sirva de cédula de notificación.</p>
    <p>Ribadavia, 26 de febreiro de 2020</p>
    <footer><p>A letrada da Administración de xustiza</p></footer>

