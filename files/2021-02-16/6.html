---
date: '2021-02-16'
id: G0598-050221-0001
page: 9801
number: 31
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 5 de febreiro de 2021 pola que se modifica a autorización do centro
  privado plurilingüe Divino Maestro de Ourense.
range: Orde
url: >-
  https://www.xunta.gal/dog/Publicados/2021/20210216/AnuncioG0598-050221-0001_gl.html
---
<p>A representación da titularidade do centro privado (CPR) plurilingüe Divino Maestro de Ourense solicita a modificación da autorización do centro por cambio de titularidade e a ampliación de 1 unidade de educación especial.</p>
    <p>Mediante escritura pública notarial do 20 de outubro de 2020, a congregación Misioneras del Divino Maestro, titular do mencionado centro docente, cede súa titularidade á fundación Divino Maestro Fundación Educativa.</p>
    <p>O expediente de modificación da autorización tramítase de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Cambio de titularidade</p>
    <p>Autorizar o cambio de titularidade do CPR plurilingüe Divino Maestro de Ourense a favor da fundación Divino Maestro Fundación Educativa.</p>
    <p>O cambio de titularidade terá efectos do día 1 de xaneiro de 2021 e non afectará o réxime de funcionamento do centro.</p>
    <p>Artigo 2. Ampliación de unidades de educación especial</p>
    <p>Autorizar a ampliación de 1 unidade de educación especial co que o centro configurado como se sinala a seguir:</p>
    <p>Denominación xenérica: Centro privado (CPR) plurilingüe.</p>
    <p>Denominación específica: Divino Maestro.</p>
    <p>Código do centro: 32008665.</p>
    <p>Enderezo: rúa Madre Soledad, nº 1.</p>
    <p>Localidade: Ourense.</p>
    <p>Concello: Ourense.</p>
    <p>Provincia: Ourense.</p>
    <p>Titular: Divino Maestro Fundación Educativa.</p>
    <p>Composición resultante:</p>
    <p>• Educación infantil (2º ciclo): 3 unidades</p>
    <p>• Educación primaria: 6 unidades.</p>
    <p>• Educación secundaria obrigatoria: 4 unidades.</p>
    <p>• Educación especial: 2 unidades.</p>
    <p>• Ciclo formativo de formación profesional básica en informática de oficina (2 unidades de 20 alumnos/as cada unha).</p>
    <p>Artigo 3. Inicio da actividade</p>
    <p>Para a posta en funcionamento da unidade que se autoriza, a Xefatura Territorial da Consellería de Cultura, Educación e Universidade de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia na unidade que se amplía.</p>
    <p>Artigo 4. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 5. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que se sinalan nesta orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 5 de febreiro de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

