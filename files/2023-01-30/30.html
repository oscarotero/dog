---
date: '2023-01-30'
id: V0654-160123-0007
page: 10148
number: 20
agency: 'Vicepresidencia Segunda e Consellería de Presidencia, Xustiza e Deportes'
section: VI. Anuncios. a) Administración autonómica.
title: >-
  ANUNCIO do 11 de xaneiro de 2023 polo que se notifican as resolucións de
  expedientes sancionadores por incumprimento das medidas de prevención e
  contención en materia sanitaria do Concello de Melide (expediente
  SCOVID/MELIDE/0027).
range: Anuncio
url: >-
  https://www.xunta.gal/dog/Publicados/2023/20230130/AnuncioV0654-160123-0007_gl.html
---
<p>O Concello de Melide ditou resolución do expediente sancionador SCOVID/MELIDE/0027 por vulneración da normativa sanitaria.</p>
    <p>Intentada a notificación da resolución por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación da resolución ditada no procedemento sancionador en materia sanitaria á persoa interesada que figura no anexo efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia.</em></p>
    <p>Dado que neste acto non se publica na súa integridade a notificación referida, de conformidade co artigo 46 da Lei 39/2015, do 1 de outubro, do procedemento administrativo común das administracións públicas, o texto íntegro do acto que se notifica está á disposición das persoas interesadas, xunto co resto do expediente, no prazo máximo de dez (10) días hábiles, contados desde o día seguinte ao desta publicación no <em>Boletín Oficial del Estado</em>, nas oficinas municipais do Concello de Melide, situadas na praza do Convento, 5, Melide (A Coruña), das 9.00 ás 14.00 horas, de luns a venres. Advírteselles ás persoas interesadas que, de non compareceren no referido prazo, a notificación se entenderá producida, para todos os efectos, o día seguinte ao do vencemento do prazo.</p>
    <p>A resolución pon fin á vía administrativa e contra ela só cabe recurso contencioso-administrativo ante o xulgado do contencioso-administrativo da circunscrición en que o demandante teña o seu domicilio ou aquela en que se atope a sede do órgano autor do acto orixinario impugnado (entendéndose limitada esta posibilidade de elección só aos xulgados que se atopen dentro da circunscrición do Tribunal Superior de Xustiza de Galicia), de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, conforme o disposto no artigo 46.1 da citada norma legal.</p>
    <p>Este anuncio realízase ao abeiro do establecido no Convenio asinado o 27 de novembro de 2020 entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19.</p>
    <p>Santiago de Compostela, 11 de xaneiro de 2023</p>
    <footer><p>Sonia Rial Barreiro<br>Funcionaria da unidade tramitadora</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>DNI/CIF da
        persoa interesada</td>
       <td>Infracción imputada</td>
       <td>Precepto cualificador</td>
       <td>Precepto sancionador</td>
       <td>Sanción imposta</td>
      </tr>
      <tr>
       <td>SCOVID/MELIDE/0027</td>
       <td>78807893A</td>
       <td>Non utilizar a máscara obrigatoria nos termos establecidos na normativa vixente e non encontrarse, de forma xustificada, en ningunha das excepcións á dita obriga</td>
       <td>Artigo 57.2.c).1º da Lei 33/2011, do 4 de outubro, xeral de saúde</td>
       <td>Artigo 58.1.c) da Lei 33/2011
        Artigo 31.2 do Real decreto lei 21/2020</td>
       <td>100 euros</td>
      </tr>
     </tbody>
    </table>

