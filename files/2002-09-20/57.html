---
date: '2002-09-20'
id: 1228A
page: 13
number: 182
agency: CONCELLO DE VIGO
section: VI. ANUNCIOS
title: >-
  Anuncio de aprobación definitiva do proxecto de urbanización na rúa Pedro
  Alvarado (expediente 4319/401).
range: Anuncio
url: 'https://www.xunta.gal/dog/Publicados/2002/20020920/Anuncio1228A_gl.html'
---
<p>O Consello da Xerencia Municipal de Urbanismo, en sesión do 21 de xuño de 2002, adoptou, entre outros, o seguinte acordo:</p>
<p>Primeiro.-Estimar totalmente, estimar parcialmente e desestima-las alegacións interpostas durante o trámite de información pública no procedemento de referencia, no sentido e polos motivos que se precisan na parte expositiva deste acordo e se recolle xa na última versión do proxecto de urbanización.</p>
<p>Segundo.-Aprobar definitivamente o proxecto de urbanización da rúa Pedro Alvarado e do Camiño de Maceiras (Teis-acceso a Vulcano), redactado pola Oficina Municipal de Actuacións Viarias e asinado polo enxeñeiro Santiago López Fontán, na súa última versión, de maio de 2002 (expediente 4319/401).</p>
<p>Terceiro.-No momento inmediatamente anterior ó do inicio das obras, efectuarase un replanteo destas en coordinación cos técnicos do Departamento de Vías e Obras do concello. Tamén debe comunicarse o inicio e finalización das obras ó departamento municipal de Servicios Electromecánicos, para a comprobación da rede de iluminación pública.</p>
<p>Cuarto.-Remítaselle un exemplar do proxecto de urbanización á Administración autonómica para que inicie os trámites de licitación e adxudicación das obras.</p>
<p>Quinto.-Notifíqueselles o contido íntegro deste acordo ós alegantes, propietarios do ámbito e demais interesados, coa advertencia de que contra el cabe</p>
<p>interpor, alternativamente, recurso de reposición ante esta Administración municipal no prazo dun mes, ou recurso contencioso-administrativo ante o Tribunal Superior de Xustiza de Galicia no prazo de dous meses. Notifíquese tamén á CPTOPV da Xunta de Galicia e ós departamentos municipais de Vías e Obras, Servicios Electrodomésticos, Parques e Xardíns e Actuacións Viarias. Publíquese no BOP e no Diario Oficial de Galicia.</p>
<p>De conformidade co artigo 59 da Lei 30/1992, do 26 de novembro, LRXAP-PAC, por medio do presente anuncio notifícaselle-lo acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 21 de agosto de 2002.</p>
<p>Xabier Toba Girón</p>
<p>Alcalde-presidente accidental</p>
<p>da Xerencia Municipal de Urbanismo</p>

