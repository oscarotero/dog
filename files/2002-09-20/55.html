---
date: '2002-09-20'
id: '12282'
page: 13
number: 182
agency: CONCELLO DE RIANXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020920/Anuncio12282_gl.html'
---
<p>O Pleno da Corporación, en sesión extraordinaria que tivo lugar o día 10 de setembro de 2002, acordou aprobar inicialmente o Plan Xeral de Ordenación Municipal do Concello de Rianxo, dispoñendo someter a información pública a documentación integrante do dito plan polo prazo dun mes contado desde o día seguinte ó da publicación deste anuncio no DOG. Durante o dito prazo calquera entidade ou</p>
<p>persoa interesada poderá coñecer e examina-la documentación integrante no PXOM nas dependencias municipais, e presenta-los escritos de alegacións que coiden convenientes.</p>
<p>Conforme o acordo de aprobación inicial, non se suspenden as licencias contrarias ás previsións da nova ordenación por non transcorre-lo prazo de cinco anos previsto no artigo 34.4º da Lei 1/1997, do 24 de marzo, do solo de Galicia, desde a anterior suspensión das licencias con idéntica finalidade, adoptada polo pleno na sesión ordinaria do 2 de xuño de 1998.</p>
<p>Rianxo, 11 de setembro de 2002.</p>
<p>Pedro Piñeiro Hermida</p>
<p>Alcalde</p>

