---
date: '2002-09-20'
id: '12272'
page: 13
number: 182
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020920/Anuncio12272_gl.html'
---
<p>O Pleno Municipal, na súa sesión de data 30-7-2002, acordou:</p>
<p>1. Aprobar, con carácter definitivo, o estudio de detalle da UA 70 delimitada no PXOU promovido polo propietario dos terreos da unidade e redactado polo arquitecto Alfredo González Prieto que ten por obxecto a definición de aliñacións e rasantes e a ordenación de volumes, realizándose no documento un reaxuste na delimitación do ámbito de conformidade co previsto no artigo 50.4º da Lei do solo de Galicia.</p>
<p>No documento que é obxecto de aprobación definitiva introdúcense modificacións respecto ó documento inicial consistentes en reducción da edificabilidade e densidade para a súa necesaria adecuación á superficie real do ámbito.</p>
<p>2. Que se proceda á publicación do acordo aprobatorio no DOG e no BOP e a súa comunicación á Consellería de Política Territorial, Obras Públicas e Vivenda, dándolle traslado de copia certificada do expediente administrativo tramitado e de dous exemplares dilixenciados do documento definitivamente aprobado.</p>
<p>3. Contra este acordo, que esgota a vía administrativa, poderá interpoñerse, potestativamente recurso de reposición perante o mesmo órgano que o adoptou no prazo dun mes ou impugnarse directamente ante a Sala do Contencioso-Administrativo do Tribunal Superior de Xustiza de Galicia no prazo de dous meses, computados, ámbolos dous prazos, a partir do día seguinte ó da notificación do presente acordo.</p>
<p>A interposición do recurso de reposición impide a impugnación en vía contencioso-administrativa en tanto non se dicte resolución, que deberá notificarse no prazo dun mes desde a súa interposición. Neste</p>
<p>caso, o prazo de interposición do recurso contencioso será de dous meses ou de seis meses, respectivamente, contados desde o día seguinte ó da notificación da resolución expresa do recurso de reposición ou desde que deba entenderse presuntamente desestimado.</p>
<p>Todo iso de conformidade cos artigos 116 e 117 da Lei 30/1992, de RXAP e PAC, modificada pola Lei 4/1999 e artigo 46.1º da Lei da XCA.</p>
<p>Culleredo, 1 de agosto de 2002.</p>
<p>Ricardo Seoane Candamio</p>
<p>Concelleiro de Urbanismo</p>

