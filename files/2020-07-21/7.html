---
date: '2020-07-21'
id: G0534-140720-0003
page: 28824
number: 145
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 6 de xullo de 2020 pola que se modifica a autorización da Escola
  Familiar Agraria Fonteboa, de Coristanco.
range: Orde
url: >-
  https://www.xunta.gal/dog/Publicados/2020/20200721/AnuncioG0534-140720-0003_gl.html
---
<p>O representante da titularidade da Escola Familiar Agraria Fonteboa, de Coristanco, solicita autorización para impartir o ciclo formativo de grao medio (CM) Condución de Actividades Físico-Deportivas no Medio Natural, o ciclo formativo de grao superior (CS) Acondicionamento Físico, e a modalidade de formación profesional dual do CS Gandaría e Asistencia en Sanidade Animal.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, co informe da Dirección Xeral de Educación, Formación Profesional e Innovación Educativa, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización do centro docente e autorizar as ensinanzas do CM Condución de Actividades Físico-Deportivas no Medio Natural, do CS Acondicionamento Físico, e a modalidade de formación profesional dual no segundo curso do CS Gandaría e Asistencia en Sanidade Animal, quedando o centro configurado como se detalla a seguir:</p>
    <p>Denominación: Escola Familiar Agraria Fonteboa.</p>
    <p>Código: 15021974.</p>
    <p>Domicilio: Feira Nova, s/n.</p>
    <p>Localidade: San Paio.</p>
    <p>Concello: Coristanco.</p>
    <p>Provincia: A Coruña.</p>
    <p>Titular: Federación de Escuelas Familiares Agrarias.</p>
    <p>Composición resultante:</p>
    <p>– 4 unidades de educación secundaria obrigatoria.</p>
    <p>– 1 CM Condución de Actividades Físico-Deportivas no Medio Natural (2 unidades para 20 alumnos/as cada unha).</p>
    <p>– 1 CM Produción Agropecuaria (2 unidades para 20 alumnos/as cada unha).</p>
    <p>– 1 CS Acondicionamento Físico (2 unidades para 20 alumnos/as cada unha).</p>
    <p>– 1 CS Gandaría e Asistencia en Sanidade Animal (2 unidades para 20 alumnos/as cada unha).</p>
    <p>– 1 CS Paisaxismo e Medio Rural (2 unidades para 20 alumnos/as cada unha).</p>
    <p>Modalidade de formación profesional dual:</p>
    <p>– 1 unidade do segundo curso do CS Gandaría e Asistencia en Sanidade Animal.</p>
    <p>Modalidade a distancia semipresencial:</p>
    <p>– Educación secundaria para persoas adultas.</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Educación, Universidade e Formación Profesional da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 6 de xullo de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

