---
date: '2020-07-21'
id: G1097-140720-0001
page: 28899
number: 145
agency: Axencia Galega das Industrias Culturais
section: III. Outras disposicións.
title: >-
  RESOLUCIÓN do 14 de xullo de 2020 pola que se amplía o prazo de xustificación
  das subvencións concedidas ao abeiro da Resolución do 28 de maio de 2019 pola
  que se aproban as bases reguladoras para a concesión, en réxime de
  concorrencia competitiva, das subvencións para o desenvolvemento de proxectos
  audiovisuais de produción galega e se convocan para o ano 2019.
range: Resolución
url: >-
  https://www.xunta.gal/dog/Publicados/2020/20200721/AnuncioG1097-140720-0001_gl.html
---
<p>A Axencia Galega das Industrias Culturais (Agadic) publicou no <em>Diario Oficial de Galicia </em>núm. 102, do 31 de maio de 2019, a Resolución do 28 de maio de 2019 pola que se aproban as bases reguladoras para a concesión, en réxime de concorrencia competitiva, das subvencións para o desenvolvemento de proxectos audiovisuais de produción galega e se convocan para o ano 2019 (código de procedemento CT207B).</p>
    <p>A base décimo novena establece que o prazo de xustificación da subvención rematará o 15 de agosto de 2020.</p>
    <p>O artigo 45.3 do Decreto 1172009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, establece a posibilidade de que o órgano concedente das subvencións outorgue, salvo precepto en contra contido nas bases reguladoras, unha ampliación do prazo establecido para presentar a xustificación, que non excederá a metade deste e sempre que con iso non se prexudiquen dereitos de terceiros.</p>
    <p>O artigo 32 da Lei 39/2015, do 1 de outubro, do procedemento administrativo común das administracións públicas, indica que a amlpliación poderá acordarse de oficio ou por instancia de parte antes do vencemento do prazo de que se trate e se as circunstancias así o aconsellan.</p>
    <p>En consecuencia, tendo en conta que a data de xustificación é o día 15 de agosto de 2020, a existencia de numerosas solicitudes de ampliación deste prazo por parte de beneficiarios, polas das dificultades que están atopando para presentar a súa xustificación como consecuencia da declaración do estado de alarma polo Real decreto 463/2020, do 14 de marzo por mor do COVID-19, que provocou unha suspensión dos prazos administrativos, unha parálise total da actividade económica e un novo escenario social.</p>
    <p>Polas razóns antes expostas,</p>
    <h2>RESOLVO:</h2>
    <p>Modificar a data límite de xustificación establecida na base décimo novena da Resolución de 28 de maio de 2019 pola que se aproban as bases reguladoras para a concesión, en réxime de concorrencia competitiva, das subvencións para o desenvolvemento de proxectos audiovisuais de produción galega e se convocan para o ano 2019 (CT207B), ampliando o prazo para presentar a documentación xustificativa ata o 30 de setembro de 2020. </p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación.</p>
    <p>Santiago de Compostela, 14 de xullo de 2020</p>
    <footer><p>Román Rodríguez González<br>Presidente do Consello Reitor da Axencia<br>Galega das Industrias Culturais</p></footer>

