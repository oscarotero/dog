---
date: '2014-07-03'
id: G0164-260614-0005
page: 29802
number: 125
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 16 de xuño de 2014 pola que se modifica a autorización da escola de
  danza privada The Ballet Studio, do concello de Santiago de Compostela.
range: Orde
url: >-
  https://www.xunta.gal/dog/Publicados/2014/20140703/AnuncioG0164-260614-0005_gl.html
---
<p>Por Orde desta consellería do 6 de outubro de 1994, publicada no DOG do 19 de outubro, autorízase a apertura e funcionamento da escola de danza privada The Ballet Studio, do concello de Santiago de Compostela. </p>
    <p>Mediante escritura pública notarial outorgada ante o notario José Manuel Amigo Vázquez, as persoas titulares do centro docente, Mª Dolores Fojón Polanco e Mª Dolores Mayán Rubio, ceden a titularidade a favor de BS Danza, Sociedad Limitada. </p>
    <p>A representante da titularidade solicita a modificación da autorización do centro docente por cambio da súa denominación específica e titularidade, que pasan a ser BSdanza, e BS Danza, Sociedad Limitada, respectivamente.</p>
    <p>Por isto, por proposta da Dirección Xeral de Centros e Recursos Humanos,</p>
    <footer><p>DISPOÑO:</p></footer>
    <p>Primeiro. Modificar a autorización da escola de danza privada que a seguir se detalla, por cambio da súa denominación específica e titularidade:</p>
    <p>– Denominación específica: BSdanza.</p>
    <p>– Titular: BS Danza, Sociedad Limitada.</p>
    <p>– Código do centro: 15027447.</p>
    <p>O cambio de titularidade non afectará o réxime de funcionamento do centro.</p>
    <p>Segundo. Esta orde dará lugar á correspondente inscrición no Rexistro de Escolas de Música e Danza da Comunidade Autónoma de Galicia.</p>
    <p>Terceiro. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de xuño de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

