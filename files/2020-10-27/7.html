---
date: '2020-10-27'
id: G0533-211020-0002
page: 42686
number: 216
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 21 de outubro de 2020, do tribunal designado para cualificar as
  probas dirixidas á obtención e renovación do certificado de conselleiro de
  seguridade para o transporte de mercadorías perigosas por estrada e por
  ferrocarril, pola que se determinan as datas, o lugar e os horarios de
  realización dos correspondentes exercicios.
range: Resolución
url: >-
  https://www.xunta.gal/dog/Publicados/2020/20201027/AnuncioG0533-211020-0002_gl.html
---
<p>En sesión do tribunal designado para cualificar as probas dirixidas á obtención e renovación do certificado de conselleiro de seguridade para o transporte de mercadorías perigosas por estrada e por ferrocarril, convocadas mediante a Resolución do 31 de xullo de 2020, da Dirección Xeral de Mobilidade (<em>Diario Oficial de Galicia</em> nº 162, do 13 de agosto), acordouse, de conformidade co disposto na base oitava da mencionada resolución:</p>
    <p>Primeiro. As correspondentes probas terán lugar na Escola Galega de Administración Pública (EGAP), rúa de Madrid 2-4, As Fontiñas, Santiago de Compostela.</p>
    <p>Os ditos exercicios realizaranse nas datas, horarios e aulas que a continuación se sinalan:</p>
    <p>Probas día 11.11.2020.</p>
    <table>
     <thead>
      <tr>
       <td>Clase</td>
       <td>Obtención/Renovación</td>
       <td>Aula</td>
       <td>Horario</td>
      </tr>
     </thead>
     <tbody>
      <tr>
       <td rowspan="2">Clase 2</td>
       <td>Obtención</td>
       <td rowspan="2">Aula 2</td>
       <td>10.30-12.30</td>
      </tr>
      <tr>
       <td>Renovación</td>
       <td>10.30-11.30</td>
      </tr>
      <tr>
       <td rowspan="2">Clase 3 e máis</td>
       <td>Obtención</td>
       <td rowspan="2">Aula 7</td>
       <td>13.00-15.00</td>
      </tr>
      <tr>
       <td>Renovación</td>
       <td>13.00-14.00</td>
      </tr>
      <tr>
       <td>Clase 7</td>
       <td>Renovación</td>
       <td>Aula 2</td>
       <td>10.30 -11.30</td>
      </tr>
      <tr>
       <td>Todas estrada</td>
       <td>Renovación</td>
       <td>Salón de actos, sala de exposicións, aulas 2, 7, 8, 9 e 10</td>
       <td>16.30-17.30</td>
      </tr>
     </tbody>
    </table>
    <p>Probas día 12.11.2020.</p>
    <table>
     <thead>
      <tr>
       <td>Clase</td>
       <td>Obtención/Renovación</td>
       <td>Aula</td>
       <td>Horario</td>
      </tr>
     </thead>
     <tbody>
      <tr>
       <td rowspan="2">Materias líquidas</td>
       <td>Obtención</td>
       <td>Aula 2</td>
       <td>9.00-11.00</td>
      </tr>
      <tr>
       <td>Renovación</td>
       <td>Aulas 5-6</td>
       <td>9.00-10.00</td>
      </tr>
      <tr>
       <td rowspan="2">Ferrocarril</td>
       <td>Obtención</td>
       <td rowspan="2">Aula 11</td>
       <td>9.30-11.30</td>
      </tr>
      <tr>
       <td>Renovación</td>
       <td>9.30-10.30</td>
      </tr>
     </tbody>
    </table>
    <p>Probas día 13.11.2020.</p>
    <table>
     <thead>
      <tr>
       <td>Clase</td>
       <td>Obtención/Renovación</td>
       <td>Aula</td>
       <td>Horario</td>
      </tr>
     </thead>
     <tbody>
      <tr>
       <td>Todas estrada</td>
       <td>Obtención</td>
       <td>Aulas 5-6, 7, 8, 9, 10 e 11</td>
       <td>10.00-12.00</td>
      </tr>
      <tr>
       <td>Clase 1</td>
       <td>Renovación</td>
       <td>Aulas 5-6</td>
       <td>10.00-12.00</td>
      </tr>
     </tbody>
    </table>
    <table>
     <tbody>
      <tr>
       <td>Aula de illamento</td>
       <td>Seminario A</td>
       <td>Días 11, 12 e 13</td>
      </tr>
     </tbody>
    </table>
    <p>Segundo. Para os efectos de realizar os correspondentes chamamentos, os aspirantes deberán presentarse ás probas 30 minutos antes do comezo de cada exercicio.</p>
    <p>Terceiro. As persoas interesadas serán convocadas para cada exercicio en chamamento único, e resultará excluído da súa realización quen non compareza.</p>
    <p>Non poderán acceder ao exame aquelas persoas con síntomas compatibles coa COVID-19, aquelas ás que se lles diagnosticase a enfermidade e que non rematasen o período de illamento, ou as que se atopen en período de corentena domiciliaria por ter tido contacto estreito con algunha persoa con síntomas ou diagnosticada de COVID-19.</p>
    <p>Non obstante, anúnciase que aqueles que acrediten atoparse, na data de realización do exame, nalgunha das circunstancias anteriores, poderán solicitar a repetición do exame noutra data.</p>
    <p>Dada a situación sanitaria en que nos atopamos e co fin de respectar as medidas de prevención necesarias para facer fronte á crise sanitaria ocasionada polo COVID-19, non se poderá acceder ao edificio da EGAP ata que un membro do tribunal non comece o chamamento; así mesmo, solicítase que, para evitar aglomeracións, só se presenten a cada hora os aspirantes que vaian realizar a proba correspondente a ese horario. </p>
    <p>Cuarto. Os/as aspirantes excluídos/as por non comparecer no momento do chamamento non terán dereito a que se lles devolvan os importes aboados en concepto de dereitos de exame.</p>
    <p>Quinto. Os/as aspirantes terán que se presentar ás probas provistos do orixinal do seu documento nacional de identidade ou documento fidedigno acreditativo da súa identidade, a xuízo do tribunal. En caso contrario, non se permitirá o acceso ao recinto onde se realicen os exercicios. Tales aspirantes excluídos non terán dereito a que se lles devolvan os importes aboados en concepto de dereitos de exame.</p>
    <p>Sexto. Os/as interesados/as deberán levar bolígrafo e, para a realización do suposto práctico, poderán ir provistos do ADR ou RID e de máquina calculadora sen memoria RAM.</p>
    <p>Sétimo. Será obrigatorio o uso de máscara facial que cubra nariz e boca en todo momento, tanto no exterior como no interior do edificio da Escola Galega da Administración Pública (EGAP).</p>
    <p>Evitaranse as aglomeracións tanto fóra como dentro do edificio, realizando o acceso de forma ordenada e gardando a distancia de seguridade.</p>
    <p>Na espera, acceso e permanencia no interior do edificio, en todo momento, atenderanse as instrucións do persoal, e deberase:</p>
    <p>• Prestar atención e cumprir a información ofrecida polos membros do tribunal ou persoal de vixilancia.</p>
    <p>• Prestar atención e respectar a distancia de seguridade, localización, espera de quenda...</p>
    <p>• Aplicación de solución hidroalcohólica nas mans ao entrar na aula onde se realice o exame.</p>
    <p>Recoméndase consultar, antes do día do exame, a páxina web da Consellería de Infraestruturas e Mobilidade-Dirección Xeral de Mobilidade-Formación, https://infraestruturasemobilidade.xunta.gal/, onde estarán expostas e actualizadas as medidas preventivas de seguridade que deberán ser adoptadas no desenvolvemento das probas no contexto creado pola COVID-19.</p>
    <p>Santiago de Compostela, 21 de outubro de 2020</p>
    <footer><p>Marta Vázquez Sanjurjo<br>Presidenta do tribunal</p></footer>

