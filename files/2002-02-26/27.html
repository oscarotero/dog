---
date: '2002-02-26'
id: '3792'
page: 2
number: 41
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (559/2001).
range: Edicto
url: 'https://www.xunta.gal/dog/Publicados/2002/20020226/Anuncio3792_gl.html'
---
<p>Agustín Ignacio Pena López, secretario do Xulgado do Social número un da Coruña.</p>
<p>Fago saber que nos autos nº 559/2001 seguidos por instancia de Eva Fernández Ramos e outros contra Aplicaciones Tecnológicas de Telecomunicaciones, S.L. sobre salarios, a maxistrada-xuíza deste xulgado, María Antonia Rey Eibe, dictou sentencia, na data 25-1-2002, coa seguinte parte dispositiva:</p>
<p>Que estimando a demanda interposta por Eva Fernández Ramos e outros, contra a empresa Aplicaciones Tecnológicas de Telecomunicaciones, S.L., debo condenar e condeno a dita demandada a que faga o pagamento ós demandantes das seguintes cantidades: a Eva Fernández Ramos 4.426,72 euros (736.544 pesetas), a Eduardo Porteiro Gasalla 4.494,32 euros (747.792 pesetas), a Manuel Ángel Calviño Santos 4.581,17 euros (762.243 pesetas) e a María Teresa Fernández Pérez 3.862,20 euros (642.616 pesetas), coa absolución do Fondo de Garantía Salarial, sen prexuízo da responsabilidade subsidiaria que puidera corresponderlle.</p>
<p>Notifíqueselles esta resolución ás partes, ás que se lles fará saber que, contra a referida sentencia cabe recurso de suplicación, ante a Sala do Social do Tribunal Superior de Xustiza de Galicia, que deberá anunciarse ante este xulgado no prazo de cinco días, contado desde a notificación desta resolución, e no propio termo, se o recorrente fose patrón,</p>
<p>deberá amosar xustificante acreditativo de ter feito o depósito na conta de consignacións deste xulgado, aberta no Banco Bilbao-Vizcaya, da cantidade obxecto da condena, identificador 5602-60, e o depósito especial de 25.000 pesetas, na mesma conta, identificador 5602-65, requisitos sen os cales non poderá terse por anunciado o recurso.</p>
<p>Así, por esta miña sentencia, definitivamente xulgando na primeira instancia, pronúncioo, mándoo e asínoo.</p>
<p>E para que lle sirva de notificación a Aplicaciones Tecnológicas de Telecomunicaciones, S.L. que tivo o seu último enderezo coñecido en avda. Calvo Sotelo, 21, 2º D, A Coruña, e que na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 25 de xaneiro de 2002.</p>
<p>O secretario xudicial</p>
<p>Rubricado</p>

