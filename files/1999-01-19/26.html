---
date: '1999-01-19'
id: 2AFE
page: 652
number: 11
agency: CONCELLO DE TOMIÑO
section: VI. ANUNCIOS
title: >-
  Anuncio da licitación para venda por poxa pública de varias parcelas de
  titularidade do concello.
range: Anuncio
url: 'https://www.xunta.gal/dog/Publicados/1999/19990119/Anuncio2AFE_gl.html'
---
<p>Cumprindo o establecido no artigo 326 da Lei 5/1997, da Administración local en Galicia, publícase a venda en pública poxa das parcelas de titularidade deste concello que a seguir se indican, acordadas polo Pleno do pasado 7 de novembro de 1998, na que consta o informe da Xunta de Galicia, de conformidade co diposto no artigo 109 do R.D. 1372/1986, do 13 de xuño e, 276 da Lei 5/1997 citada:</p>
<p>Primeira. Parcela denominada Cofáns, Chufáns ou Alto da Pita, ó prezo de 850 ptas/m, cunha superficie total de 10.700 m, unha vez descontados os camiños públicos existentes. Prezo tipo de licitación mellorable á alza: 9.095.000 ptas.</p>
<p>Segunda. Parcela de 136 m sita na rúa República Arxentina, ó prezo de 15.000 ptas/m. Prezo tipo de licitación mellorable á alza. 2.040.000 ptas.</p>
<p>Terceira. Parcela de 84 m sita na rúa República Arxentina, ó prezo de 15.000 ptas/m. Prezo tipo de licitación mellorable á alza: 1.260.000 ptas.</p>
<p>Cuarta. Parcela denominada Bartolo, no barrio de San Bieito da parroquia de Tomiño, ó prezo de 2.500 ptas/m, cunha superficie total de 656 m. Prezo tipo de licitación mellorable á alza: 1.640.000 ptas.</p>
<p>Cada parcela ten o seu propio expediente de licitación polo que, de pretender presentarse á licitación de dous ou máis delas, as ofertas en cada caso terán que presentarse con carácter individualizado achegándose para cada unha delas, a documentación completa requirida nos correspondentes pregos.</p>
<p>Todos e cada un dos expedientes co seu correspondente prego de bases estarán á dispocición dos interesados na Secretaría deste concello e poderanse presentar alegacións e reclamacións respecto deles no prazo de 8 días hábiles desde a publicación do edicto de licitación no BOP de Pontevedra.</p>
<p>O prazo de presentación das ofertas para cada licitación será o de 26 días naturais desde a publicación do correspondente edicto de licitación no BOP de Pontevedra.</p>
<p>O custo deste anuncio repartirase entre os que resulten adxudicatarios e de forma proporcional, segundo o prezo que resulte na adxudicación das parcelas.</p>
<p>Tomiño, 14 de decembro de 1998.</p>
<p>José Luis Fernández Lorenzo</p>
<p>Alcalde</p>

