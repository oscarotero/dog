---
date: '1999-01-19'
id: 2AEA
page: 651
number: 11
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990119/Anuncio2AEA_gl.html'
---
<p>O Pleno Municipal, en sesión celebrada o día 12 de xaneiro de 1999, adoptou o seguinte acordo:</p>
<p>-Aprobar con carácter inicial o proxecto de revisión e adaptación do Plan Xeral de Ordenación Urbana de Culleredo e sometelo a información pública polo prazo dun mes, o que se anunciará na forma prevista na lexislación vixente.</p>
<p>-De conformidade cos artigos 34.2º da Lei do solo de Galicia e 120 do Regulamento de planeamento urbanístico suspéndese o procedemento de outorgamento de licencias de parcelación de terreos, edificación e demolición en todo o termo municipal. Non obstante, poderán concederse licencias baseadas no réxime vixente sempre que se respecten as determinacións do novo planeamento.</p>
<p>O prazo de información pública contarase a partir da última das publicacións preceptivas deste anuncio (Diario Oficial de Galicia ou xornal) e durante o cal poderá axaminarse o documento nos locais municipais situados en Vilaboa-Rutis, r/ Domingo Sierra Marcuño, nº 1 baixo, en horario de 10 a 2 pola mañá e de 5 a 8 pola tarde.</p>
<p>Durante o prazo sinalado poderán presentarse as alegacións que se estimen pertinentes no rexistro xeral do concello ou na forma prevista no artigo 38.4º da Lei de réxime xurídico das administracións públicas e do procedemento administrativo común.</p>
<p>Culleredo, 13 de xaneiro de 1999.</p>
<p>Ricardo Seoane Candamio</p>
<p>Alcalde</p>

