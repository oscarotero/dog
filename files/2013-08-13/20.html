---
date: '2013-08-13'
id: CA04-100713-0014
page: 32885
number: 154
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 3 de xullo de 2013, da Xefatura Territorial de Pontevedra, de
  autorización administrativa, declaración de utilidade pública e a necesidade
  de urxente ocupación, así como a aprobación do proxecto de execución, dunha
  instalación eléctrica no concello de Ponte Caldelas (expediente IN407A
  2012/237-4).
range: Resolución
url: >-
  https://www.xunta.gal/dog/Publicados/2013/20130813/AnuncioCA04-100713-0014_gl.html
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución das instalacións eléctricas que a continuación se describen:</p>
    <p>Solicitante: Eléctrica Los Molinos, S.L. Elemol.</p>
    <p>Domicilio social: avenida Pontevedra, 14-baixo, 36820 Ponte Caldelas.</p>
    <p>Denominación: LMTS Caritel II.</p>
    <p>Situación: Ponte Caldelas.</p>
    <p>Características técnicas: cambio de condutor LA-30 por LA-56 dun tramo de 570 metros da LMT aérea Pazos-Caritel, desde o apoio nº 1 da derivación Caritel ata un apoio máis alá do apoio proxectado paso aéreo subterráneo (PAS) 1, do cal se fai a subderivación Caritel II. LMT subterránea a 20 kV con condutor RHZ1, de 750 metros de lonxitude, con orixe no apoio proxectado PAS-1 (á altura do CS A Esparrafada) e final no apoio proxectado PAS-2 na subderivación Caritell II (dirección A Fraga) unha vez entre e saia do novo CT Caritel 2. Centro de transformación de 250 kVA, RT 20 kV/420 V, situado en Caritel, Ponte Caldelas.</p>
    <p>Realizouse o trámite de información pública inserindo anuncios no DOG do 15 de febreiro de 2013, no BOP do 6 de febreiro de 2013, no xornal Faro de Vigo do 24 de maio de 2013 e no taboleiro de anuncios do Concello de Ponte Caldelas. Tamén foron notificados individualmente os titulares dos predios afectados pola instalación segundo a relación facilitada pola empresa peticionaria. Durante o mencionado trámite non se recibiron alegacións.</p>
    <p>En consecuencia, cumpridos os trámites ordenados na Lei 54/1997, do 27 de novembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar, declarar, en concreto, a utilidade pública da instalación e a necesidade da urxente ocupación que leva implícita dos bens afectados, así como aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 14 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén poderá interpor calquera outro recurso que considere pertinente ao seu dereito.</p>
    <p>Pontevedra, 3 de xullo de 2013</p>
    <footer><p>Ignacio Rial Santomé<br>Xefe territorial de Pontevedra</p></footer>

