---
date: '2018-08-17'
id: L454-240718-0001
page: 38287
number: 156
agency: Concello de Riotorto
section: VI. Anuncios. b) Administración local.
title: ANUNCIO da aprobación definitiva do Plan especial SUND Vilarín-Riotorto.
range: Anuncio
url: >-
  https://www.xunta.gal/dog/Publicados/2018/20180817/AnuncioL454-240718-0001_gl.html
---
<p>O Pleno deste concello, en sesión extraordinaria que tivo lugar o día 20 de xullo de 2018, adoptou o seguinte acordo:</p>
    <p>5. Aprobación definitiva, se procede, do Plan especial solo urbanizable non delimitado (SUND) Vilarín-Riotorto.</p>
    <p>A Secretaría, por orde da Presidencia, deu conta ao Pleno do estado actual do expediente para a aprobación definitiva do Plan especial SUND Vilarín-Riotorto.</p>
    <p>Considerando que o plan foi aprobado inicialmente pola Xunta de Goberno do 16 de febreiro de 2016.</p>
    <p>Considerando que estivo exposto ao público polo prazo dun mes mediante edictos no Diario Oficial de Galicia e nos xornais El Progreso e La Voz de Galicia, que se noticou aos propietarios de terreos afectados e non se produciu ningunha reclamación ou alegación durante a exposición pública segundo consta no expediente.</p>
    <p>Considerando que se emitiron os informes que constan non expediente citado.</p>
    <p>Considerando que emitiron informes a Secretaría municipal e o arquitecto Manuel E. López Vázquez, informes unidos ao expediente respectivo e favorables á aprobación do plan.</p>
    <p>Considerando que o plan foi aprobado provisionalmente polo Pleno desta entidade en sesión ordinaria do 1 de decembro de 2017.</p>
    <p>Considerando que o plan foi remitido á Consellería de Medio Ambiente e Ordenación do Territorio para o seu informe.</p>
    <p>Considerando que o Servizo de Urbanismo da Xefatura Territorial da Consellería de Medio Ambiente e Ordenación do Territorio emitiu informe onde se sinalan as deficiencias recollidas no plan e que deben de ser corrixidas, informe do 10 de xaneiro de 2018.</p>
    <p>Considerando que o arquitecto Manuel E. López Vázquez emite informe onde se sinala que se corrixiron esas deficiencias e que o plan pode ser aprobado provisionalmente.</p>
    <p>Considerando que o plan, corrixidas as deficiencias, consta no oportuno expediente.</p>
    <p>Considerando que a Secretaría emite informe unido ao expediente respectivo e favorable á aprobación provisional do plan.</p>
    <p>Considerando que o plan foi novamente aprobado provisionalmente polo Pleno en sesión do 6 de abril e remitido á Xefatura Territorial da Consellería de Medio Ambiente e Ordenación do Territorio, Servizo de Urbanismo de Lugo.</p>
    <p>Considerando que se detectaron deficiencias no plan que afectan a súa memoria.</p>
    <p>Considerando que, unha vez corrixidas estas deficiencias, emitiron informes a Secretaría e o arquitecto técnico Manuel E. López Vázquez, favorables á aprobación provisional do plan, informes unidos ao expediente respectivo.</p>
    <p>Considerando que o plan corrixido consta no oportuno expediente.</p>
    <p>Considerando que o plan foi aprobado de novo provisionalmente polo Pleno en sesión do 1 de xuño e remitido á Consellería de Medio Ambiente e Ordenación do Territorio.</p>
    <p>Considerando que o plan recibiu informe favorable da consellería citada, Dirección Xeral de Ordenación do Territorio e Urbanismo, segundo consta no oportuno expediente.</p>
    <p>Considerando que o arquitecto Manuel E. López Vázquez e a Secretaría municipal emiten informes favorables á aprobación definitiva do plan.</p>
    <p>Sometido a votación o asunto despois das deliberacións, a Corporación Municipal, por unanimidade e en votación ordinaria dos seus membros presentes, seis dos nove que compoñen o Pleno, acorda:</p>
    <p>1. Aprobar definitivamente o Plan SUND Vilarín-Riotorto.</p>
    <p>2. Publicar este acordo no DOG e o documento que conteña a normativa e as ordenanzas no BOP.</p>
    <p>3. Comunicar á consellería competente este acordo e darlle traslado de dous exemplares do instrumento aprobado.</p>
    <p>Riotorto, 24 de xullo de 2018</p>
    <footer><p>Clemente Iglesias González<br>Alcalde</p></footer>

