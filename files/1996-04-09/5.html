---
date: '1996-04-09'
id: 51BE
page: 3
number: 69
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Resolución do 29 de febreiro de l996, da Dirección Xeral do Patrimonio
  Histórico e Documental, pola que se incoa expediente para a declaración da
  delimitación do contorno do monumento de Santa Eulalia de Bóveda. Concello de
  Bóveda. Lugo.
range: Resolución
url: 'https://www.xunta.gal/dog/Publicados/1996/19960409/Anuncio51BE_gl.html'
---
<p>Por Decreto do 3 de xuño de l93l, Gaceta do 4 de xuño de l93l, foi declarado ben de interese cultural con categoría de monumento Santa Eulalia de Bóveda. Concello de Bóveda. Lugo.</p>
<p>Sendo a devandita declaración anterior a entrada en vigor da Lei 8/1995, do 30 de outubro de l995 do patrimonio cultural de Galicia (Diario Oficial de Galicia do 8 de novembro), cómpre na actualidade concreta-la delimitación do seu contorno.</p>
<p>En consecuencia, e vistos os informes dos servicios técnicos e órganos consultivos, favorables á incoación do expediente para a declaración da delimitación do contorno do monumento de Santa Eulalia de Bóveda. Concello de Bóveda. Lugo, esta dirección xeral,</p>
<p>RESOLVE:</p>
<p>Primeiro.-Ter por incoado expediente para a declaración da delimitación do contorno do monumento de Santa Eulalia de Bóveda. Concello de Bóveda. Lugo. (Artigo ll da Lei 8/1995, do 30 de outubro).</p>
<p>Protexer este monumento e a zona afectada pola incoación, sendo a súa delimitación a seguinte.</p>
<p>«O punto 1, orixe da delimitación sitúase na estrada local á igrexa de Bóveda, que conduce ó núcleo de Bóveda en dirección norte unha vez pasado o río Mera, á altura do camiño que separa as parcelas 27 e 3 do polígono catastral 2l6.</p>
<p>A delimitación segue este camiño en dirección SO ata o punto 2, deixando dentro da delimitación as parcelas catastrais 3 e 4 (P. 216). No punto 2, situado no extremo SO da parcela número 4, vira cara ó NO, ata chegar ó punto 3, situado na servidume que desde Bóveda segue en dirección SO, servindo de linde entre os polígonos catastrais 211 y 216. Quedan incluídas dentro da delimitación as parcelas catastrais 4.5, 6 e 7 do p.216 e parte da 43 do p.211. Segue a liña en dirección NO ata o punto 4, situado no camiño que une Bóveda coa estrada que sae de Cabanas en dirección norte e segue o dito camiño ata o punto 5 situado na estrada antes referida.</p>
<p>Desde aquí toma dirección NO ata o punto 6 situado na desviación que conduce a Hombreiro, e de aquí ó punto 7 na estrada asfaltada que conduce a Vilanova.</p>
<p>Neste punto a liña segue o trazado da estrada máis en dirección este ata o cruzamento na estrada de Bóveda onde se sitúa o punto 8.</p>
<p>Desde aquí, e seguindo esta estrada en dirección norte segue ata o punto 9, situado sobre unha desviación sen asfaltar situada á dereita que se dirixe cara ó muíño do río Mera e que, atravesando o polígono catastral 215, toma a dirección SE ata chegar á estrada de acceso a Bóveda, onde se sitúa o punto 10.</p>
<p>Desde aquí segue a dita estrada ata o punto 1 co que se pecha a delimitación.»</p>
<p>Segundo.-Segui-la tramitación do expediente segundo as disposicións vixentes.</p>
<p>Terceiro.-Darlle traslado da resolución ó alcalde de Bóveda-Lugo e notificarlle que: a incoación dun expediente de declaración de ben de interese cultural respecto dun inmoble determinará a suspensión das correspondentes licencias de parcelación, edificación ou demolición nas zonas afectadas, así como dos efectos das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, deberan realizarse con carácter inaprazable precisarán, en todo caso, autorización dos organismos competentes da Consellería de Cultura.</p>
<p>Cuarto.-Notificárlle a presente resolución ós propietarios, ó Rexistro de Bens de Interese Cultural</p>
<p>do Ministerio de Cultura, e o Rexistro de Bens de Interese Cultural de Galicia.</p>
<p>Quinto.-Que a presente resolución sexa publicada no Diario Oficial de Galicia e no Boletín Oficial del Estado, abríndose un período de información</p>
<p>pública de 1 mes, contado a partir do día seguinte a súa publicación no Diario Oficial de Galicia.</p>
<p>Santiago de Compostela, 29 de febreiro de l996.</p>
<p>Ángel Sicart Giménez</p>
<p>Director xeral do Patrimonio Histórico e Documental</p>
<p>9602574</p>

