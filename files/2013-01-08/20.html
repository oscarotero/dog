---
date: '2013-01-08'
id: CA01-271212-0008
page: 739
number: 5
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 20 de decembro de 2012, da Secretaría Xeral Técnica e do Patrimonio
  da Consellería de Facenda, do alleamento, polo procedemento de poxa pública,
  dun ben inmoble situado no concello da Baña.
range: Anuncio
url: >-
  https://www.xunta.gal/dog/Publicados/2013/20130108/AnuncioCA01-271212-0008_gl.html
---
<p>Ás 10.55 horas do día 28 de xaneiro de 2013 terá lugar no Centro Sociocultural do Concello da Baña, ante a mesa presidida polo subdirector xeral do Patrimonio, coa asistencia dun letrado da Asesoría Xurídica da Xunta de Galicia, un representante da Intervención Xeral da Comunidade Autónoma e un funcionario da Secretaría Xeral Técnica e do Patrimonio, que actuará como secretario, unha poxa pública do seguinte ben inmoble patrimonial da Comunidade Autónoma de Galicia, do cal foi acordado o alleamento pola Orde da Consellería de Facenda do 10 de agosto de 2012.</p>
    <p>Parcela nº 707, adicional igrexario, situada en San Cristovo de Corneira, concello da Baña (A Coruña), cunha superficie aproximada de 1.624 m2, que segundo o Rexistro da Propiedade linda: ao norte, camiño; ao sur, Flora Fernández Recarey; ao leste, resto da finca matriz do Concello da Baña e ao oeste, Luz Rodríguez.</p>
    <p>Inscrita no Rexistro da Propiedade de Negreira como predio nº 18468, tomo 742, libro 150 e folio 135.</p>
    <p>Referencia catastral: 5660902NH1556S0001YZ.</p>
    <p>Tipo de licitación primeira poxa: 27.189 euros.</p>
    <p>Para tomar parte na poxa é requisito indispensable consignar o 20 % da cantidade sinalada como tipo de licitación do inmoble ante a mesa, ou acreditar que se depositou tal cantidade na Tesouraría Xeral da Xunta de Galicia á disposición da Secretaría Xeral Técnica e do Patrimonio.</p>
    <p>Se a primeira poxa quedar deserta, o inmoble ofertarase a continuación en segunda e terceira poxa, acordando unha rebaixa no tipo de taxación dun 15 % e dun 30 %, respectivamente.</p>
    <p>A continuación terá lugar a segunda e terceira poxa pública dos bens inmobles, situados neste mesmo concello, que quedaron desertos na primeira poxa pública do día 26 de novembro de 2012.</p>
    <p>Serán por conta do adxudicatario os custos orixinados pola adxudicación e formalización da escritura pública de venda; os demais gastos e impostos derivados da transmisión serán de aplicación conforme o disposto na lei.</p>
    <p>O prego de condicións que rexe o presente alleamento está á disposición dos interesados na Subdirección Xeral do Patrimonio, rúa da Pastoriza nº 8, 2º andar (Santiago de Compostela), así como na páxina web da Consellería de Facenda (http://www.conselleriadefacenda.es).</p>
    <p>Teléfonos de información: 881 99 90 55/981 54 41 51.</p>
    <p>Santiago de Compostela, 20 de decembro de 2012</p>
    <footer><p>María del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

