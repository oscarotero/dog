---
date: '2013-01-08'
id: G0165-211212-0004
page: 789
number: 5
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO  do  20  de  decembro  de  2012,  da  Secretaría  Xeral  de  Medio 
  Rural  e  Montes,  polo  que  se  notifica  a  resolución  do  expediente 
  sancionador  INC-CO-0113/2012-SUB.
range: Anuncio
url: >-
  https://www.xunta.gal/dog/Publicados/2013/20130108/AnuncioG0165-211212-0004_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser tentada sen éxito a notificación persoal a través do servizo de Correos, notifícase ao interesado, que se sinala no anexo deste anuncio, a resolución do procedemento sancionador INC-CO-0113/2012-SUB.</p>
    <p>O interesado poderá comparecer, no prazo de dez días hábiles contados desde o seguinte ao da publicación deste anuncio, nas oficinas da Secretaría Xeral de Medio Rural e Montes, situadas en San Lázaro, s/n, en Santiago de Compostela, das 9.00 ás 14.00 horas, de luns a venres, para o coñecemento íntegro da mencionada resolución e constancia de tal coñecemento.</p>
    <p>O presente anuncio remitirase, así mesmo, ao concello correspondente ao último enderezo coñecido do interesado, en aplicación do artigo 59.5 da Lei 30/1992, co obxecto de que se proceda á súa publicación por medio dun anuncio no seu taboleiro de edictos.</p>
    <p>Contra a resolución do expediente de referencia, que non pon fin á vía administrativa, poderá o interesado interpoñer recurso de alzada ante a conselleira do Medio Rural e do Mar no prazo dun mes, contado a partir do día seguinte ao da súa notificación, de conformidade co disposto nos artigos 114 e 115 da Lei 30/1992, de réxime xurídico das administracións públicas e do procedemento administrativo común. Transcorrido este prazo sen terse presentado o dito recurso, esta resolución adquirirá carácter de firmeza en vía administrativa, sendo inmediatamente executiva, de conformidade co previsto no artigo 138.3 da mesma norma xurídica.</p>
    <p>Santiago de Compostela, 20 de decembro de 2012</p>
    <footer><p>Tomás Fernández-Couto Juanas<br>Secretario xeral de Medio Rural e Montes</p></footer>
    <footer><p>ANEXO</p></footer>
    <p>Expediente: INC-CO-0113/2012-SUB.</p>
    <p>Interesado: José Méndez Viqueira.</p>
    <p>Acto de notificación: resolución de procedemento sancionador.</p>
    <p>Último enderezo coñecido: Santaia de Moar, 3, 15685 Frades (A Coruña).</p>

