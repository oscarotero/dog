---
date: '2018-09-14'
id: L258-050918-0001
page: 42506
number: 176
agency: Concello de Vilaboa
section: VI. Anuncios. b) Administración local.
title: >-
  ANUNCIO de aprobación inicial do Plan especial de infraestruturas e dotacións
  para acondicionamento de vivenda unifamiliar para albergue turístico no
  concello de Vilaboa.
range: Anuncio
url: >-
  https://www.xunta.gal/dog/Publicados/2018/20180914/AnuncioL258-050918-0001_gl.html
---
<p>Segundo consta na acta correspondente do Pleno do Concello de Vilaboa, en sesión ordinaria do 27 de xullo de 2018, adoptou, entre outros, o acordo de aprobar inicialmente o Plan especial de infraestruturas e dotacións para acondicionamento de vivenda unifamiliar para albergue turístico no concello de Vilaboa, segundo proxecto redactado por Certivedra rehabilitación, e asinado con data 12 de xullo de 2018.</p>
    <p>En virtude do disposto polo artigo 75 da Lei 2/2016, do 10 de febreiro, do solo de Galicia e polo artigo 186 do Decreto 143/2016, do 22 de setembro, polo que se aproba o regulamento da Lei 2/2016, o expediente de referencia queda sometido a información pública polo prazo de dous meses, contados a partir do día seguinte a aquel no que se produza a presente publicación no <em>Diario Oficial de Galicia</em>.</p>
    <p>Durante o dito prazo as persoas interesadas poderán examinar o seu contido no Departamento de Urbanismo do Concello de Vilaboa (Toural-1/Vilaboa), de luns a venres, das 9.00 ás 14.00 horas, e presentar alegacións se o consideran oportuno.</p>
    <p>Vilaboa, 5 de setembro de 2018</p>
    <footer><p>José Luis Poceiro Martínez<br>Alcalde</p></footer>

