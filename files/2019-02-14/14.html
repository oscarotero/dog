---
date: '2019-02-14'
id: O92-050219-0001
page: 9434
number: 32
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 1 de febreiro de 2019 pola que se dá publicidade do encargo a
  Tragsatec, ordenado pola Resolución do conselleiro de Economía, Emprego e
  Industria do 25 de xaneiro de 2019 para a realización de tarefas de apoio na
  xestión do Plan Reforma-Tur 19.
range: Resolución
url: >-
  https://www.xunta.gal/dog/Publicados/2019/20190214/AnuncioO92-050219-0001_gl.html
---
<p>En cumprimento do artigo 9.3 e 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, procédese a dar publicidade ao encargo a Tragsatec, ordenado pola Resolución do conselleiro de Economía, Emprego e Industria do 25 de xaneiro de 2019 para a realización de tarefas de xestión do Plan Reforma-Tur 19. </p>
    <p>1. A actividade obxecto de encargo é a realización de labores de apoio na xestión e tramitación dos expedientes que se presenten ao abeiro do novo programa de axudas do Plan Reforma-Tur 19. </p>
    <p>2. Tragsatec cumpre cos requisitos establecidos nos artigos 6 e 32 da Lei 9/2017, do 8 de novembro, de contratos do sector público (en diante, LCSP), por disposición expresa do establecido na disposición adicional vixésimo quinta do mesmo texto legal, tendo a consideración de medio propio instrumental das comunidades autónomas e poderes adxudicadores dela dependentes como é o caso de Igape, e está obrigada a realizar, con carácter exclusivo, os traballos que estas lles encarguen na consecución dos seus obxectivos de interese público, nas materias sinaladas no número 2 da disposición adicional 24ª da LCSP. </p>
    <p>A relación de Tragsatec coa Consellería de Economía, Emprego e Industria-Igape ten natureza instrumental e non contractual, sendo de carácter interno, independente e subordinado, tal como resulta do artigo 2 do Real decreto 1072/2010, do 20 de agosto, polo que se desenvolve o réxime xurídico da Empresa de Transformación Agraria, S.A. e das súas filiais. </p>
    <p>A Consellería de Economía, Emprego e Industria, a través do Igape, na súa condición de órgano competente e promotor das actuacións, exercerá en todo momento o control da execución do encargo, o cal non supón cesión de titularidade da competencia nin dos elementos substantivos do seu exercicio, sendo responsabilidade do órgano que ordena o encargo, ditar os actos e as resolucións que dean soporte ás tarefas materiais obxecto do encargo. </p>
    <p>Tragsatec actuará no desenvolvemento das actuacións obxecto de encomenda en calidade de entidade colaboradora na xestión de axudas públicas do Igape, ao prestar apoio na xestión do Plan Reforma-Tur 19 , nos termos regulados no artigo 9, 12 e concordantes da Lei 9/2007, de subvencións de Galicia, e sen que esta colaboración esténdase á entrega e distribución de fondos.</p>
    <p>3. O prazo de execución dos traballos comezará coa orde de encargo dos traballos e estenderase ata o 30.9.2019, e poderá prorrogarse dous meses en caso de persistencia da necesidade do encargo. </p>
    <p>Santiago de Compostela, 1 de febreiro de 2019 </p>
    <footer><p>Juan M. Cividanes Roger<br>Director xeral do Instituto Galego de Promoción Económica </p></footer>

