---
date: '2019-02-14'
id: G2348-250119-0001
page: 9452
number: 32
agency: Xulgado do Social número 5 da Coruña
section: V. Administración de xustiza.
title: EDICTO (DSP 209/2018).
range: Edicto
url: >-
  https://www.xunta.gal/dog/Publicados/2019/20190214/AnuncioG2348-250119-0001_gl.html
---
<p>Eu, María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 209/2018 deste xulgado do social, seguido por instancia de Eliseti dos Santos Marteli contra Acción Global Sociedad Consultora, S.L., sobre despedimento, ditouse a seguinte resolución:</p>
    <p>«Que debo estimar e estimo a demanda que en materia de resolución de contrato e despedimento foi interposta por Eliseti dos Santos contra a entidade Acción Global Sociedad Consultora, S.L., debo declarar e declaro improcedente o despedimento de que foi obxecto o 9 de marzo de 2018, e ademais extinguida a relación laboral que vinculaba a Eliseti dos Santos coa entidade Acción Global Sociedad Consultora, S.L. no día de hoxe (23 de xaneiro de 2018), e condeno a entidade Acción Global Sociedad Consultora, S.L. ao aboamento dunha indemnización a razón de 8.052,01 euros e salarios de tramitación devindicados entre o 9 de marzo de 2018 e o 23 de xaneiro de 2019, a razón de 38,03 euros día, o que supón a cantidade de 12.169,6 euros.</p>
    <p>Coa intervención do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interpoñer contra ela recurso de suplicación ante a Sala do social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación». </p>
    <p>E para que sirva de notificación en legal forma a Acción Global Sociedad Consultora, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 25 de xaneiro de 2019</p>
    <footer><p>A letrada da Administración de xustiza</p></footer>

