---
date: '2014-10-20'
id: G0244-131014-0003
page: 44748
number: 200
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  DECRETO 135/2014, do 10 de outubro, polo que se aproba a bandeira do Concello
  de Begonte.
range: Decreto
url: >-
  https://www.xunta.gal/dog/Publicados/2014/20141020/AnuncioG0244-131014-0003_gl.html
---
<p>O Concello de Begonte (Lugo) considerou conveniente organizar correctamente o seu emblema municipal para perpetualo coa simboloxía adecuada e conforme as normas de heráldica. Para iso, e de acordo coas facultades que lle confiren as disposicións legais vixentes, elevou o informe histórico-heráldico, coa correspondente proposta de representación gráfica da bandeira, para a súa aprobación definitiva.</p>
    <p>A competencia exclusiva en materia de adopción, modificación ou rehabilitación dos emblemas heráldicos dos concellos e doutras entidades locais corresponde á Comunidade Autónoma galega, segundo o disposto polo artigo 27.2 do Estatuto de autonomía de Galicia.</p>
    <p>O expediente tramitouse conforme as normas de procedemento establecidas na Lei 7/1985, do 2 de abril, reguladora das bases de réxime local; Lei 5/1997, do 22 de xullo, de Administración local de Galicia; no Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, e no Regulamento de organización, funcionamento e réxime xurídico das corporacións locais, aprobado polo Real decreto 2568/1986, do 10 de decembro.</p>
    <p>Na súa virtude, visto o informe emitido pola Comisión de Heráldica da Xunta de Galicia e por proposta da persoa titular da Vicepresidencia e Consellería de Presidencia, Administracións Públicas e Xustiza, e logo de deliberación do Consello da Xunta de Galicia na súa reunión do dez de outubro de dous mil catorce,</p>
    <h2>DISPOÑO:</h2>
    <p>Artigo único. Aprobar a bandeira do Concello de Begonte, que figura como anexo, organizada do seguinte xeito:</p>
    <p>«Pano branco e, a un terzo da hasta, franxa vertical xadrezada en catro ordes de vermello e amarelo e o cinxidoiro tamén de amarelo, e no batente a vieira rodeada de cinco torres vermellas».</p>
    <p>Santiago de Compostela, dez de outubro de dous mil catorce</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p>
    <h2>ANEXO</h2>
    <footer><p><img src="/dog/Publicados/2014/20141020/AnuncioG0244-131014-0003_gl-web-images/Band.%20Beg_fmt.jpeg" alt="missing image file"></p></footer>

