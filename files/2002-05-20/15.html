---
date: '2002-05-20'
id: 939E
page: 7328
number: 95
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (841/2001).
range: Cédula
url: 'https://www.xunta.gal/dog/Publicados/2002/20020520/Anuncio939E_gl.html'
---
<p>Eu, Jaime Balado Yáñez, secretario xudicial do Xulgado do Social número dous da Coruña, dou fe e testemuño: en autos seguidos perante este Xulgado do Social, tramitados baixo o número 841/2001, por instancia de Carlos Fouz González, contra a empresa Tero Lago, S.L. e Fogasa sobre cantidade, dictouse a seguinte sentencia:</p>
<p>Na Coruña, 12 de abril de 2002.</p>
<p>Jorge Hay Alba, maxistrado-xuíz do Social número dous desta cidade, viu os presentes autos de xuízo número 841/2001, seguidos por instancia de Carlos Fouz González, maior de idade, asistido polo letrado Mª Luisa Tato Fouz, contra a empresa Tero Lago, S.L., que non compareceu en autos; e Fogasa, representado e asistido polo letrado Javier Morado Díaz, sendo o obxecto da reclamación, salarios.</p>
<p>Seguen feitos e fundamentos de dereito.</p>
<p>Decido que estimando a demanda interposta polo demandante Carlos Fouz González, intervindo o Fogasa, contra a empresa Tero Lago, S.L., debo condenar e condeno á empresa demandada a lle aboar ó demandante a cantidade de 1.728,40 euros polos conceptos reclamados na demanda, máis os xuros legais correspondentes.</p>
<p>Notifíqueselles esta resolución ás partes, ás que se lles fará saber que contra a referida non cabe ningún recurso.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo.</p>
<p>E para que sirva de notificación á empresa Tero Lago, S.L., que ten o seu enderezo descoñecido, mediante a súa publicación no Diario Oficial de Galicia, expido e asino esta cédula na Coruña, 12 de abril de 2002.</p>
<p>O secretario xudicial</p>
<p>Rubricado</p>

