---
date: '2002-05-20'
id: '9372'
page: 7322
number: 95
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 25 de abril de 2002 pola que se convoca un seminario sobre a
  Directiva Seveso II.
range: Resolución
url: 'https://www.xunta.gal/dog/Publicados/2002/20020520/Anuncio9372_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2002, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dun seminario sobre a Directiva Seveso II, que deberá desenvolverse de acordo coas seguintes bases:</p>
<p>Primeira.-Obxectivos.</p>
<p>Facer unha posta en común de determinados aspectos da Directiva Seveso II, a súa aplicación e desenvolvemento no marco europeo, español e a situación en Galicia.</p>
<p>Segunda.-Destinatarios.</p>
<p>O seminario vai dirixido a:</p>
<p>-Técnicos e responsables de seguridade, prevención e planificación de empresas e actividades afectadas pola Directiva Seveso II.</p>
<p>-Técnicos e responsables das administracións públicas (Administración xeral do Estado en Galicia; Administración autonómica e Administración local) que teñan que ver directa ou indirectamente coa prevención e planificación contra os riscos tecnolóxicos.</p>
<p>-Organizacións, entidades, asociacións que estean interesadas e relacionadas con este tema.</p>
<p>-Responsables de agrupación que teñan no seu ámbito de actuación empresas afectadas por esta temática.</p>
<p>Terceira.-Desenvolvemento.</p>
<p>1. Prazas: o número de prazas ofertadas para este seminario é de 50.</p>
<p>2. Duración e data: o seminario desenvolveranse durante o día 29 de maio de 2002, en xornada de mañá e tarde.</p>
<p>O horario será o seguinte: das 9.45 ás 14 horas e das 16 ás 19.45 horas.</p>
<p>3. Lugar: o seminario terá lugar na Academia Galega de Seguridade, sita na avenida da Cultura s/n, 36680 A Estrada.</p>
<p>Cuarta.-Solicitudes e prazo de inscrición.</p>
<p>1. A inscrición dos participantes será totalmente gratuíta.</p>
<p>2. O persoal que desexe participar neste seminario deberá presentar, cuberta á máquina ou con letra moi clara, a instancia que figura no anexo.</p>
<p>3. O prazo para a presentación será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>4. As instancias deberán enviarse por correo, fax etc. á sede da Academia Galega de Seguridade: avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Quinta.-Contido.</p>
<p>Nel trataranse os seguintes temas:</p>
<p>1. Directiva Seveso II. Achegas e innnvoacións con respecto á Directiva Seveso I.</p>
<p>2. Aplicación en Europa da nova Directiva Seveso II.</p>
<p>3. Real decreto 1254/1999, do Estado español. Novas actividades e instalacións afectadas.</p>
<p>4. Novidades máis salientables: efecto dominó, uso do solo, información á poboación, inspeccións, etc.</p>
<p>5. Modificación da Directiva Seveso II a curto prazo.</p>
<p>6. Decreto 227/2000 de Galicia. Situación actual na aplicación da Directiva Seveso II.</p>
<p>7. Competencias dos diferentes departamentos da Xunta de Galicia nesta materia.</p>
<p>8. Plans de emerxencia exterior.</p>
<p>9. Perspectivas das industrias na aplicación da Directiva Seveso II.</p>
<p>Sexta.-Relación de admitidos.</p>
<p>A relación de admitidos publicarase o día 27 de maio no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Sétima.-Certificado de asistencia.</p>
<p>Ó remate do seminario entregaráselles un certificado de asistencia a aquelas persoas que acrediten a súa participación continuada a el.</p>
<p>Oitava.-Modificacións.</p>
<p>A Academia Galega de Seguridade poderá modifica-lo desenvolvemento do seminario para adaptalo ás necesidades da Administración e ás continxencias que poidan xurdir.</p>
<p>A Estrada, 25 de abril de 2002.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

