---
date: '2002-05-20'
id: 93DA
page: 7335
number: 95
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de marzo de 2002, da Delegación Provincial de Ourense, pola
  que se somete a información pública o estudio ambiental da L.A.T., a 220 kV,
  subestación de Cartelle-subestación da Frieira, o proxecto de execución das
  instalacións que comprende, o proxecto sectorial, así como as solicitudes de
  autorización administrativa e de declaración de utilidade pública. (Expediente
  IN407A 01/157-3 A.T.).
range: Resolución
url: 'https://www.xunta.gal/dog/Publicados/2002/20020520/Anuncio93DA_gl.html'
---
<p>1. Alcance da información pública, lexislación.</p>
<p>Sométese a información pública a solicitude presentada por Unión Fenosa Distribución, S.A. de: autorización administrativa e declaración de utilidade pública, aprobación do proxecto de execución e do proxecto sectorial de incidencia supramunicipal e o estudio ambiental da liña eléctrica de alta tensión, a 220 kV, subestación de Cartelle-subestación da Frieira.</p>
<p>A lexislación que basicamente é de aplicación para os efectos anteriores é a seguinte: Lei 54/1997, do 27 de novembro, do sector eléctrico, e Real decreto 1955/2000, do 1 de decembro, que a desenvolve; Lei 10/1995, de ordenación do territorio de Galicia;</p>
<p>Lei 1/1995, do 2 de xaneiro, de protección ambiental de Galicia e Decreto 442/1990, do 13 de setembro, de avaliación de impacto ambiental para Galicia e o Real decreto 1131/1988, do 30 de setembro, polo que se aproba o Regulamento de execución do Real decreto lexislativo 1302/1988, do 28 de xuño, de avaliación de impacto ambiental e as súas posteriores modificacións.</p>
<p>2. Características básicas do proxecto.</p>
<p>a) Peticionario: Unión Fenosa Distribución, S.A.</p>
<p>b) Domicilio: avenida de Arteixo nº 171, 15007 A Coruña.</p>
<p>c) Datos técnicos: liña aérea a 220 kV en circuíto simple, de 17.295 m de lonxitude, con dous conductores por fase tipo LA-455 máis cable de fibra óptica/terra, con orixe na subestación de Cartelle e remate na subestación da Frieira. A instalación afectará os termos municipais de Cartelle, Gomesende, Cortegada, Pontedeva e Padrenda, todos da provincia de Ourense.</p>
<p>d) Orzamento: 2.158.613,29 euros.</p>
<p>3. Urxente ocupación. O peticionario, ó abeiro do título IX da Lei 54/1997, do 27 de novembro, do sector eléctrico, solicita, así mesmo, a declaración de utilidade pública das instalacións, o que, segundo o sinalado no artigo 54 daquela, levará implícita en todo caso a necesidade de ocupación dos bens ou de adquisición dos dereitos afectados -os cales se describen na relación adxunta- e implicará a urxente ocupación para os efectos do artigo 52 da Lei de expropiación forzosa.</p>
<p>4. Estudio ambiental. O estudio ambiental sométese a información pública en aplicación da normativa indicada no número 1, e pode ser examinado nas dependencias seguintes: Dirección Xeral de Industria; Dirección Xeral de Calidade e Avaliación Ambiental; delegacións provinciais en Ourense das consellerías de Industria e Comercio e Medio Ambiente e nos concellos afectados.</p>
<p>5. Proxecto sectorial de incidencia supramunicipal. Ten por obxecto realiza-la ordenación do territorio afectado polo paso da instalación eléctrica, ó abeiro da lexislación indicada e do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
<p>6. Alegacións. Os interesados e os seus representantes poden examina-lo expediente nas oficinas desta delegación provincial, rúa Curros Enríquez nº 1-4º de Ourense, tamén nos organismos citados no punto 4 no que respecta ó estudio ambiental, e presentar, de se-lo caso, as alegacións que crean oportunas no prazo de trinta días, contados a partir da última publicación deste anuncio.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, con traslado ó Ministerio Fiscal das dilixencias que se produzan.</p>
<p>Ourense, 14 de marzo de 2002.</p>
<p>Ramón Fernández-Linares Bouza</p>
<p>Delegado provincial de Ourense</p>

