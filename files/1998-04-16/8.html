---
date: '1998-04-16'
id: B0FE
page: 3
number: 72
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 25 de marzo de 1998 pola que se convocan unhas xornadas sobre
  tráfico ilícito de vehículos.
range: Resolución
url: 'https://www.xunta.gal/dog/Publicados/1998/19980416/AnuncioB0FE_gl.html'
---
<p>Dentro dos programas de actividades que a Academia Galega de Seguridade ten previsto realizar no</p>
<p>ano 1998, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre tráfico ilícito de vehículos, que deberán desenvolverse conforme as seguintes bases:</p>
<p>Obxectivos.</p>
<p>As xornadas teñen por obxectivo dota-los membros dos corpos e forzas de seguridade duns coñecementos necesarios para poder resolver tódolos problemas que se lles poidan presentar en relación co tráfico ilícito de vehículos.</p>
<p>Destinatarios.</p>
<p>As xornadas van dirixídas ós membros dos corpos e forzas de seguridade.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan é de 250.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 14 de maio de 1998.</p>
<p>3. As instancias deberán enviarse á sede da Academia Galega de Seguridade: Avenida da Cultura, 36680 A Estrada; ou ben poden entregarse en calquera dos lugares previstos no artigo 38.4º da Lei</p>
<p>30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>Ás xornadas celebraranse durante os días 28 e 29 de maio de 1998.</p>
<p>O horario será en xornada de mañá (9.30-14 h) e tarde (16.30-20 h) o día 28, e en sesión de mañá o día 29.</p>
<p>Relación de admitidos.</p>
<p>A relación de admitidos publicarase o día 19 de maio de 1998 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (986) 59 00 21.</p>
<p>Lugar.</p>
<p>Salón de actos nº 1 da Consellería da Presidencia e Admón. Pública, sito no edificio administrativo de San Caetano, en Santiago de Compostela.</p>
<p>Certificado de participación.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a elas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 25 de marzo de 1998.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>3269</p>

